<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00976">
  <teiHeader>
    <fileDesc>
      <titleStmt>
        <title>om en plan för miljö- och landskapsvårdande insatser</title>
        <author>av Stig Alftin och Iris Mårtensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en plan för miljö- och landskapsvårdande insatser</title>
          <idno type="rdwebb">G202976</idno>
          <rs type="number">976</rs>
          <ref type="dokument_url_text">http://data.riksdagen.se/dokument/G202976/text</ref>
          <ref type="dokument_url_html">http://data.riksdagen.se/dokument/G202976</ref>
          <ref type="dokumentstatus_url_xml">http://data.riksdagen.se/dokumentstatus/G202976</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WjwKEdqXu9hDUS6P9Ua9R</idno>
            <name>STIG ALFTIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-LZdNGrmmJX4wroMwK6YEa3</idno>
            <name>IRIS MÅRTENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YSpsqExi39p9JbSUtKKqYt" type="signed"/>
        <correspContext corresp="i-YSpsqExi39p9JbSUtKKqYt">
          <note type="signatory" corresp="i-WjwKEdqXu9hDUS6P9Ua9R"/>
          <note type="signatory" corresp="i-LZdNGrmmJX4wroMwK6YEa3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__976/mot_197879__976-001.pdf"/>
      <fw xml:id="i-2XHjs3vxNq452ywi1DM9TN">
        Mot. 1978/79:976 1
      </fw>
      <div xml:id="i-ALnutV4Enda8ApERhrUVAh" type="motHeader">
        <div xml:id="i-UjDzNryrH76fez1myRe73V" type="motTitle"/>
        <div xml:id="i-PJrTTsEZu4DY3YV14bhhra" type="motSubmissionInfo"/>
      </div>
      <div xml:id="i-VPJV1pBtnFj7TnmiqQyfBn" type="motBody">
        <div xml:id="i-KYPaQCPxPxFiDcbXpwFqw7">
          <p xml:id="i-2fwrLHZeAoTkNj11UicjLX">
            Motion
          </p>
          <p xml:id="i-YTMoiRQhQe5ZguvpLRAhjZ">
            1978/79:976
          </p>
          <p xml:id="i-DtC7yybZmUYvkYaqRmmhsT">
            av Stig Alftin och Iris Mårtensson om en plan för miljö- och
            landskapsvårdande insatser
          </p>
          <p xml:id="i-UyyHyUkSP67mJoCdx7812C">
            Höjd levnadsstandard är inte detsamma som växande materiell välfärd.
            Allt fler ansluter sig till uppfattningen att människan också
            har rätt till frisk luft, rent vatten och en trygg livsmiljö.
            Stundom kan emellertid konflikter uppstå mellan å ena sidan intresset
            av att skapa förutsättningar för stigande produktion och å andra
            sidan intresset av att värna om väsentliga miljökvalitéer. Så
            är fallet på bl. a. energiförsörj- ningens område, inte minst
            vid exploatering av våra älvar och vattendrag. Ljusnan var tidigare
            en av landets viktigaste flottningsleder, där det som mest flottades
            närmare 20 miljoner stockar per säsong. Allteftersom kraft- verksutbyggnaden
            ökade upphörde också flottningen — helt fr. o. m. år 1967 —, och
            timret transporteras numera efter våra vägar på stora lastbilar
            mot kusten. Bergvik och Ala, Hälsingekraft AB och Voxnans Kraft
            AB är namnen på de storbolag som exploaterat vattenkraften inom
            Ljusnans och Voxnans vattensystem och som har intressen i de tjugotalet
            byggda eller planerade kraftverken. Att komma underfund med vilka
            som döljer sig bakom de här bolagen och vilka de verkliga ägarna
            är till de olika kraftverken kan vara nog så svårt, eftersom bolagen
            äger varandra i en oregelbunden kedja. Dominant är emellertid
            Wallenberggruppen med bl. a. ASEA och olika investmentbolag: AB
            Investor, AB Providentia, Stockholms Enskilda Banks pensionsstiftelse
            osv. Andra företagsgrupper är Stora Kopparbergs Bergslags AB,
            Kema Nord AB, Korsnäs-Marma AB, Gullspångs Kraft AB m. fl. Vid
            utbyggnaden av vattenkraften i våra älvar och vattendrag ställs
            det numera genom den skärpta och förbättrade lagstiftningen mycket
            stora krav på exploatörerna när det gäller återställandet och
            hänsynstagandet till natur och miljö. Så var det ingalunda tidigare.
            Tidigare, långt in på 1950-talet, ställdes som regel minimala
            miljökrav på intressenterna. Dessa ekonomiskt starka grupper kunde
            då genom olika former av ersättning och exploateringsavgifter
            till bl. a. mark-, strand- och fiskerättsägare inom ramen för
            gällande lagstiftning köpa sig fria från skador, som i samband
            med överdämningar och torrläggningar åsamkades natu- ren. Den
            svagare parten, allmänheten, saknade oftast medvetenhet och förutsättningar
            att på ett tillfredsställande sätt hävda miljö- och naturvårds-
            intressena. Följder av den på många håll i landet hårdhänta exploateringen
            förtjänar att särskilt påtalas.
          </p>
          <pb facs="riksdagen-motions-pdf/data/197879/mot_197879__976/mot_197879__976-002.pdf"/>
          <p xml:id="i-3XzZzXsRdLq6T2W1G6tGpC">
            För det första har landskapsbilden på vissa platser förfulats.
            Anblicken av kala avsänkningsstränder, torrlagda älvfåror, sprängstensmassor,
            erosions- skador och strandplaner som är överhopade av bråte möter
            i åtskilliga älvdalar och inom reglerade områden. På sina håll
            har insatser gjorts för att dölja spåren, men tidigare insatser
            på det här området sträckte sig sällan utöver föreskrivet minimum
            =— ofta gjordes ingenting alls. I exempelvis Ljusnans och Voxnans
            vattensystem gjordes under 1950-talet en rad kraftverksutbyggnader,
            varvid vattnet på vissa sträckor fördes från älvfåran in i tunnlar
            i berget. För Ljusnans vidkommande innebar detta mer eller mindre
            torrläggning av älven på långa sträckor i Bollnäs kommun från
            dammen ovanför Dönjefallen, genom vissa centrala delar av Bollnäs
            till utloppet i sjön Varpen, vidare en sträcka vid Arbrå samhälle.
            I Ljusdals kommun projekterades 1949 Laforsen, men mycket tidigare
            skaffade sig dåvarande Fosfatbolaget (numera Kema Nord) äganderätten
            till fallhöjderna. Laforsen var Hälsinglands och Ljusnans största
            vattenfall med en naturlig fallhöjd på 22 meter och en sträcka
            på 900 meter. Genom diverse åtgärder har fallhöjden senare höjts
            till 34 meter. Denna uppdämning på 12 meter gav ett betydande
            krafttillskott, men dess negativa effekt har bl. a. blivit en
            både torrlagd och försumpad älvfåra nedströms dammen. För Voxnans
            del i Ovanåkers kommun skedde motsvarande torrläggning av älvfåran
            från dammen i Malvik ovanför Alftaströmmarna, genom Alfta centralort
            till utloppet nedströms samhället. Även på en sträcka i Sunner-
            staholm, några kilometer från Voxnans sammanflöde med Ljusnan,
            har älven helt torrlagts, och där har inga miljöåtgärder vidtagits.
            Utbyggnaden av Arbrå kraftverk i Ljusnan har på grund av uppdämning
            påverkat sjöarna ovanför dammen. Vid Orsjön (Orbaden), en av Hälsinglands
            mera kända badplatser, med unika sandstränder och turistmål i
            Bollnäs kommun, bl. a. trestjärnig campingplats, har svåra erosionsskador
            uppstått. Trots regleringsföreningens utbyggnad av vågbrytare
            har stora delar av stranden undan för undan förts bort. En lokal
            utredningsgrupp beräknar nu att på det mest utsatta stället är
            erosionen ca 18 meter och på övriga avsnitt menar intressegruppen
            att stranden minskat med ca 10 meter. Dessa utbyggnader ligger
            inom ett av de särskilda områden som i den fysiska riksplanen
            har utpekats som värdefulla från natur- och turistsynpunkt. I
            samband med dessa kraftverksutbyggnader och efter prövningar i
            vattendomar har en del spegeldammar liksom badplatser anlagts
            och vissa fiskevårdande åtgärder vidtagits, liksom att vattenföringen
            har kunnat ökats något, men de samlade åtgärderna har varit otillräckliga.
            Det anförda illustrerar det faktum att det på många platser i
            landet, trots aktningsvärda insatser också från kommuner och miljövårdande
            organ, finns fula lämningar och problem kvar från den tid då vattenkraftsexploateringen
            skedde utan nutida omtanke om miljön. Ibland är skadorna ohjälpliga,
            men i andra fall kan ytterligare insatser göras för att återställa
            eller nyskapa väsentliga miljövärden.
          </p>
          <pb facs="riksdagen-motions-pdf/data/197879/mot_197879__976/mot_197879__976-003.pdf"/>
          <fw xml:id="i-5zAuZW8tBkT78ANbWfrF6o">
            Mot. 1978/79:976 12
          </fw>
          <p xml:id="i-Q32jtKjzoawivBksds3Wjt">
            Enligt vår uppfattning bör en del av de önskvärda miljösaneringarna
            kunna göras som beredskapsarbeten i AMS-regi och med kraftverksintressenterna
            och kommunerna som medansvariga parter. Som underlag för insatserna
            bör tjäna en omsorgsfull inventering av skadornas omfattning och
            art inom berörda vattensystem och dalgångar i förening med en
            genom naturvårdsen- heten i varje län upprättad och fastställd
            handlingsplan. Som ett annat betydelsefullt resultat av sådana
            satsningar framstår den sysselsättningsska- pande effekt som kan
            uppnås, inte minst i de delar av landet där situationen på arbetsmarknaden
            påkallar särskilda åtgärder. Med hänvisning till vad som anförts
            i det föregående, dels beträffande miljö- och landskapsvård, dels
            om den arbetsmarknadspolitiska planeringen och beredskapen hemställs
            att riksdagen beslutar att hos regeringen begära en plan, grundad
            på en omsorgsfull inventering av genom vattenkraftsutbyggnad torrlagda
            eller på annat sätt miljöskadade sjöar och vattendrag, för miljö-
            och landskapsvårdande insatser.
          </p>
          <p xml:id="i-VGkuHvkoA1mBzL7WQ1jwhj" type="date">
            Stockholm den 24 januari 1979
          </p>
          <div xml:id="i-Szzbf7MzvqtX926Lsbh5n6" type="signatureBlock">
            <p who="i-WjwKEdqXu9hDUS6P9Ua9R" type="signature">
              STIG ALFTIN (s)
            </p>
            <p who="i-LZdNGrmmJX4wroMwK6YEa3" type="signature">
              IRIS MÅRTENSSON (s)
            </p>
          </div>
        </div>
      </div>
    </body>
  </text>
</TEI>
