<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--ak--00092">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__92/mot_1913__ak__92-001.pdf"/>
      <div xml:id="i-S3PbUfWGiip1vw1cYcjCau" type="motHeader">
        <div xml:id="i-A4uwjFq4VU4G71uTjfHqUB" type="motTitle"/>
        <div xml:id="i-LwM4f4K7rht6fUzYXr8upD" type="motSubmissionInfo"/>
      </div>
      <div xml:id="i-RYPkP3pbNQgLyu8sNN8rv8" type="motBody">
        <div xml:id="i-BTQ4Q3DnrM8cnJM1sPJUgP">
          <p xml:id="i-4nfu3pi4QqDCtzCKpqTYgt">
            Motioner i Andra kammaren, Nr 92. 1
          </p>
          <p xml:id="i-LJnwV1YyPLtipxA8saU9PK">
            Nr 92.
          </p>
          <p xml:id="i-SwwF4i5cW9jVkz81PjV5ya">
            Av herr Lindhagen, om skrivelse till Kungl. Maj:t angående undantag
            från lagen om förbud mot kvinnors användande till arbete nattetid
            i vissa industriella företag m. m.
          </p>
          <p xml:id="i-EvY2oQrwF9zTtVDUyHDGp6">
            Kvinnosläktets frigörelsesträvanden avse som bekant att bereda
            kvinnan den likställighet i samhället, som tillkommer henne som
            män- niska och individ. Man brukar tvista om dylik likställighet
            är en natur- lig rättighet eller bör tillerkännas kvinnosläktet
            därför att det har nytta därav. Förhållandet är emellertid, att
            jämlikheten är en naturlig rättig- het därför att kvinnan har
            nytta av densamma. Eller också kan man säga, att hon har nytta
            av likvärdigheten, och att denna därför blir en naturlig rättighet
            för henne. Mera invecklad synes saken icke vara. De skillnader
            i naturlig uppgift och andliga fallenheter, som äro kvinnans särmärke,
            är det givetvis ej meningen att rubba, ty dels låter det sig icke
            göra och dels har kvinnan ej någon fördel därav. Tvärtom är, såsom
            oändligt många gånger framhållits, hennes krav på likställig-
            het som människa en förutsättning för att hon skall kunna göra
            rätt gällande sin personlighet och framför allt då sin personlighet
            som kvinna. De naturligaste sakerna få ofta kämpa med det största
            motståndet. Kvinnosläktet har i dessa självklara strävanden att
            strida mot en hel världshistoria av fördomar och en värld av förment
            motsatta intressen. Det går framåt emellertid liksom allt riktigt,
            oundvikligt, så småningom med det ena efter det andra. Men bråkigt
            och krångligt är det alltid för varje steg. Och ofta få människorna
            vänta tills en del målsmän för de gamla lärorna, ja ibland en
            hel fördomsfull generation, dött bort omsider. I vår tid är det
            särskilt två trappsteg till, som kvinnosläktet söker komma upp
            till, det ena är likvärdighet i rösträtten och det andra, så underligt
            det låter, likvärdighet i arbetareskyddet. De officiella rådslagen
            Bihang till Riksdagens protokoll 1913. 4 saml. 38 häft. (Nr 92).
            1
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-002.pdf"/>
          <p xml:id="i-Hg6gjBdYaq8Ctewk6n3n2N">
            2 Motioner i Andra: kammaren, Nr 92.
          </p>
          <p xml:id="i-WgMaqryXQjbFuGi884chJ">
            ha riktat sig här med förkärlek på ett bemödande att först lösa
            män- nens röstefråga och sedan möjligen giva även kvinnorna medborgarrätt,
            men däremot i det andra ämnet att giva kvinnorna sitt arbetareskydd
            först och därefter möjligen även arbetareskydd åt männen i den
            mån de göra anspråk därpå. Man kan tycka, att kvinnorna sålunda
            äro över hövan gynnade i arbetareskyddet och obehörigen tillbakasatta
            i rösträtten. Så förhåller det sig dock endast ytligt besett.
            Tränger man in bakom kulisserna, finner man genast, att det i
            själva verket uti båda fallen rör sig om samma orsaker och samma
            verkningar. Å ena sidan fördomen mot kvinnorna såsom något underordnat,
            som hör mera samman med barnen än med männen. Å andra sidan en
            omisskännlig benägenhet för det manliga härskande släktet att
            förbehålla sig rättigheterna, arbetstillfäl- lena och friheten
            från onödigt tvång. Gäller det i arbetareskyddet kon- tanta förmåner,
            så inträffar därför en omkastning jämväl i ordningen för arbetareskyddet.
            Männen icke blott likställas med kvinnorna, utan få även lätt
            större förmåner. Ett exempel härpå erbjuder det år 1912 avgivna
            förslaget till folkpensionering, enligt vilket kvinnor för lika
            arbete erhålla mindre pensioner än männen.
          </p>
          <p xml:id="i-VRcsNS3oArsT7zRYPiozRH">
            I denna framställning skall sysslas något med likställigheten
            i arbetareskydd särskilt med hänsyn till arbetstidens reglering,
            vilket spörsmål meningsskiljaktigheterna företrädesvis röra sig
            om. Lagstiftningen på detta område har börjat med barnen, sedan
            vårdat sig om unga personer och slutligen har den nått fram till
            de vuxna. Där har emellertid i de officiella formulären frågan
            tukluvits och såsom en första angelägenhet fastslagits begränsning
            av arbetstiden för kvinnorna, under det lagstiftningens sysslande
            med männens arbets- tid skjutes undan till en oviss framtid, och
            överlämnas sakens ordnande under tiden åt arbetareorganisationernas
            maktspråk vid arbetsavtalens uppgörande. Bakom denna tågordning
            döljer sig säkerligen i mycket den ovan- nämnda fördomen, som
            ej finner sig till freds med mindre kvinnorna utbrytas såsom en
            mellanlänk mellan barn och män. Såsom skäl fram- föres åter, att
            kvinnorna äro svagare än männen och därigenom mera än de senare
            böra förskonas från skadligt arbete. Dessutom tycker man och det
            med rätta naturligtvis, att kvinnorna helst böra förskonas från
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-003.pdf"/>
          <p xml:id="i-X7BQgV3mRyB6SLE13cPtC9">
            Motioner i Andra kammaren, Nr 92. 3
          </p>
          <p xml:id="i-VrAQXqoFFj4jBRJpyepnff">
            att dragas ifrån hemmen till ett dylikt arbete. Man intresserar
            sig emellertid mindre för arbetets skadlighet för männen samt
            underskattar därigenom den senare saken och undanskjuter den obehörigen.
            Nu är det emellertid i vår tid så, att av kända anledningar de
            allra festa kvinnor måste, vare sig de vilja eller icke, söka
            arbete för sin utkomst på arbetsmarknaden. En stor del, kanske
            den största delen, hava icke heller några hem, som förtjäna den
            benämningen, och kunna icke heller få det. En skyddslagstiftning,
            som vill reglera arbetstiden för kvinnorna bör väl rimligtvis
            icke ordnas på det sättet, att den på samma gång minskar dessa
            kvinnors möjligheter att erhålla lönande arbete. Men en sådan
            verkan måste en skyddslagstiftning få, som börjar med en regle-
            ring av arbetstiden endast för kvinnorna och till på köpet börjar
            sin omvårdnad väsentligen inom deras bäst avlönade yrkesgrupper,
            under det att det verkliga eländet med all sin fruktansvärda ohälsosamhet
            för- gäves ropar efter räddning. Saken är så enkel och påtaglig,
            att det är svårt att förstå, hur socialt intresserade personer
            kunna alldeles blunda för densamma. När exempelvis både män och
            kvinnor äro anställda i ett företag, måste en lagstadgad reglering
            ensamt av kvinnornas arbetstid icke blott försvåra ordnandet av
            arbetet, utan även göra kvinnornas arbetskraft i detta yrke mindre
            begärligt. Detta icke blott för ordinarie nattarbete utan även
            för övertidsarbete. Den gällande lagen om kvinnornas nattarbete
            förbjuder således användandet av kvinnor efter klockan 10 e. m.
            Ialla yrken, där arbetet tillfälligtvis kan behöva uträttas efter
            detta klockslag, får en kvinna ej användas därtill och arbetsgivarna
            vilja naturligtvis helst ha en person, som får användas för det
            arbete, som kan påkomma, och ej behöver av honom alldeles inställas,
            så länge manliga arbetare få användas därtill. Nu har emellertid
            till en början en internationell konvention om förbud mot kvinnors
            nattarbete i vissa yrken kommit till stånd och många länder ha
            anslutit sig till densamma. Från de nordiska länderna, där kvinnorna,
            hur undanskjutna de än äro, dock ha tankarna med sig 1 sina livsintressen,
            framkommo allvarliga påminnelser mot en dylik lagstiftning enbart
            för kvinnor. I Sverige genomdrevs dock lagen år 1909. Under debatten
            i Andra kammaren ironiserades mot de ovan- nämnda påminnelserna
            såsom en feminism och oberättigad nitälskan »bara» för »den heliga
            likheten». Denna argumentering går igen stän- digt, då ämnet på
            något sätt kommer före. Emellertid är det icke på det sättet.
            Vad som kräves är likställig-
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-004.pdf"/>
          <p xml:id="i-NC2ibE6ywrMZjXThmXYfv5">
            4 Motioner i Andra kammaren, Nr 92.
          </p>
          <p xml:id="i-GmtKumNpTfUDkNgevCLHFJ">
            heten i rätten att existera, att förtjäna sitt bröd, och en sådan
            rättighet är onekligen, allvarligt talat, helig. Av intresse är
            också att se, hur olika denna sak behandlades år 1909 i Sverige,
            Norge och Finland, i vilka alla länder den då framlades för riksförsamlingarna.
            I Sverige, där kvinnliga rösträtten ännu var långt borta, gick
            saken igenom med stor majoritet i Andra kammaren och förkastades
            ett förslag att i stället påskynda en samtida lösning för män
            och kvinnor. I Norge, där kvinnliga rösträtten var genomförd,
            men ej hunnit tillämpas, delade sig meningarna inom stortinget
            i två jämnstarka hälfter, men man försummade där att samtidigt
            föreslå frå- gans omedelbara lösning på en gång för män och kvinnor.
            I Finland åter, där kvinnorna icke blott erhållit medborgarrätt
            utan kvinnor sutto i lantdagen, blev enhälligt, kan man säga,
            av lantdagen beslutat en reglering av nattarbetet både för män
            och kvinnor, ehuru regeringen föreslagit blott en lag för kvinligt
            nattarbete. En triumf således för den kvinnliga rösträtten.
          </p>
          <p xml:id="i-QTBDZufRH5HMYsvW2x8M4n">
            Erfarenheterna om den kvinnliga nattarbetslagens verkningar hos
            oss ha redan bestyrkt dess förutsedda vanskligheter. Vid lagens
            an- tagande beräknades, att den skulle beröra omkring 2,407 kvinnor,
            till övervägande del övertidsarbeterskor. På initiativ år 1911
            av social- demokratiska kvinnokongressens arbetsutskott har genom
            bemedling av landssekretariatet en utredning av nattarbetslagens
            verkningar skett hos kommerskollegie avdelning för arbetsstatistik.
            Det utsändes ett formulär till vissa arbetsgivare och såvitt inkomna
            frågor giva vid handen skulle i följd av lagen under de första
            tio månaderna av dess giltighetstid eller från 1 januari till
            1 november 1911 488 kvinnor nödgats avgå från sina platser, 26
            flyttats till annan yrkesspecialitet och 391 fått arbetstiden
            per dygn minskad delvis med minskning i veckolönen. Denna under-
            sökning gäller som sagt endast de tio första månaderna av lagens
            till- lämpning, men talar i alla fall ett tydligt språk. Den är
            ock i övrigt ganska ofullständig och rörande de avflyttade kvinnornas
            öden synes undersökningen väsentligen ej kommit till något resultat.
            Känt är emellertid, hurusom i huvudstaden exempelvis kvinnornas
            bäst avlönade yrke, nämligen typografyrket, håller på att bli
            stängt för kvinnorna och den redan anställda personalen här och
            var avskedats eller hotats med avsked, därför att de ej få användas
            i övertidsarbete.
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-005.pdf"/>
          <p xml:id="i-A1eDwPWkqT3eNQUkAWFTXS">
            Motioner i Andra kammaren, Nr 92. 3
          </p>
          <p xml:id="i-VUGZgNwQ4idbkCh9MDRpLX">
            Lagen medger dock rätt att använda kvinnor i nattarbete till
            en viss begränsad tid, nämligen då natur- eller olyckshändelse
            avbrutit arbetets regelbundna gång, uti företag, där det förekommer
            säsongarbete eller undantagsvis i följd av särskilda omständigheter
            arbetet måste for- ceras, samt uti företag, där råvaran är underkastad
            hastig försämring. När det således gäller att bereda förmåner
            för industrien och råvaran, då går för sig att arbeterskorna ibland
            arbeta något även in på natt- timmarna. Men undantag för arbeterskorna
            själva, för att de må få behålla en god och varaktig plats och
            få bättre lön, ett sådant undan- tag känner icke lagen. I sådana
            fall är lagen obönhörlig. Men så leva vi ju också i profitens
            och icke i människovärdets tidevarv. Ett förslag vid 1912 års
            riksdag i syfte att få ändring i sist- berörda förhållande, möttes
            av ett enhälligt utskott med den lakoniska förklaringen, att utskottet
            hade förvissat sig om att den internationella konventionen i ämnet
            ej torde kunna anses medgiva sådant undantag och att Sverige,
            som biträtt konventionen (gällande tills vidare för 12 år) följaktligen
            ej kunde stadga sådant undantag. Vilken kallblodighet innebär
            dock icke detta! Ingen möjlighet synes finnas att uppdriva en
            medkänsla i detta fall för en orättvisa, som i lagens namn utövas
            mot enskilda individer. Hade en sådan glimt av rättsmedvetande
            fått rum i det parlamentariska åskådningssättet, skulle man naturligtvis
            frågat sig, om en konvention verkligen kan anses binda ett lands
            lagstiftnings- myndigheter på ett sådant sätt och man skulle i
            varje fall skyndat sig att begära eventuell rättelse och undvikande
            av ett så lättsinnigt bi- trädande av konventioner för framtiden.
            Enligt allmänna rättsgrund- satser, även de juridiska, kan emellertid
            Bernkonventionen icke rim- ligen utgöra ett lagligt hinder för
            ett land, som biträtt densamma, att skrida till lagstiftning uti
            angivet syfte till skyddande av egna med- borgares välfärd.
          </p>
          <p xml:id="i-RyDNe4uYRam99DnQ6qCkZ5">
            Nu är det emellertid meningen att fortsätta på samma väg, att
            först reglera arbetstiden ensamt för kvinnorna. Sålunda har vid
            en arbetareskyddskonferens av regeringsombud och delegerade för
            de internationella arbetareskyddsföreningarna, hållen år 1910
            i Lugano, beslutats att nästa stora fråga i den internationella
            arbetareskyddslagstiftningen skulle vara fastställandet av en
            nomalarbets- dag enbart för kvinnliga industriarbetare, varom
            utredning skall ske och sedan härom en ny konvention åstadkommas.
            De svenska ombuden,
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-006.pdf"/>
          <p xml:id="i-MEVF3zGsX4wbzJUE1f1gHS">
            6 Motioner i Andra kammaren, Nr 92.
          </p>
          <p xml:id="i-7xvxd4naz6y3zdfUS7RLqD">
            som personligen voro ivriga anhängare av en skyddslagstiftning
            ensidigt för kvinnor, gjorde ingen opposition mot en dylik uppfattning.
            En liknande internationell arbetareskyddskongress hölls också
            i september 1912 i Ziärich, besökt av omkring 200 delegerade,
            däribland några få kvinnor. Sverige var jämväl representerat av
            tre regerings- ombud. Den danska fabriksinspektrisen fru Julie
            Arenholt har i en dansk tidskrift givit en kort resumé om kongressens
            förhandlingar. Hon blev invald i kommissionen för bland annat
            internationella bestämmelser och sökte där förklara och försvara
            invändningarna mot ensidiga skydds- bestämmelser mot kvinnor.
            »Men», säger hon, »mina ord funno absolut ingen tillslutning i
            kommissionen, som uteslutande bestod av ivriga, ja, nästan fanatiska
            kvinnoskyddsmän.» Kongressen beslöt i frågan om förbud för kvinnors
            nattarbete att framföra ett tack till spanska regeringen för det
            den tillträtt berner- konventionen och att fortsätta strävandena
            att få ytterligare anslutning. Vidare påstods, att kvinnor inom
            typografyrket voro långt mera mottagliga för blyförgiftning än
            männen. Detta skulle nedsätta deras
          </p>
          <p xml:id="i-B2dwv2xz2xWzaNHU8kF5Dy">
            o
          </p>
          <p xml:id="i-6TYHLYQEK849vbSMU5JMup">
            fortplantningsförmåga och verka nedbrytande på deras hälsa. Därför
            borde kvinnorna uteslutas från allt typografiskt arbete, som sagt
            ett av deras bäst avlönade yrken. Kongressen fann emellertid undersökning-
            arna av förgiftningsfaran vara otillräckliga, men anbefallde undersök-
            ningarnas fortsättande, så att frågan kunde återkomma till nästa
            kon- gress. »Forelöbig har alltsaa de kvindelige Typografer Ro»,
            skriver ironiskt fru Arenholt om denna punkt. Säkerligen kommer
            undersök- ningen icke att omfatta vilket som verkar mest skadligt
            på hälsan, den eventuella blyförgiftningen i detta yrke eller
            den sämre kosten, den sämre bostaden och den sämre beklädnaden
            i andra sämre betalda yrken och sannolikt undersökes ej alls,
            vilken verkan den påstådda blyförgift- ningen har på männen. Kongressen
            behandlade också frågan om arbetsdagens förkortande på lördagar
            och dagar före helgdagar, den s. k. engelska veckan. Det upplystes,
            att denna bestämmelse vunnit insteg i flera länder, gällande på
            några håll alla arbetare, på andra blott barn, unga personer och
            kvinnor. Hos oss har som bekant mångenstädes införts den engelska
            veckan, men naturligtvis utan skillnad till den arbetandes kön.
            Kon- gressen beslöt emellertid uttala önskan om att denna bestämmelse
            måtte bliva internationell utom för vuxna arbetare och anmodade
            sin byrå att utreda saken till nästa delegerademöte. De »ivriga
            kvinnoskyddsmännen» äro verkligen ståndaktiga i sin iver endast
            och uteslutande för vad man verkligen skulle kunna kalla »den
            heliga olikheten».
          </p>
          <p xml:id="i-Ek9sUDkxjB1Ky5XHGP64qw">
            ir
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-007.pdf"/>
          <p xml:id="i-6BGfnhTed6vPKFrY3spjHq">
            Motioner i Andra kammaren, Nr 92. 7
          </p>
          <p xml:id="i-KMV7hb84EzMEa2AcTdMccu">
            Skall den internationella skyddslagstiftningen fortgå efter dylika
            riktlinjer, få en myckenhet kvinnor en allt hårdare kamp för tillvaron
            på samma gång man alldeles obehörigt undanskjuter den utomordentligt
            viktiga frågan om bevarandet även av männens hälsa. Mot detta
            måste resas ett allvarligt motstånd. Man spårar här den gamla
            faran, som ständigt överskuggar samhällsutvecklingen i växlande
            förklädnader, näm- ligen vad man skulle kunna kalla formulärpolitiken
            utan hänsyn till människorna såsom individer. Det är gott och
            väl, att det sociala reform- arbetet omsider trängt sig fram såsom
            en officiell angelägenhet och fått nu hos oss en särskild socialstyrelse.
            I dess spår kan lätt växa upp vad man skulle kunna kalla en socialbyråkrati.
            Det må erinras, att det är de internationella socialdemokratiska
            kongresserna, vilka givit impulsen till det arbete, som i arbetareskydds-
            frågan bedrives på de ovannämnda konferenserna. Vid 1910 års inter-
            nationella arbetarekongress beslöts i resolutionen om arbetareskydds-
            lagstiftningen uttryckligen betona, att kongressens krav i arbetareskydds-
            lagstiftningen gällde för alla arbetare »utan skillnad till kön»,
            en skillnad som för övrigt ingen föregående arbetarekongress förordat
            på något sätt. Vid 1911 års svenska arbetarekongress infördes
            i programmet av samma anledning: »Arbetareskyddslagstiftningen
            genomföres, då så kan ske, utan skillnad till kön.» Samma års
            svenska socialdemokratiska kvinno- kongress antog följande resolution:
            »Kongressen förklarar beträffande arbetareskyddslagstiftningen:
            att densamma, där ej sakens natur annorledes påbjuder, bör på
            sätt av 1910 års internationella socialdemokratiska kongress erinrats
            genomföras utan skillnad till kön; att följaktligen Sveriges nyligen
            skedda biträdande av Bernkonven- tionen, varigenom nattarbetsfrågan
            löstes ensidigt för kvinnorna, bör efterföljas av en reglering
            snarast möjligt genom lag även av männens nattarbetsfråga.; att
            ett fortsatt gående på den vägen att reglera arbetstiden en- sidigt
            för kvinnorna genom att exempelvis härnäst söka genomföra även
            en normalarbetsdag ensamt för kvinnorna, som ifrågasatts vid en
            kon- ferens år 1910 av regeringsombud i Lugano bör vara uteslutet;
            samt att arbetareklassens både kvinnor och män böra lystra till
            förenämnda internationella kongress uppfordran till arbetare i
            alla län- der, att genom oavlåtlig agitation och initiativ bryta
            de härskande klas- gernas motstånd och erövra ett verksamt arbetareskydd
            för både män och kvinnor.» Med stöd av vad sålunda anförts, måste
            det anses vara ett oav-
          </p>
          <pb facs="riksdagen-motions-pdf/data/1913/mot_1913__ak__92/mot_1913__ak__92-008.pdf"/>
          <p xml:id="i-VHCAgBetriVqTQn1FC1jHA">
            8
          </p>
          <p xml:id="i-B1FafZCT3QoUy3UYv8GhSt">
            Motioner i Andra kammaren, Nr 92.
          </p>
          <p xml:id="i-84wQMop9roJw7Yo66GSZnW">
            visligt krav, att dels undantag från den kvinnliga nattarbetslagen
            må kunna beviljas till förmån för icke blott industrien och råvaran
            utan även arbeterskorna, då sådant av dem önskas och kan antagas
            lända dem till fördel, och dels till de officiella internationella
            arbetareskydds- konferenserna sändas ombud med instruktioner att
            intressera sig även för männens hälsa och för frågornas lösning
            utan skillnad till kön. Det hemställes alltså,
          </p>
          <p xml:id="i-RErxn1BApxmhtSUjvhWP4d">
            att Riksdagen ville anhålla, 1:0) att Konungen måtte taga 1 närmare
            över- vägande, huruvida Sveriges biträdande av Bernkonven- tionen
            om det kvinnliga nattarbetet kan anses rätts- ligen utgöra hinder
            för svenska statsmakterna att från den svenska nattarbetslagens
            tillämpning meddela undan- tag, som äro påkallade av svenska medborgares
            väl- färd; samt, om så ej befunnes vara förhållandet, föreslå
            Riksdagen undantagsbestämmelser till nämnda lag i ovan ifrågasatt
            syfte, men i motsatt händelse tillse att konventioner om internationell
            civillagstiftning fram- deles ej avslutas på så äventyrliga villkor;
            2:0) att Konungen ville behjärta angelägenheten att vid de internationella
            konferenserna om lagstadgat arbetareskydd från svensk sida påkallas
            intresse även för männens hälsa och för frågornas lösning utan
            skill- nad till kön, där ej en sådan skillnad ligger i sakens
            ofrånkomliga natur.
          </p>
          <p xml:id="i-3ioj1AayGMPRGYsRnSfhiN">
            Stockholm den 24 januari 1913.
          </p>
          <p xml:id="i-9F7qpne1EFN9FEMmCX1yRN">
            Carl Lindhagen.
          </p>
          <p xml:id="i-Sp8bKCRoTyPzMSNmm7Ednz">
            STOCKHOLM, ISAAC MARCUS BOKTRYCKERI-AKTIEBOLAG, 1913.
          </p>
        </div>
      </div>
    </body>
  </text>
</TEI>
