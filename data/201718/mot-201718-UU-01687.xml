<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01687">
  <teiHeader>
    <fileDesc>
      <titleStmt>
        <title>Klimatförändringar skapar migration</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1687 av Jan Lindholm (MP)</title>
          <idno type="rdwebb">H5021687</idno>
          <rs type="number">1687</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021687/text</ref>
          <ref type="dokument_url_html">http://data.riksdagen.se/dokument/H5021687</ref>
          <ref type="dokumentstatus_url_xml">http://data.riksdagen.se/dokumentstatus/H5021687</ref>
          <ref type="docx">http://data.riksdagen.se/fil/EB1B0A04-F7DE-4BDC-8FCB-5733AC95280E</ref>
          <ref type="pdf">http://data.riksdagen.se/fil/8A9F721D-F7B9-44D2-84C2-F8BE4E5D8970</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Nc43cG3GaPh1vdo5Umo1ns" type="signed"/>
        <correspContext corresp="i-Nc43cG3GaPh1vdo5Umo1ns">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-JmY91RwCk4FzpasVZtw6qr" type="submitted">
          <date when="2017-10-03"/>
          <time when="12:47:13"/>
        </correspAction>
        <correspAction xml:id="i-53Ad5K2oA8kjXhKErSQQ6F" type="reviewed">
          <date when="2017-10-03"/>
          <time when="14:21:22"/>
        </correspAction>
        <correspAction xml:id="i-AWziDc2Lg6x9h8Xtsdae5Y" type="referred">
          <date when="2017-10-13"/>
        </correspAction>
        <correspAction xml:id="i-QHw2EtjVvw6ZvctRWvDm1F" type="assigned">
          <date when="2018-08-22"/>
          <time when="10:15:23"/>
        </correspAction>
        <correspContext corresp="i-QHw2EtjVvw6ZvctRWvDm1F">
          <ref type="assignedTo">Utrikesutskottet</ref>
        </correspContext>
        <correspAction xml:id="i-4aYkyJ6jqjroij4xBT4Giw" type="behandlas_i"/>
        <correspContext corresp="i-4aYkyJ6jqjroij4xBT4Giw">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wgm5dg7Ud1b9cR1Nxf5n75" type="behandlas_i"/>
        <correspContext corresp="i-Wgm5dg7Ud1b9cR1Nxf5n75">
          <ref type="uppgift">2017/18:UU21</ref>
          <ref type="ref_dok_id">H501UU21</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU21</ref>
          <ref type="ref_dok_titel">Politiken för global utveckling (PGU)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HxMhYN5RjyBAuyBRnvpqrn" type="motHeader">
        <div xml:id="i-F9nmBprE4n6wkQ3dru8yn9" type="motTitle">
          Motion till riksdagen 2017/18:1687 av Jan Lindholm (MP) Klimatförändringar
          skapar migration
        </div>
      </div>
      <div xml:id="i-793mELohUeVPRKQPU4EzqS" type="motBody">
        <div xml:id="i-X8uEmXwQ7w4qwuJNRSCGem" type="motProposal" subtype="förslag">
          <head xml:id="i-f6tTea2LbQpZTxSHMfjkx">
            Förslag till riksdagsbeslut
          </head>
          <list xml:id="i-3rJq2VUd1xPysrfpYL1P5T" style="ol">
            <item xml:id="i-7SxtrG3yPKXwELRr3XL2kj">
              Riksdagen ställer sig bakom det som anförs i motionen om att
              regeringen i internationella forum måste agera för ökat fokus
              på problemen kring klimatrelaterad migration och tillkännager
              detta för regeringen.
            </item>
            <item xml:id="i-TFNLrsMG1LC8daNShd2w2o">
              Riksdagen ställer sig bakom det som anförs i motionen om global
              samverkan för att förebygga och minimera konflikter och resursslöseri
              på grund av den snabbt växande klimatrelaterade migrationen i
              världen och tillkännager detta för regeringen.
            </item>
          </list>
        </div>
        <div xml:id="i-BiLJru5HKATyK3mbpA54h2" type="motContent">
          <head xml:id="i-4j6fhHQHUJrDDK6MHs7AmJ" type="h1">
            Bakgrund
          </head>
          <p xml:id="i-4YK6D9RVFUu7oe7hLZWfeU">
            Enligt uppskattningar finns det idag över 65 miljoner människor
            på flykt i världen. Många flyr från så kallade konfliktområden
            där situationen kan liknas vid krig om inte krig redan brutit
            ut. Många av dessa flyktingar har dock befunnit sig på flykt redan
            innan de hamnade i dessa konfliktområden. I vissa fall är det
            till och med så att området blivit ett konfliktområde på grund
            av att många på flykt sökt sig dit.
          </p>
          <p xml:id="i-4E1FwA6X35FVey3euDfLvV">
            När torka, försaltning, jordflykt, ökenspridning och liknande
            klimatrelaterade lokala konsekvenser gör det omöjligt för fattiga
            jordbrukare att överleva väljer de att förflytta sig till områden
            som inte drabbats så hårt. Så har människor gjort i tusentals
            år, även vi i Norden. När många människor strömmar in i ett område
            som inte är så hårt drabbat av klimateffekterna så ökar belastningen;
            exempelvis kan vattenbrist uppstå. Det finns ofta en initial vilja
            att dela med sig och hjälpa men när trycket blir för stort är
            det svårt att undvika konflikter.
          </p>
          <p xml:id="i-Thya7A3S1oGMKRRipVyQ4U">
            Det globala samhällets organisationer ser inte problemet förrän
            det vuxit och blivit ganska omfattande. När hungern blir svår,
            läger måste byggas och sjukdomar grasserar så brukar världens
            ögon öppnas. När den initialt klimatrelaterade migrationen leder
            till att folkgrupper och religionsgrupper som normalt inte lever
            sida vid sida tvingas tätt ihop så kan konflikter med sådana identiteter
            som just religion och folkgrupp som grund uppstå.
          </p>
          <p xml:id="i-6EooqnMzgHTuqSdXNUsL4Y">
            Närmare hälften av de 65 miljoner som idag beräknas vara på flykt
            har en grundläggande orsak till sin flykt som grundar sig på de
            problem som förorsakas när möjligheterna till försörjning på grund
            av ett förändrat klimat blir ohållbara. Man skulle kunna beskriva
            det som direkta klimatflyktingar och indirekta klimatflyktingar
            förutom den grupp som tvingas fly av helt andra orsaker. Förtryck
            och förföljelse förekommer självklart även av många andra orsaker
            än de konfliktgrunder som beskrivs ovan.
          </p>
          <head xml:id="i-SyP2fP7gVcVAfczQkjycuQ" type="h1">
            Tidigare försök till initiativ
          </head>
          <p xml:id="i-5CPZFRDQr7ZjCMFpA1i1cD">
            Nordiska rådet antog på mitt förslag vid sessionen 2007 en uppmaning
            till samtliga nordiska länder att i de internationella forum där
            så är möjligt lyfta behovet av att tidigt hitta lösningar för
            hur denna nya massomflyttning skall hanteras för att undvika onödiga
            internationella konflikter. Vid den tiden när förslaget skrevs
            uppskattades antalet klimatflyktingar i världen till ungefär fem
            miljoner.
          </p>
          <p xml:id="i-RZkEhQq6GrnmuEoXD8iuJQ">
            Det framkommer ofta i debatter kring dessa frågor att det finns
            en rädsla för att en diskussion om klimatmigration skulle kunna
            innebära att andra flyktingrättsliga frågor skulle kunna försvagas.
            Det är självklart en problematik som måste hanteras men som inte
            får vara ett motiv till att blunda för frågan om klimatrelaterad
            migration.
          </p>
          <p xml:id="i-NCStprpapgsQRyP3jqrFBs">
            Det har nu gått tio år sedan Nordiska rådet antog rekommendationen,
            och problemet med klimatrelaterad migration har växt snabbare
            än vad man antog för tio år sedan. Vi ser nu hur svårt det är
            att hantera de humanitära frågorna mitt under en kris. Det är
            lätt att vara efterklok men jag kan alltså hänvisa till Nordiska
            rådet som var förutseende. Däremot vågade inte våra nordiska regeringar
            se den problematik som rådet gjorde. Det finns frågesvar från
            samtliga nordiska länders regeringar som tydligt visar på denna
            brist på förutseende.
          </p>
          <head xml:id="i-YcGXodJ4FQFr8ywXWqk25L" type="h1">
            Motivering
          </head>
          <p xml:id="i-NgjLrpztuRXTkwJq7qNpBZ">
            När klimatförändringen krymper marginalerna för oss människor
            blir det allt viktigare att vi lyckas undvika onödiga belastningar
            på resursbasen och på ekosystemen som t.ex. krig och skövling.
            Enkelt uttryckt kan man säga att människor som migrerar måste
            få tillgång till nytt land för bosättning och livsmedelsproduktion
            som ger möjligheter till hållbart bruk. Om migration startar en
            kortsiktig skövling av marginella marker som inte tål de tryck
            migrationen innebär så blir resultatet tyvärr bara en acceleration
            av en destruktiv utveckling.
          </p>
          <p xml:id="i-W6B7xHq24vngnFJnnjXGgt">
            För att länder som inte dränks, inte torkar bort, inte blåser
            bort och inte får sina åkrar försaltade eller på andra sätt får
            sina försörjningsmöjligheter allvarligt försämrade på grund av
            det nya klimatet ska kunna erbjuda livsutrymme åt nya innevånare
            krävs ett stort mått av internationell solidaritet och en mycket
            långsiktig planering. Hundratals miljoner människor kommer inte
            att kunna lösa sina problem inom gränserna för sina ursprungliga
            hemländer. Migration på grund av klimatförändringar kommer därför
            att innebära migration över både landgränser och kontinenter.
            Vi ser redan idag tydliga spår av detta i migrationen från Afrika
            till Europa. Vi måste se detta som en möjlighet och inte som ett
            problem för att lyckas hantera frågan på ett framsynt sätt.
          </p>
          <p xml:id="i-NXbkSsjW3ufTgS8xm1878D">
            Regeringen måste mot bakgrund av det anförda nationellt, men
            framförallt internationellt, arbeta för att riskerna med en ständigt
            växande, klimatrelaterad migration kommer upp på den globala dagordningen.
            Detta bör riksdagen ge regeringen till känna.
          </p>
          <p xml:id="i-NJx7ezU4gG4gqcpV1gFiek">
            Tyvärr har problematiken redan nått en sådan nivå att det inte
            längre räcker att det globala samhället återtar initiativet vad
            gäller svårigheter som direkt har en koppling till en ständigt
            växande befolkning. Som alla säkert har insett, men få vågar prata
            om, så finns det redan för många människor på jorden för att undvika
            konflikter om knappa resurser. Sverige måste därför inte enbart
            verka för att frågan om global migration lyfts upp på agendan
            när världens ledare träffas; vi måste även ta ansvar för att nya
            konfliktlösningsmekanismer utvecklas. Det brådskar att utveckla
            verktyg som räcker till för att hantera de problem som är oundvikliga
            när förmodligen mer än hundra miljoner människor tvingas flytta
            från sina traditionella områden. Det faktum att vi inte kan veta
            om det är New York eller andra tätbefolkade storstadsområden som
            måste evakueras först eller om det i huvudsak handlar om stora
            deltaområden som bebos av en jordbrukande befolkning gör det naturligtvis
            svårt att förbereda. De förstnämnda har på pappret större resurser
            men de sistnämnda har kanske trots färre resurser större möjligheter
            att överleva under svåra omständigheter.
          </p>
          <p xml:id="i-TPbWnirppcp5vT6knrtxte">
            Avtal om hur länder kan ta ansvar för varandras befolkningar
            är inget vi är vana vid att skriva. Det är förmodligen betydligt
            svårare att lösa än de ekonomiska kriser vi ständigt misslyckas
            med att hantera. Alternativen är dock så ohyggliga att det måste
            vara möjligt. Riksdagen bör mot bakgrund av det ovan anförda även
            ge regeringen till känna som sin uppfattning att ett globalt samarbete
            måste utvecklas för att förbereda verktyg för att hantera de tyvärr
            oundvikliga problem som beskrivs i motionen.
          </p>
        </div>
        <div xml:id="i-BbXmGAxCMUBoBup35wK3bG" type="motSignatures">
          <list xml:id="i-92RM4ZXrrshrFRwnAPi5Av">
            <item xml:id="i-CtFvnG8BtZ1dhekPwDT37u">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
