<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__365/mot_1969__ak__365-001.pdf"/>
      <fw>
        8 Motion i Andra kammaren, nr 365 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 305
          </p>
          <p>
            Av herr Åberg m. fl., om en översiktlig planering av den statliga
          </p>
          <p>
            verksamheten vid rikets kuster. (Lika lydande med motion nr 622
            i Första kammaren)
          </p>
          <p>
            Genom ratificering av 1960 års internationella konvention om
            säkerhe- ten för människoliv till sjöss har Sverige förbundit
            sig »att säkerställa, att alla erforderliga åtgärder äro vidtagna
            för kustbevakning och för rädd- ning av nödställda personer till
            sjöss runt landets kuster. Dessa åtgärder skola inbegripa uppsättande,
            drivande och vidmakthållande av sådana inrättningar för livräddning
            till sjöss, som med hänsyn till sjötrafikens intensitet och farvattnets
            farliga beskaffenhet befunnits vara möjliga och nödvändiga, och
            dessa åtgärder skola, i den mån så är möjligt, även inbe- gripa
            tillhandahållandet av tillräckliga anordningar för upptäckande
            och räddning av nödställda personer». Anpassning till den moderna
            tekniken och införandet av nya hjälpme- del är en förutsättning
            för rationell verksamhet. Rationalisering har också vidtagits
            i stor utsträckning inom de verk som är ålagda deltaga i den statliga
            sjöräddningen och sjöövervakningen. Rationaliseringssträvandena
            inom sjäfartsverket och tullverket har dock fått till följd att
            antalet stationer med möjlighet att deltaga i sjöräddning och
            sjöövervakning kraftigt har minskat. En planerad ytterligare indragning
            av lotsuppassningsställen har ifrå- gasatts i det betänkande som
            lagts fram av lotsorganisationsutredningen. Detta kan, om indragningarna
            genomförs enligt de föreslagna modellerna, få till följd att besvärliga
            kustområden med tät trafik kommer att läm- nas utan direkt uppsikt
            och utan möjlighet till effektiva sjöräddningsin- satser. Utredningen
            har också understrukit angelägenheten av att den av överbefälhavaren
            föreslagna utredningen angående frågorna kring sjö- övervakningen
            kommer till stånd. Behovet av samordning mellan de myndigheter
            och organisationer som svarar för denna verksamhet har ökat starkt
            genom de punktvisa indrag- ningar som företagits av lotsplatser,
            fyrplatser, kustposteringar m. m. In- dragningarna har skett med
            inriktning på besparing inom respektive verk och med beaktande
            i första hand av verkens huvuduppgifter. Sjörädd-
          </p>
          <pb facs="riksdagen-motions-pdf/data/1969/mot_1969__ak__365/mot_1969__ak__365-002.pdf"/>
          <fw>
            Motion i Andra kammaren, nr 365 år 1969 9
          </fw>
          <p>
            ningen och sjöövervakningen, som betraktats som sidouppgifter,
            har där- igenom delvis blivit lidande. Det förefaller rimligt
            antaga att kostnaderna för övervakning av kust- områdena kommer
            att bli onödigt stora om olika slags övervakning upp- delas på
            flera huvudmän. Det blir nämligen då nödvändigt att anskaffa dyrbar
            båtmateriel m. m. för delvis parallella uppgifter. Båtar som är
            lämpliga för sjöräddning m. m. kan också användas för andra ändamål,
            men ofta inte tvärtom. Med hänsyn till att sjöfarten skall belastas
            med kostnader för den del av övervakningen som betjänar denna
            finns anledning undersöka om inte besparingar kan göras genom
            samordning av både verksamhet som bekostas av staten, polis- och
            tullövervakning m. m. och servicetjänsterna till handelssjöfarten.
            Så har varit fallet sedan länge i andra länder t. ex. USA, vars
            Coast Guard ofta nämns som föredöme. Ur denna synpunkt vore det
            också beklagligt om sjöfartsverket skulle tillåtas under hand
            realisera en stor del av för övervakning ändamålsen- liga lotsbåtar
            bara därför att dessa inte längre ingår i den nedbanrtade lotsorganisationen.
            De båtar som tillkommer på andra håll saknar den allsidighet som
            gäller för dessa fartyg. Detsamma gäller det slags båtma- teriel
            som den tekniska utvecklingen kan tänkas frambringa, t. ex. svä-
            vare och bärplansbåtar av mindre format vilka endast sommartid
            skulle vara lämpliga att avpatrullera kustområden och vilka inte
            skulle kunna biträda vid haverier för bogsering eller räddning
            av skeppsbrutna. Gemen- samt för dessa nya snabbgående farkoster
            är att de inte kan användas i hårt väder. Inte heller nya teletekniska
            hjälpmedel kan förbättra detta för- hållande, då insatserna är
            beroende av båtmaterielens konstruktion och tillgänglighet. Fartskillnader
            kan här inte uppväga de avstånd det blir fråga om längs våra långa
            kuster. Redan nu råder sådana förhållanden att långa kuststräckor
            kan sägas vara lämnade obevakade och övergivna. Frågorna om sjöräddningen
            och sjöövervakningen har nu antagit så- dana proportioner att
            de kräver en särskild översyn. Med åberopande av vad som ovan
            anförts hemställes, att riksdagen i skrivelse till Kungl. Maj:t
            måtte anhålla om en skyndsam utredning syftande till en samordning
            av de statliga verkens rationaliseringsåtgärder beträffande de
            verksamheter som är förlagda till våra kuster. Stockholm den 27
            januari 1969
          </p>
          <p>
            Georg Åberg (fp) Carl Eric Hedin (m) Erik Johansson (s) i Simrishamn
          </p>
          <p>
            Claes Elmstedt (cp) Ingegärd Frenkel (fp)
          </p>
        </div>
      </div>
    </body>
  </text>
</TEI>
