<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SkU-00251">
  <teiHeader>
    <fileDesc>
      <titleStmt>
        <title>Alkoholskatten</title>
        <author corresp="i-KPGvtK4s6Zp3E6XH6vj18n">av Tobias Billström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholskatten</title>
          <idno type="rdwebb">GS02Sk251</idno>
          <rs type="number">Sk251</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GS02Sk251/text</ref>
          <ref type="dokument_url_html">http://data.riksdagen.se/dokument/GS02Sk251</ref>
          <ref type="dokumentstatus_url_xml">http://data.riksdagen.se/dokumentstatus/GS02Sk251</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QYXG8m8t6C6a5Tgg86zj9p" type="signed"/>
        <correspContext corresp="i-QYXG8m8t6C6a5Tgg86zj9p">
          <note type="signatory" corresp="i-KPGvtK4s6Zp3E6XH6vj18n"/>
        </correspContext>
        <correspAction xml:id="i-MJj9MC1tHUTKi8o13So2pw" type="referral">
          <date when="2004-10-14"/>
        </correspAction>
        <correspAction xml:id="i-5BrXGAqDvDUgExViM8bmFL" type="dismissal">
          <date when="2004-10-14"/>
        </correspAction>
        <correspAction xml:id="i-LNC4FBo5d2xdhZuSyxj23e" type="submission">
          <date when="2004-10-05"/>
        </correspAction>
        <correspAction xml:id="i-LQfhpXte21nogUdPRfUxEW" type="assigned"/>
        <correspContext corresp="i-LQfhpXte21nogUdPRfUxEW">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sk_251/mot_200405_Sk_251-0001.pdf"/>
      <div xml:id="i-QdrsHNKtFbdPGr3jtYzwBs" type="motHeader">
        <div xml:id="i-8ts7tWv82EA3tXzHRdywqi" type="motTitle"/>
        <div xml:id="i-SkqQkSbrgc3tGZmPxoXSm9" type="motSubmissionInfo"/>
      </div>
      <div xml:id="i-NtHepYZ4iRDFBxo8vRXHSt" type="motBody">
        <div xml:id="i-M5pN9PopgGmqHW6PcqETKR">
          <p xml:id="i-AEhyof1g5KSfecEjaio7CF">
            2004/05 mnr: Sk251 pnr: m1082
          </p>
          <p xml:id="i-ADVgV5aSD1q6iM4PeJAJ2Q">
            Motion till riksdagen 2004/05:Sk251
          </p>
          <p xml:id="i-6z4QjCGWzfCZQuuhV3YvXv">
            av Tobias Billström (m)
          </p>
          <p xml:id="i-KS9uterKoUdGgeiGoer6Mb">
            Alkoholskatten
          </p>
          <p xml:id="i-GWCUApFbKg8bZuA2WAB4Nt">
            1 Förslag till riksdagsbeslut
          </p>
          <p xml:id="i-Wtg8NxhGDW5cPdf1ywRWmY">
            Riksdagen tillkännager för regeringen som sin mening vad i motionen
            anförs om harmonisering och sänkning av skattesatserna för alkoholinköp
            i Sverige.
          </p>
          <p xml:id="i-6VYFoHGE3N2C1wCQER2fZv">
            2 Motivering
          </p>
          <p xml:id="i-G6XL9nDKD2iEA85bwGavYL">
            Behovet av en helt ny svensk alkoholpolitik är skriande. De larmrapporter
            om ständigt ökande konsumtionsnivåer som under de senaste åren
            presenteras i medier borde ha fått regeringen att reagera och
            komma med offensiva förslag. Tyvärr har motsatsen ägt rum. I regeringens
            proposition från riksmötet 2002/03:35 Mål för folkhälsan gjordes
            en genomgång av alkoholpolitiken i målområdet 11 Minskat bruk
            av tobak och alkohol, ett samhälle fritt från narkotika och doping
            samt minskade skadeverkningar av överdrivet spelande. Regeringens
            linje som den presenterades i propositionen handlade främst om
            förebyggande insatser. Oavsett hur viktiga dessa än är, kan man
            inte bortse från realiteter i dagens konsumtionsmönster. Problemet
            är den förändrade situation som tillkomsten av Öresundsbron och
            EU:s förändrade införselregler skapat i södra Sverige och framför
            allt i Skåne. Med utvidgningen av EU österut har nu även en baltisk
            och polsk dimension tillkommit. En betydande ökning av införsel
            av sprit, öl och vin har under de senaste åren kunnat noteras
            från länderna i Sveriges närhet och detta har dessutom fått en
            effekt som är rakt motsatt mot vad regeringen säger sig förespråka:
            importen leder till att människor för in mer alkohol för sin konsumtion
            än vad som annars skulle varit fallet. Människor upplever helt
            enkelt att man gör en personlig ekonomisk vinst på införseln.
            Med mer alkohol som lagras i hemmen blir denna lättare exponerad
            för unga människor. Då ökar risken för trafikolyckor, för våld
            och för missbruk.
          </p>
          <pb facs="riksdagen-motions-pdf/data/200405/mot_200405_Sk_251/mot_200405_Sk_251-0002.pdf"/>
          <p xml:id="i-2As4UJeekRRsh9T9fAm7sp">
            2004/05:Sk251
          </p>
          <p xml:id="i-NSr4ytAcCUyWzYupw6qDgJ">
            Under den senaste tioårsperioden har införselkvoterna till Sverige
            ökats, helt i enlighet med den tidtabell som utvecklats sedan
            det svenska inträdet i Europeiska unionen. I debatten framförs
            ibland synpunkten att det är den ökade mängden tillåten alkohol
            för införsel som utgör grunden för problemen. Så är naturligtvis
            inte fallet. Den verkliga problematiken ligger i den ekonomiska
            vinst som den enskilde gör på själva införseln, oavsett kvantitet.
            Det är denna drivkraft som ökar både den illegala och den lagliga
            konsumtionen. Blev alkoholen kostnadsneutral skulle incitamenten
            för gränshandeln försvinna. Faktum är att enkel ekonomisk teori
            visar det orimliga i att behålla höga skatter, eftersom den förväntade
            vinsten på en inköpt flaska alkoholhaltig dryck idag når nivåer
            där både resekostnader och andra utlägg uppvägs av den skattemässiga
            skillnaden, om bara en tillräcklig mängd inhandlas. Denna mängd
            behöver dessutom inte vara särskilt stor för att generera lönsamhet.
            En hypotetisk återgång till låga införselkvoter med bibehållna
            höga skatter skulle alltså snarare förvärra förhållandet, eftersom
            smuggling då skulle bli en ytterst lukrativ sysselsättning, där
            dessutom samhällets kostnader för brott och brottsbekämpning relaterade
            till alkohol skulle nå oanade nivåer. Uppgifter finns i dag om
            att ungefär hälften av all sprit svenskarna konsumerar inte ingår
            i den vanliga alkoholstatistiken. Systembolagets egen statistik
            visar att konsumtionen av importerad alkohol ökar i landets södra
            regioner. Vi måste därför koncentrera de politiska ansträngningarna
            på att få bort den ekonomiska chimär, som gör att människor handlar
            mer alkohol än nödvändigt. En harmonisering av alkoholskatten
            till den danska nivån är därför den lämpligaste åtgärd som kan
            vidtas. Under hösten 2002 aviserades och genomfördes en omfattande
            sänkning av den danska skatten på alkohol. Samma sak har också
            inträffat i Finland. Det redan bekymmersamma svenska läget visavi
            Danmark och Tyskland har dessutom fått ett motsvarande mönster
            vad gäller trafiken från de baltiska staterna och Polen. Detta
            är tillräckliga skäl för att ompröva den nuvarande politiken.
            Om skillnaden ökar ytterligare nås till slut en punkt där Systembolagets
            monopolställning överhuvudtaget inte kan motiveras. I januari
            2004 tillkallade regeringen den särskilde utredaren Kent Härstedt
            med uppdrag att följa utvecklingen när det gäller införsel och
            försäljning av alkohol i framför allt södra Sverige. Utredaren
            lämnade sitt betänkande till regeringen den 16 augusti 2004. I
            detta föreslogs en fyrtioprocentig sänkning av skatten på alkohol,
            vilken skulle träda i kraft redan den 1 januari 2005. Däremot
            föreslogs beklagligt nog ingen sänkning av skatterna på öl och
            vin. I den nu presenterade statsbudgeten för 2005 ingår emellertid
            ingen skattesänkning på alkohol överhuvudtaget. Detta är givetvis
            inte acceptabelt. Regeringens hållning innebär i praktiken ett
            försök att undvika att ta ett politiskt ansvar för en utveckling
            som innebär ett ständigt ökande konsumtionsmönster vad gäller
            alkohol i Sverige. En ny svensk alkoholpolitik måste vila på såväl
            förebyggande insatser som på insatser för att ta bort det ekonomiska
            incitamentet för att införa mer alkohol för personligt bruk. Det
            kan bara ske om regeringen presenterar offensiva sänkningar av
            skatten på såväl sprit som vin och öl.
          </p>
          <pb facs="riksdagen-motions-pdf/data/200405/mot_200405_Sk_251/mot_200405_Sk_251-0003.pdf"/>
          <p xml:id="i-QyuJ7ma3Nr8GrdcXWs5PRW">
            2004/05:Sk251
          </p>
          <p xml:id="i-QQ5uLM3GSAFZcSNGAC7P3F" type="date">
            Stockholm den 26 september 2004
          </p>
          <p xml:id="i-ED9CGFHQjR3tVNS2eACGRu">
            Tobias Billström (m)
          </p>
        </div>
      </div>
    </body>
  </text>
</TEI>
