<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-01299">
  <teiHeader>
    <fileDesc>
      <titleStmt>
        <title>Reglera elsparkcyklar</title>
        <author corresp="i-8BHpqh3AbjzqTzM3CKEhqa">av Mattias Jonsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1299 av Mattias Jonsson (S)</title>
          <idno type="rdwebb">H9021299</idno>
          <rs type="number">1299</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9021299/text</ref>
          <ref type="dokument_url_html">http://data.riksdagen.se/dokument/H9021299</ref>
          <ref type="dokumentstatus_url_xml">http://data.riksdagen.se/dokumentstatus/H9021299</ref>
          <ref type="docx">http://data.riksdagen.se/fil/A69FE45D-9D48-4A13-B593-6F1DB4A4E9D8</ref>
          <ref type="pdf">http://data.riksdagen.se/fil/6D97A24D-3D39-40A4-B3EC-44E2B235D092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3whPVuWezYmuJpCB76EY6A" type="signed"/>
        <correspContext corresp="i-3whPVuWezYmuJpCB76EY6A">
          <note type="signatory" corresp="i-8BHpqh3AbjzqTzM3CKEhqa"/>
        </correspContext>
        <correspAction type="submitted" xml:id="i-13VnUdZsP4mKjh4y1j3zG2">
          <date when="2021-09-30"/>
          <time when="12:50:42"/>
        </correspAction>
        <correspAction type="reviewed" xml:id="i-WbYFYKye6UxCpDrFGEDH52">
          <date when="2021-09-30"/>
          <time when="13:37:18"/>
        </correspAction>
        <correspAction type="referred" xml:id="i-3ujHByVMcHMGGuJNyk3Jsi">
          <date when="2021-10-14"/>
        </correspAction>
        <correspAction type="assigned" xml:id="i-XFyVuLLdcvcVkkDXz7T9ZL">
          <date when="2022-10-05"/>
          <time when="09:46:55"/>
        </correspAction>
        <correspContext corresp="i-XFyVuLLdcvcVkkDXz7T9ZL">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-RPeW1ZtjhePpyLmSwdXssa"/>
        <correspContext corresp="i-RPeW1ZtjhePpyLmSwdXssa">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:1299 av Mattias Jonsson (S) Reglera elsparkcyklar</div>
      </div>
      <div type="motBody">
        <div type="motProposal" subtype="förslag">
          <head xml:id="i-ND1YJnRDcofTx33jsRfo2p">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2SFtoX8D5DA7M4SwtnDGcd">
              Riksdagen ställer sig bakom det som anförs i motionen om att
              se över regelverken för elsparkcyklar och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-567ML4KHFBAsBy2Xa8rPx4">
            Motivering
          </head>
          <p xml:id="i-Hv6jFX5PjPFJrydaRsBBWQ">
            Under de senaste åren har många svenska städers offentliga rum
            tillfogats ett nytt inslag: företagsägda elsparkcyklar. De eldrivna
            fordonen bokas genom telefon­applikationer, framförs i maximalt
            20 km/h, saknar promillekontroll och kan parkeras nästan överallt
            – inklusive på trottoarer, framför entréer och i buskage. Antalet
            elspark­cyklar har, trots att marknaden är relativt ny, haft en
            mycket snabb tillväxt. I augusti 2019 fanns det ca 3 500 uthyrningsbara
            elsparkcyklar, 2020 fanns det 6 000 och under 2021 ökade antalet
            till över 10 000. Resorna har också ökat årligen, men inte alls
            i samma explosiva hastighet som antalet utställda fordon.
          </p>
          <p xml:id="i-UCyCmD1nuowEEieFYteyyh">
            De oreglerade marknadsförhållandena, den fria parkeringsrätten
            och det stora antalet har medfört flera problem: funktionsnedsatta
            har skadat sig, barnvagnar och rullstolar har drabbats av framkomlighetsbekymmer,
            trottoarer och parker har översvämmats, det offentliga rummet
            har förfulats och olycksrisken ökat. Läkare har varnat för elspark­cyklar
            som framförs under berusning, yrkeschaufförer har varnat för elsparkcyklar
            som inte respekterar gängse trafikregler och engagerade vuxna
            har varnat för att elspark­cyklarna kan framföras av minderåriga.
            Det stora folkflertalet, som inte använder elsparkcyklar, har
            fått se sina städer förvandlas till okontrollerade parkeringsplatser.
          </p>
          <p xml:id="i-SXEQwE37nXAnLCqzUoiExw">
            I dagsläget saknas ordentligt och objektivt underlag kring hur
            elsparkcyklarna har påverkat mobilitet och rörlighet i de berörda
            städerna. Preliminära data ger vid handen att elsparkcyklarna
            primärt ersätter gång på korta sträckor, och möjligen ett försumbart
            antal resor med kollektivtrafiken, men inte påverkar andelen bilresenärer
            i någon statistiskt relevant utsträckning. Samtidigt är det viktigt
            att betona att elsparkcyklarna, både uthyrda och ägda, mycket
            väl kan komma att spela en positiv roll i den mobilitets­förändring
            som pågår i världens städer. Elektrifieringen av fordonsflottan
            innebär att människor kan röra sig snabbare och smidigare, och
            detta på ett sätt som gynnar klimatet. Men för att detta ska fungera
            krävs ett tydligt ramverk för marknaden. Detta finns inte idag.
          </p>
          <p xml:id="i-QkDki7PFaN9CTnttDEVBfS">
            Nu vidtas ändå vissa åtgärder i kommunerna. I bland annat Göteborg
            och Stockholm försöker kommunpolitiker – från ett brett politiskt
            spektrum – agera för att stävja den kaotiska situationen och bringa
            någon sorts ordning på städernas gator och torg. Men verktygen
            är mycket begränsade. I praktiken har kommunerna lämnats att lita
            till generositet från och dialog med samma företag som, utan samarbete
            och lyhördhet, skapat problemen till att börja med. Juridiskt
            betraktas elsparkcyklar som cyklar, vilket komplicerar varje begränsning
            av deras framkomlighet och förekomst; varje regel som gäller elsparkcyklar
            måste också gälla cyklar. För envar som vistats i städer där elspark­cykelföretag
            finns är det tydligt att elsparkcyklar – till funktion och teknik
            – inte är cyklar. Lagstiftningen är föråldrad.
          </p>
          <p xml:id="i-T2Rqy57RoMBsKeGpCemBVV">
            För att möjliggöra positiva mobilitetslösningar, värna allas
            tillgång till det offentliga rummet, skydda människors hälsa och
            skapa ordning i trafiken bör kommuner ges rätt att reglera, kontrollera
            och – om så bedöms riktigt av de folkvalda i kommunen – beivra
            parkering, framförande och förekomst av delade eller uthyrda elfordon.
            För att förenkla denna procedur bör riksdagen också anta lagstiftning
            som rent juridiskt särskiljer elsparkcyklar från reguljära cyklar.
          </p>
        </div>
        <div type="motSignatures">
          <list>
            <item xml:id="i-QY7GxVXoXj6t7UdiHm8pQj">
              Mattias Jonsson (S)
            </item>
          </list>
        </div>
      </div>
    </body>
  </text>
</TEI>
