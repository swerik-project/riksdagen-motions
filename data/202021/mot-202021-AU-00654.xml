<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-00654">
  <teiHeader>
    <fileDesc>
      <titleStmt>
        <title>Arbetsmiljö</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:654 av Magnus Persson m.fl. (SD)</title>
          <idno type="rdwebb">H802654</idno>
          <rs type="number">654</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H802654/text</ref>
          <ref type="dokument_url_html">http://data.riksdagen.se/dokument/H802654</ref>
          <ref type="dokumentstatus_url_xml">http://data.riksdagen.se/dokumentstatus/H802654</ref>
          <ref type="docx">http://data.riksdagen.se/fil/D3BFB59A-C76C-4ED4-9446-71EADDFE5B89</ref>
          <ref type="pdf">http://data.riksdagen.se/fil/1397B11D-EEA8-45DF-855B-AAF842D6B5DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6BpCpAwQyrbRkzdCjmTfY1" type="signed"/>
        <correspContext corresp="i-6BpCpAwQyrbRkzdCjmTfY1">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-PUVVqAcMQ2epeauWBbHPaV" type="submitted">
          <date when="2020-09-30"/>
          <time when="18:01:49"/>
        </correspAction>
        <correspAction xml:id="i-EE5vFUiAeknxYNpTr5v2Yq" type="reviewed">
          <date when="2020-09-30"/>
          <time when="18:52:57"/>
        </correspAction>
        <correspAction xml:id="i-MSnt3Cho41gG6yyfmZBBPT" type="referred">
          <date when="2020-10-14"/>
        </correspAction>
        <correspAction xml:id="i-AVPPhq1qRoogAqk5csFykg" type="assigned">
          <date when="2022-03-24"/>
          <time when="18:03:03"/>
        </correspAction>
        <correspContext corresp="i-AVPPhq1qRoogAqk5csFykg">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-DoLhZrmFeufq5Y9wMCLNvR" type="behandlas_i"/>
        <correspContext corresp="i-DoLhZrmFeufq5Y9wMCLNvR">
          <ref type="uppgift">2020/21:AU2</ref>
          <ref type="ref_dok_id">H801AU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Azbp5L2eWQxfJU6kFLz8D1" type="behandlas_i"/>
        <correspContext corresp="i-Azbp5L2eWQxfJU6kFLz8D1">
          <ref type="uppgift">2020/21:SoU9</ref>
          <ref type="ref_dok_id">H801SoU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V2LCfpjXzc42ZnyDe65HUV" type="behandlas_i"/>
        <correspContext corresp="i-V2LCfpjXzc42ZnyDe65HUV">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:654 av Magnus Persson m.fl. (SD)
          Arbetsmiljö
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BrtgLgK7QrDCZVWejUJsZT">
            Förslag till riksdagsbeslut
          </head>
          <list style="ol">
            <item xml:id="i-E5cSsbQcTUxfzhi9k1rWAB">
              Riksdagen ställer sig bakom det som anförs i motionen om att
              uppmana regeringen att ge Myndigheten för arbetsmiljökunskap i
              uppdrag att utreda konsekvenserna av hemarbete och tillkännager
              detta för regeringen.
            </item>
            <item xml:id="i-8D4629UnDFSQeFZUy131dm">
              Riksdagen ställer sig bakom det som anförs i motionen om att
              uppmana regeringen att ge Myndigheten för arbetsmiljökunskap i
              uppdrag att utreda pandemins effekter på sjukvårdspersonalen ur
              ett arbetsmiljöperspektiv och tillkännager detta för regeringen.
            </item>
            <item xml:id="i-Q23H1QwWYWeT42hhEgEKDr">
              Riksdagen ställer sig bakom det som anförs i motionen om utökad
              preskriptionstid för arbetsmiljöbrott och tillkännager detta för
              regeringen.
            </item>
            <item xml:id="i-Us9YVZdb5rDJQVt6oy4tbo">
              Riksdagen ställer sig bakom det som anförs i motionen om att
              avskaffa ofrivilligt delade turer och tillkännager detta för regeringen.
            </item>
            <item xml:id="i-C3T8JnA8XykqGgSv5AypDs">
              Riksdagen ställer sig bakom det som anförs i motionen om att
              avveckla fackförbundens företrädesrätt att utse skyddsombud och
              tillkännager detta för regeringen.
            </item>
            <item xml:id="i-T5fyi6ePSGUQJP1XkeyAXr">
              Riksdagen ställer sig bakom det som anförs i motionen om att
              ersätta de regionala skyddsombuden med oberoende arbetsmiljörådgivare
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9SrEQ83itBaJoBfni7xmDp" type="h1">
            Motivering
          </head>
          <p xml:id="i-WUdACttyj6jmEHiSoitMUY">
            I spåren av covid-19 har det uppstått nya arbetsmiljöproblem
            samtidigt som tidigare arbetsmiljöproblem i vissa delar har förvärrats.
            Det har uppstått akuta arbetsmiljö­problem inom flera branscher
            och vi kan ännu inte överblicka de långsiktiga effekterna av dessa.
            Den kommande tiden kommer pandemin att påverka alla delar av arbetsmark­naden.
            Det är därför viktigt att befintliga resurser används till att
            motverka och dämpa effekterna av pandemin.
          </p>
          <p xml:id="i-TttWdjBwRSNS5GsoTBECTq">
            Ett fullgott arbetsmiljöarbete står på flera ben – forskning,
            implementering av forskningsresultat i både det strategiska och
            det lokala arbetsmiljöarbetet samt kraftfullt agerande mot arbetsmiljöbrott.
            Den enskilt viktigaste komponenten är dock det dagliga arbetsmiljöarbetet
            där löntagare och arbetsgivare tillsammans arbetar för en god
            arbets­miljö och där parterna arbetar fortlöpande och gemensamt
            med att både förebygga och åtgärda arbetsmiljöproblemen på arbetsplatsen.
          </p>
          <p xml:id="i-GscveVw7zSgDr2CsUMx5KN">
            Trots åtgärder och forskning har det de senaste åren i genomsnitt
            skett en döds­olycka i veckan på svenska arbetsplatser.
            <ref target="i-Nq3uUatCLTtxXJ6vaCB6wp">
              [1]
            </ref>
            Arbetsmiljöverkets statistik för år 2018 visar att av fem miljoner
            sysselsatta personer i Sverige upplever en tredjedel att de har
            besvär på grund av sitt arbete. Exempel på sådana besvär är arbetsrelaterad
            stress, mobbning och kränkande särbehandling.
            <ref target="i-Sj7QxnHst8kv11BvL6wJiv">
              [2]
            </ref>
            Även hot och våld, till exempel våld mot blåljuspersonal och
            vårdpersonal, är i dag inslag på svenska arbetsplatser. Det finns
            inga skäl att tro att något av detta har förändrats utan vissa
            delar har snarare förvärrats under pandemin.
          </p>
          <p xml:id="i-ARxNGBjrR9ScdVHKNUQCgt">
            Vi står således i ett helt nytt läge där tidigare arbetsmiljöproblematik
            byggs på med nya arbetsmiljöproblem. Det är därför av vikt att
            det från politiskt hålls skapas förut­sättningar för ett fullgott
            arbetsmiljöarbete men även för riktade insatser med syfte att
            dämpa och motverka effekterna av covid-19.
          </p>
          <head xml:id="i-12YYG5dxPLBz9m3YrYcqHJ" type="h2">
            Arbetsmiljöverket
          </head>
          <p xml:id="i-73sY2VGRwwgo7UjgHdVuPu">
            Det moderna arbetslivet kommer med flera utmaningar, inte minst
            i spåren av covid-19. Det har tillkommit nya arbetsformer, arbetsmetoder
            och arbetsmiljörisker. Sverige möts av nya kemiska ämnen, ny teknologi
            och ett arbetsliv som innehåller kriminalitet i form av bland
            annat osund konkurrens. Dessa utmaningar ställer krav på myndigheten.
            Arbetsmetoder, digitalisering och automation måste säkras och
            myndighetens arbete med artificiell intelligens (AI) behöver utvecklas.
            AI ger myndigheten bättre möjlig­heter att identifiera och förutsäga
            både branscher och enskilda arbetsställen med risker för brist
            i arbetsmiljön. Det skulle öka effektiviteten i arbetet mot fusk,
            regelöverträ­delser och brottslighet i arbetslivet. I takt med
            att antalet arbetsställen i landet har ökat har tillsynsområdet
            ökat. Inspektionsverksamheten är Arbetsmiljöverkets tyngsta uppdrag.
            Denna verksamhet bör utökas i takt med tillsynsområdets tillväxt.
            Insatserna inom inspektionsverksamheten fokuserar på osund konkurrens,
            organisatorisk och social arbetsmiljö, frågor som rör arbetsbelastning,
            stress, kränkande särbehandling, hot, våld, utstationering samt
            tips och anmälningar. Detta är av största vikt, inte minst när
            det kommer till nollvisionen rörande dödsolyckor.
          </p>
          <p xml:id="i-MLUW5DXRW3pwmVEjn5rsGF">
            ILO (Internationella arbetsorganisationen) rekommenderar att
            det bör finnas en inspektör per 10 000 anställda i ett land. I
            Sverige skulle det innebära strax över 500 stycken inspektörer.
            Arbetsmiljöverket har i dagsläget 274 stycken och myndigheten
            har aviserat att detta antal kommer minska under år 2020 på grund
            av bland annat pensions­avgångar. Myndigheten har således behov
            av resursförstärkning för att kunna fullfölja sitt uppdrag.
          </p>
          <head xml:id="i-E1G6eC9GiyNUVf1yd2E1MK" type="h2">
            Myndigheten för arbetsmiljökunskap
          </head>
          <p xml:id="i-UEzsVVRYS3CUjH9JZzcZAm">
            Utvecklingen inom arbetsmiljöområdet är allvarlig och partiet
            tar sig an problematiken från flera håll. Dagens arbetsmarknad
            är föränderlig och arbete utförs på ett helt annat sätt än för
            bara tjugo år sedan. Tillgängligheten har ökat och arbetssätten
            har förändrats. Vi ser flera områden där ansvarsfördelningen mellan
            arbetsgivare och löntagare upplevs oklar rent juridiskt. Denna
            problematik är särskilt framträdande i de nya arbetsformer som
            har utvecklats som en del av det moderna arbetslivet där egenanställning,
            inhyrning av personal och konsultarbete är vanligt.
          </p>
          <p xml:id="i-Wj5JN7jZM1s5cmw1qy7zdu">
            Myndigheten för arbetsmiljökunskap sprider forskningsbaserad
            kunskap om arbetsmiljö och utvärderar och analyserar arbetsmiljöpolitiken.
            Arbetsmiljöpolitiken är viktig både ur ett individ- och ur ett
            samhällsperspektiv då den bland annat kan bidra till att minska
            sjukskrivningstalen. Myndigheten har ett viktigt uppdrag att sammanställa
            det aktuella forskningsläget inom området och Sverigedemokraterna
            ser myndigheten som en mycket betydelsefull part för att kunna
            förbättra och utveckla arbetsmiljöarbetet. Det gäller inte minst
            under coronapandemin. Myndigheten för arbetsmiljökunskap har alla
            verktyg för att kunna utreda den problematik som har uppstått
            i spåren av pande­min. Vi befarar att personalen inom sjukvård
            och omsorg drabbas av långsiktiga person­liga konsekvenser av
            att ha tjänstgjort under dessa omständigheter.
          </p>
          <p xml:id="i-FxSK6PQuCtUfaVBSWa1DTL">
            En annan effekt av pandemin är att arbetssätten delvis har förändrats.
            I enlighet med Folkhälsomyndighetens rekommendationer har många
            personer arbetat hemifrån. Digitala möten och hemarbete har fått
            flera konsekvenser som behöver utredas. Det har rapporterats om
            ökat utanförskap och ökad psykisk ohälsa. Vi får också ta höjd
            för att detta arbetssätt till viss del består även efter pandemin.
          </p>
          <head xml:id="i-NFM99oCZ5K3mK1LAKgNRg" type="h2">
            Utökad preskriptionstid för arbetsmiljöbrott
          </head>
          <p xml:id="i-KCusb3ExP3sNpLin2gbHsH">
            Vid utredningar av arbetsmiljöbrott involveras flera myndigheter
            – Arbetsmiljöverket, Polismyndigheten och Åklagarmyndigheten.
            Utredningstiden är ofta lång och den genomsnittliga utredningstiden
            för brottet vållande till annans död på arbetsplats är betydligt
            längre än en utredning om vållande till annans död som inte har
            samband med någon arbetsplats. Utredningsläget är komplicerat
            utifrån sakfrågans natur. Entreprena­der sker ofta i flera led.
            Tekniskt sett kan det vara komplicerade orsaksförlopp och även
            komplicerade organisatoriska förhållanden. Det är ofta flera aktörer
            involverade och det är i skarven mellan aktörerna som utredningsläget
            försvåras.
          </p>
          <p xml:id="i-3V6xTm1oQhDc1veQgMkMv9">
            Utifrån den samlade bilden av problematiken i dessa utredningar
            behöver preskrip­tionstiden utökas. Preskriptionstiden för normalgraden
            av arbetsmiljöbrott är i dag två år. Vid grova brott är den fem
            år. Dessa preskriptionstider är för korta, och preskrip­tionstiden
            bör utökas till det dubbla, det vill säga fyra år för normalgraden
            samt tio år för grova brott.
          </p>
          <head xml:id="i-TxT2rPLcRSGXcqWuGpgJfg" type="h2">
            Förebyggande insatser för att förbättra arbetsmiljön inom offentlig
            sektor
          </head>
          <p xml:id="i-CiYaDfsxbNenbQ9iC3w3P6">
            Redan före coronapandemin fanns det stora problem med ökade sjukskrivningstal
            inom offentlig sektor. Sjukskrivningarna har särskilt ökat bland
            kvinnor. Skälet uppges vara psykisk ohälsa. Det behövs utökad
            forskning på området för att man ska kunna gå till botten med
            de bakomliggande orsakerna till problemen. Därefter är det nödvändigt
            att dessa forskningsresultat används i det lokala förebyggande
            arbetsmiljöarbetet.
          </p>
          <head xml:id="i-KDyqF9eg2BF2qV4mmrdLqa" type="h2">
            Insatser för de yrkesgrupper som har drabbats påtagligt i pandemin
          </head>
          <p xml:id="i-3ZcoRddU2Hj9atmqAjhK4T">
            Det finns yrkesgrupper som är extra utsatta av pandemin. Dessa
            grupper har i ökad utsträckning smittats av viruset eller drabbats
            av arbetsmiljöproblem kopplade till viruset eller en kombination
            av båda. Internationella sjuksköterskeorganisationen (ICN) har
            fått rapporter om att den hårda pressen på vårdpersonal i covidvården
            lett till ökad psykisk ohälsa, depression och utbrändhet. ICN
            riktar sig nu till regeringar och ledningsgrupper och uppmanar
            dem att uppmärksamma problematiken. ICN menar att sjuksköterskor
            alltid har arbetat under psykisk press men att pandemin ställer
            ännu högre krav såväl fysiskt som psykiskt. Pandemin har också
            lett till ökad oro för den egna och familjens hälsa. ICN:s budskap
            är tydligt. Det brådskar att ta fram nationella och lokala riktlinjer
            för stöd till vårdpersonal.
            <ref target="i-2D88Hvzv68X8gDaSkqdybA">
              [3]
            </ref>
          </p>
          <p xml:id="i-VQM17vveeU5LiHBQpmRH7f">
            För att underlätta för vård- och omsorgspersonalen måste det
            vara fastställt vilka regler som gäller vid krissituationer samt
            vilken tolkning av dessa regler som vården och omsorgen ska följa.
            Under pandemin har det uppstått flera frågetecken om till exempel
            munskydd eller visir skulle vara adekvat skyddsutrustning. Myndigheterna
            hade till en början olika uppfattning, vilket skapade en stor
            osäkerhet där fokus fick läggas på att reda ut vad som egentligen
            gällde snarare än på omsorgen. Vård- och omsorgspersonalen blev
            lidande och utsattes för onödiga risker. Det behövs en gemensam
            nationell styrning som har det övergripande ansvaret och mandatet
            om vad som gäller vid kris, inte minst ur ett arbetsmiljöperspektiv.
          </p>
          <head xml:id="i-UrtsUWrDUrRxmPH37wHFgz" type="h2">
            Avskaffa ofrivilligt delade turer
          </head>
          <p xml:id="i-BjjzWCToZXce4vXb5GUwvf">
            Det är viktigt att värna om löntagarnas rätt till balans mellan
            arbete och privatliv. Inom den offentliga sektorn kan anställda
            ha en arbetsdag som pågår mellan klockan 7 och 21, med en fyra
            timmar lång obetald rast i mitten. Den anställde får då i praktiken
            två pass på en arbetsdag. Vi vill säkerställa att de anställda
            inom vård och omsorg har en dräglig livssituation där arbete och
            familjeliv går att kombinera. Utifrån detta vill vi avskaffa de
            ofrivilligt delade turerna och ge de anställda möjlighet till
            balans mellan privatliv och arbete. Detta är viktigt inte minst
            ur ett kompetensförsörjningsperspektiv, eftersom branschen under
            lång tid har präglats av bemanningsproblem. Att kunna kombinera
            arbetsliv och privatliv på ett tillfredsställande sätt ökar attraktiviteten
            inom dessa yrken.
          </p>
          <head xml:id="i-F4CK14aqHHWaMxC42PTTZ5" type="h2">
            Skyddsombudens roll i arbetsmiljöarbetet
          </head>
          <p xml:id="i-YSVTMNkEcbkbYBkiBKHQbf">
            Antalet personer som sjukskrivs på grund av stress har mer än
            fördubblats på tio år.
            <ref target="i-9My28iPmyt3rXA1xjM7TNZ">
              [4]
            </ref>
            Antalet dödsolyckor har ökat de senaste åren, och under år 2018
            dog 50 personer när de utförde sitt arbete.
            <ref target="i-DuwzWhz4sY8aSxD5YjbP68">
              [5]
            </ref>
            Utöver utökad forskning och förbättrat utredningsläge vid miss­tänkta
            arbetsmiljöbrott är det nödvändigt att ta ett helhetsgrepp kring
            arbetsmiljöarbetet. Dagens arbetsmiljöarbete behöver anpassas
            till de förändringar som har skett på lönta­garsidan där fler
            väljer att inte vara medlemmar i ett fackförbund. I dag finns
            det arbets­platser där det kan vara svårt att få någon person
            vald till skyddsombud på grund av att personen saknar facklig
            koppling. Det finns exempel där medarbetarna har velat välja en
            person men facket har använt sin företrädesrätt och utsett någon
            annan.
          </p>
          <p xml:id="i-EkWAhKe51gCSMLWjN4sxwW">
            Den som är lämplig och har intresse för och kunskap om arbetsmiljöarbete
            ska inte behöva vara eller bli medlem i ett fackförbund för att
            kunna bli skyddsombud. Sverige har föreningsfrihet. Makten att
            utse företrädare ska ligga hos arbetsplatsens anställda, utan
            inskränkningar. Detta är särskilt relevant i en tid då den fackliga
            organisations­graden minskar. Minskningen är särskilt tydlig bland
            unga.
            <ref target="i-6Vg1diqzHLunu1Bx8HTas4">
              [6]
            </ref>
            Det finns sannolikt flera skäl till den lägre anslutningsgraden,
            men det kan antas att fackförbundens oförmåga att skapa och utveckla
            ett attraktivt medlemserbjudande är ett starkt bidragande skäl.
            Den minskade anslutningsgraden leder till färre fackligt förtroendevalda,
            vilket i sin tur innebär svårigheter att utse skyddsombud med
            facklig förankring. Kontentan är att arbetsmiljöarbetet blir lidande.
            Givet den arbetsmiljöproblematik som lyftes inlednings­vis kan
            inte detta tillåtas att fortgå. Arbetsmiljöarbetet måste prioriteras
            och utföras oavsett om fackförbunden har representation på arbetsplatsen
            eller inte. Vi måste förhålla oss till de faktiska förutsättningar
            som finns och ta till oss att det finns ett stort antal arbetsplatser
            där fackförbunden inte har lyckats sälja in sin produkt till någon
            medarbetare. Facklig förankring saknas således helt. Likväl har
            arbetsgivaren arbets­miljöansvar och ska i första hand samverka
            med fackligt utsedda parter. Denna ordning är inte längre gångbar.
            Fackförbundens företrädesrätt att utse skyddsombud måste avskaffas.
            Fackförbundens tidigare legitimitet i form av höga medlemstal
            kvarstår inte längre och kan därför inte framföras som skäl för
            att fackförbunden ska kunna kvarhålla makten över det avgörande
            arbetsmiljöarbetet.
          </p>
          <head xml:id="i-A1yjTqYbzHEkSust7bihSs" type="h2">
            Regionala skyddsombud
          </head>
          <p xml:id="i-4fyKzrQG1HGGcHELyWb82N">
            De regionala skyddsombuden utses och anställs av fackförbunden.
            De har i uppdrag att aktivera det lokala arbetsmiljöarbetet. Finansieringen
            av den regionala skyddsombuds­verksamheten sker till stor del
            genom skattemedel. Trots det har det aldrig skett någon utvärdering
            av de regionala skyddsombudens arbete och effekterna därutav.
            Staten tilldelade denna verksamhet 125 miljoner kronor under år
            2018.
            <ref target="i-UKMSgTkrzCYydpoLXysV3F">
              [7]
            </ref>
            Ekonomistyrningsver­ket har konstaterat att verksamheten med
            de regionala skyddsombuden saknar mål och att det finns ett behov
            av att tydliggöra alla inblandade aktörers ansvar och befogen­heter.
            <ref target="i-Bnk4x2Y4WKMq4DmPA7WKk7">
              [8]
            </ref>
            Svenskt Näringsliv rapporterar att arbetsgivarna ser ett antal
            problem kopplade till de regionala skyddsombuden. Missförstånd
            kan uppstå när det inte framgår vilken roll ett regionalt skyddsombud
            har vid ett företagsbesök. Det kan handla om arbets­miljöarbete,
            facklig verksamhet, medlemsvärvning eller en blandning av dessa.
            <ref target="i-CaMPfPDEAdm4a77Yi9h2tJ">
              [9]
            </ref>
            Riksrevisionen har också påtalat bristerna i styrning och uppföljning
            av verksamheten med de regionala skyddsombuden och menar att användningen
            av dessa statliga medel bör genomlysas.
            <ref target="i-St6df7L8hx9nNG1nyXJTyN">
              [10]
            </ref>
          </p>
          <p xml:id="i-RTWjQKxWDYNNiDBi483k8L">
            Även riksdagens arbetsmarknadsutskott vill få detta utrett. I
            maj 2020 uppmanades regeringen via ett tillkännagivande att tillsätta
            en utredning med syftet att utvärdera effekten av de regionala
            skyddsombudens verksamhet.
            <ref target="i-FdBTaf92RHXkQYWcoYpQP2">
              [11]
            </ref>
            Det kan alltså konstateras att det finns många frågetecken kring
            verksamheten med regionala skyddsombud.
          </p>
          <p xml:id="i-8fQs7ZPPrPXtjCkopopkzk">
            Fackförbunden ska enbart fokusera på att företräda medlemmarnas
            intressen. Så ser det inte ut i dag. Fackförbundens nära band
            till Socialdemokraterna har politiserat fack­föreningsrörelsen
            till en sådan nivå att fackförbunden inte längre fokuserar på
            att för­svara och framföra medlemmarnas intressen. Fackförbunden
            driver i stället Socialdemo­kraternas frågor och politiska agenda
            till den grad att den som har en annan politisk uppfattning aktivt
            hindras av facket från att erhålla förtroendeposter.
          </p>
          <p xml:id="i-UA46khCVvS9atP9QQmvzNT">
            Under LO-kongressen år 2016 togs ett beslut om att man ska ha
            facklig-politisk samverkan med Socialdemokraterna. I praktiken
            innebär det att de med en annan poli­tisk uppfattning inte kan
            erhålla fackliga förtroendeposter trots kunskap, engagemang och
            medarbetarnas förtroende. Det finns flera fackligt aktiva personer
            som skiljts från sina uppdrag på grund av detta.
          </p>
          <p xml:id="i-CcL4ceSjdgJGP4FEHaLpYB">
            Sverigedemokraterna vill se ett annat system för att främja och
            stötta arbetsmiljö­arbetet. I realiteten innebär det att vi vill
            avpolitisera arbetsmiljöarbetet och lägga uppdraget hos Arbetsmiljöverket.
            Vi vill se oberoende arbetsmiljörådgivare, helt fristående från
            arbetstagarorganisationerna och i stället underställda Arbetsmiljöverket.
            Dessa arbetsmiljörådgivare ska ha ett myndighetsuppdrag och därmed
            ges tillträde till Sveriges samtliga arbetsplatser. Tid och resurser
            ska läggas på arbetsmiljöarbetet i stället för på fackförbundens
            och Socialdemokraternas politiska agenda. Det parts­gemensamma
            arbetsmiljöarbetet är i praktiken exkluderande. Vi värnar samtliga
            löntagares trygghet och välmående.
          </p>
        </div>
        <div type="motSignatures">
          <list>
            <item xml:id="i-KMtTx429M42Pu9e9QNLiG3">
              Magnus Persson (SD)
            </item>
            <item xml:id="i-A3MXCJWgTkqwKghL1U9RuG">
              Ebba Hermansson (SD)
            </item>
            <item xml:id="i-WPaqLHRDjfGwaARdh4GLUC">
              Ludvig Aspling (SD)
            </item>
            <item xml:id="i-Mqov1Uwu5MhGnAzYQB56Jg">
              Alexander Christiansson (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-Nq3uUatCLTtxXJ6vaCB6wp">
              [1] Arbetsmiljöverket, rapporten Arbetsolyckor med dödlig utgång
              2008–2019.
            </note>
            <note xml:id="i-Sj7QxnHst8kv11BvL6wJiv">
              [2] Arbetsmiljöverket, rapporten Arbetsorsakade besvär 2018.
            </note>
            <note xml:id="i-2D88Hvzv68X8gDaSkqdybA">
              [3] WHO, State of the World’s Nursing Report – 2020.
            </note>
            <note xml:id="i-9My28iPmyt3rXA1xjM7TNZ">
              [4] Försäkringskassan, årsredovisning 2019.
            </note>
            <note xml:id="i-DuwzWhz4sY8aSxD5YjbP68">
              [5] Arbetsmiljöverket, årsredovisning 2019.
            </note>
            <note xml:id="i-6Vg1diqzHLunu1Bx8HTas4">
              [6] Kjellberg, Anders, Kollektivavtalens täckningsgrad samt organisationsgraden
              hos arbetsgivarförbund och fackförbund, 2017.
            </note>
            <note xml:id="i-UKMSgTkrzCYydpoLXysV3F">
              [7] Arbetsmiljöverket, årsredovisning 2018.
            </note>
            <note xml:id="i-Bnk4x2Y4WKMq4DmPA7WKk7">
              [8] ESV 2009:27.
            </note>
            <note xml:id="i-CaMPfPDEAdm4a77Yi9h2tJ">
              [9] Svenskt Näringsliv, rapporten Dags att tänka nytt – ett modernt
              arbetsmiljöarbete kräver moderna regler och roller.
            </note>
            <note xml:id="i-St6df7L8hx9nNG1nyXJTyN">
              [10] RiR 2016:23.
            </note>
            <note xml:id="i-FdBTaf92RHXkQYWcoYpQP2">
              [11] https://www.riksdagen.se/sv/aktuellt/2020/maj/14/regeringen-bor-utvardera-effekten-av-regionala-skyddsombud/.
            </note>
          </noteGrp>
        </div>
      </div>
    </body>
  </text>
</TEI>
