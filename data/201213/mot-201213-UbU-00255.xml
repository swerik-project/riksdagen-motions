<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00255">
  <teiHeader>
    <fileDesc>
      <titleStmt>
        <title>Högskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolan</title>
          <idno type="rdwebb">H002Ub255</idno>
          <rs type="number">Ub255</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub255/text</ref>
          <ref type="dokument_url_html">http://data.riksdagen.se/dokument/H002Ub255</ref>
          <ref type="dokumentstatus_url_xml">http://data.riksdagen.se/dokumentstatus/H002Ub255</ref>
          <ref type="doc">http://data.riksdagen.se/fil/B1F2F7BE-1575-473C-BCB3-F5E7D9A84AC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CD3MnYk94ZCNu8hcwoj2mQ" type="signed"/>
        <correspContext corresp="i-CD3MnYk94ZCNu8hcwoj2mQ">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-Y2KEbPw2oTowCFhsf9HDGv" type="numbering">
          <date when="2012-10-04"/>
        </correspAction>
        <correspAction xml:id="i-SuFDU42oxbs9zsmj8FiknM" type="submission">
          <date when="2012-10-03"/>
        </correspAction>
        <correspAction xml:id="i-BAYHhXUrxWJdZyDPm6RPcQ" type="transfer">
          <date when="2012-10-03"/>
        </correspAction>
        <correspAction xml:id="i-XyrXAs1feYL43yfK1N32op" type="assigned"/>
        <correspContext corresp="i-XyrXAs1feYL43yfK1N32op">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Boj4X4WbJxrc4iS5ecvUSZ" type="motHeader"/>
      <div xml:id="i-MxdgF6edJrRKuSyY1cU9w3" type="motBody">
        <div xml:id="i-FJikTFmeXAmfccSUqSpseM" type="motProposal" subtype="förslag">
          <head xml:id="i-U3dhkf8roJYCK6Do9pXpTu">
            Förslag till riksdagsbeslut
          </head>
          <list xml:id="i-AsnBE4wSrot5BcwLZsfNWk" style="ol">
            <item xml:id="i-9EY6mz6LEtEyQCQFG33G4j">
              Riksdagen tillkännager för regeringen som sin mening vad som
              anförs i motionen om att resurstilldelningssystemet för högskolans
              grundutbildning bör ändras så att alla heltidsstudenter garanteras
              minst nio timmar undervisning per vecka oavsett ämnesval.
            </item>
            <item xml:id="i-SNyMQSbTaTFAwanmbjeaKE">
              Riksdagen tillkännager för regeringen som sin mening vad som
              anförs i motionen om att indexera totalbeloppet för studiemedlen
              till prisbasbeloppet och höja bidragsdelen.
            </item>
            <item xml:id="i-CTKSEV6nDuRybMnwvP6zSr">
              Riksdagen tillkännager för regeringen som sin mening vad som
              anförs i motionen om att det riktade statliga stödet till studentkårernas
              verksamhet bör höjas.
            </item>
          </list>
        </div>
        <div xml:id="i-E5o2UXrdMjjWAnVuStzrGU" type="motContent">
          <head xml:id="i-SFdGkv7oQJzktABrxVrfRu" type="h1">
            Fler undervisningstimmar
          </head>
          <p xml:id="i-NHN9dtNyzzSaGqNgTxvjA4">
            Självstudier är en viktig del i utbildningen vid högskolor och
            universitet, men för att upprätthålla kvaliteten i utbildningen
            är det nödvändigt att samtliga studenter, oavsett bakgrund och
            ämnesval, får tillräcklig undervisningstid. När det nuvarande
            resurstilldelningssystemet för högskolans grundutbildning utvecklades
            var normen att alla studenter skulle ha minst nio timmar undervisning
            per vecka. Anslagen till högskolan baseras på antalet studenter
            och typ av utbildning. Utbildningar inom humaniora, samhällsvetenskap,
            teologi och juridik får lägst ersättning. Ersättningsnivån är
            inte tvingande utan varje högskola har möjlighet att omfördela
            pengar mellan utbildningar för att utjämna skillnader. Få högskolor
            gör dock någon sådan omfördelning. Låg ersättning innebär därför
            i de allra flesta fall få undervisningstimmar.
          </p>
          <p xml:id="i-XmJzLfnxZgxZUnFNPTAoxe">
            Anslagen till högskolan har dessutom urholkats sedan 1990-talets
            början och antalet undervisningstimmar har därför minskat. Enligt
            TCO:s undersökning Ont om lärarledd tid för studenter uppgav 60
            procent av studenterna att de fick mindre än nio timmar undervisning
            i veckan. Mer än var tredje student får mindre än sex timmar lärarledd
            tid i veckan och bland humaniorastudenter är det mer än hälften
            som har mindre än sex timmar undervisning per vecka. Även undersökningar
            från Högskoleverket och Lunds och Uppsalas universitets studentkårer
            visar liknande resultat.
          </p>
          <p xml:id="i-7btLDitjca7VpHLeh6apSg">
            För lite undervisning innebär lägre kvalitet på utbildningen.
            Det handlar inte bara om undervisningstid utan också om formerna
            för undervisningen. En stor del av undervisningen sker i form
            av föreläsningar. Det måste också finnas utrymme för mer resurskrävande
            undervisningsformer som t.ex. seminarier, problembaserat lärande
            och handledning enskilt och i grupp. Anslagen till högskolan måste
            därför höjas.
          </p>
          <p xml:id="i-WEP92sZc4yhXyj34yFz4Rr">
            För att nå upp till nio timmar undervisning per vecka i de ämnen
            där det är sämst ställt krävs ett extra tillskott till högskolan
            på 1,5 miljarder kronor per år. Vi föreslår därför i vår budgetmotion
            för Utgiftsområde 16 (2012/13:Ub475) att ersättningsbeloppet för
            studenter inom humaniora, samhällsvetenskap, juridik och teologi
            höjs med 1,5 miljarder fr.o.m. 2013.
          </p>
          <p xml:id="i-WhMwQM3npH3CeUNDciPAJL">
            Resurstilldelningssystemet för högskolans grundutbildning bör
            ändras så att alla heltidsstudenter garanteras minst nio timmar
            undervisning per vecka oavsett ämnesval. Detta bör riksdagen som
            sin mening ge regeringen till känna.
          </p>
          <head xml:id="i-Tp2d6BLxA59ujRNrc2Gogu" type="h1">
            Höjt studiemedel och större andel bidrag
          </head>
          <p xml:id="i-XE96FhtSTTw86xgAtLwgyH">
            Kunskap är en demokratisk rättighet. Människor ska därför inte
            behöva avstå från högskoleutbildning på grund av de ekonomiska
            förutsättningarna för studier. För Vänsterpartiet är det en viktig
            målsättning att bredda rekryteringen till högskolan. En av de
            viktigaste åtgärderna för att minska den sociala snedrekryteringen
            är att skapa ett studiestödssystem som ger social och ekonomisk
            trygghet. Det är också en förutsättning för att studenter ska
            kunna bedriva framgångsrika studier. De ekonomiska villkoren för
            studerande ska vara sådana att det är möjligt att studera på heltid
            utan att behöva arbeta vid sidan om studierna under terminerna.
          </p>
          <p xml:id="i-Bth3JKF8HwM9MMbTcK8Dkz">
            Studiestödet har inte ökat i samma takt som levnadsomkostnaderna
            sedan 1990-talet. Det beror bland annat på de ökade boendekostnaderna
            för den genomsnittliga studenten. När debatten om studenters ekonomi
            tog fart under 2000-talet föreslog Vänsterpartiet att studiemedlen
            skulle höjas med 1 500 kronor per (kalender-)månad. Sedan dess
            har studiemedlen höjts successivt av såväl socialdemokratiska
            som borgerliga regeringar. Det har funnits en relativt stor politisk
            enighet om att studenternas ekonomi borde förbättras.
          </p>
          <p xml:id="i-D4EKypEVkGTEJX1n2GP3mF">
            Efter den senaste höjningen den 1 juli 2011 återstår bara en
            höjning av totalbeloppet med ytterligare 1 590 kronor per år (173
            kr/kalendermånad) för att nå vårt tidigare mål. I vår budgetmotion
            för Utgiftsområde 15 (2012/13:Ub476) föreslår vi att en sådan
            höjning genomförs.
          </p>
          <p xml:id="i-6XSfYyVnwBUr7T1ihQsk46">
            Trots att studiemedlen har höjts innebär det inte att den totala
            ekonomin för den som studerar har blivit bättre eftersom det nästan
            bara är lånedelen som har höjts. Det innebär att de studerande
            själva får betala sin något högre levnadsstandard när de ska återbetala
            lånen. Sedan 2009 har andelen lån ökat från 65,6 procent till
            68,6 procent. I år, 2012, kommer det att motsvara nästan 10 000
            kronor per år i högre lån. En examen kommer därigenom att bli
            mellan 30 000 och 55 000 kronor dyrare. Även för dem som får studiemedel
            med det högre bidraget har lånedelen ökat från 20 procent till
            27 procent.
          </p>
          <p xml:id="i-R4MWERnYb6bpsy4GAtCgSe">
            Den höga skuldsättningen kan verka avskräckande och hindra många
            från att börja studera. Det leder till minskad mångfald och lägre
            kvalitet vid högskolan. Vänsterpartiet befarar att det också kan
            leda till att fler studenter jobbar mer än vad som är rimligt
            vid sidan om heltidsstudier för att slippa skuldsätta sig eller
            blir beroende av ekonomiskt stöd från sin familj. Det kan inverka
            negativt på deras studieresultat. Om det är många studenter som
            använder allt för lite tid till sin heltidsutbildning kan utbildningens
            kvalitet också bli sämre för alla. Därför bör bidragsdelen höjas.
            Vi vill genomföra detta stegvis. År 2013 vill vi höja bidragsdelen
            till 34,5 procent av totalbeloppet, år 2014 till 36,1 procent
            och år 2014 till 37,7 procent. På samma sätt vill vi öka det högre
            bidraget till 80 procent av totalbeloppet. Detta redovisas även
            i motion Utgiftsområde 15 (2012/13:Ub476).
          </p>
          <p xml:id="i-LLjUZbMF1VRioigdYvZUEM">
            För att bredda rekryteringen till högskolan och undvika en urholkning
            av studiemedlen bör totalbeloppet indexeras till prisbasbeloppet
            och andelen bidrag höjas. Detta bör riksdagen som sin mening ge
            regeringen till känna.
          </p>
          <head xml:id="i-Rjg8zrnaNEDyJJ4rJVjBFS" type="h1">
            Ökat studentinflytande
          </head>
          <p xml:id="i-XHakmg2cTyfojaURm3HhcZ">
            Sedan 2010 är det frivilligt för studerande vid högskolan att
            vara medlem i en studentkår. Studentkårerna fyller dock samma
            funktion som när medlemskap var obligatoriskt; att ta tillvara
            studenters intressen, företräda dem i nämnder och styrelser, granska
            utbildningskvaliteten, bedriva studiesocial verksamhet med mera.
          </p>
          <p xml:id="i-YPVE4yZtaSbtTE4GwNE36W">
            Efter att medlemskapet blev frivilligt har många kårer halverat
            sitt medlemsantal, vilket också har minskat intäkterna. Många
            lärosäten ger därför kårerna ekonomiskt stöd för att de ska kunna
            fortsätta att bedriva sin verksamhet. Nackdelen med det är att
            kåren hamnar i beroendeställning till det lärosäte som den samtidigt
            ska granska och att lärosätenas resurser borde användas till att
            förbättra utbildningen.
          </p>
          <p xml:id="i-Q7nsaQuBvjy5jvMsYw1frm">
            När beslutet om kårobligatoriets upphörande fattades var Vänsterpartiet
            berett att medverka till en förändring av studentkårerna med utgångspunkt
            i det förslag som utredaren Erland Ringborg presenterar i betänkandet
            Frihet för studenter om hur kår- och nationsobligatoriet kan avskaffas
            (SOU 2008:11). En nödvändig förutsättning för att vi skulle stödja
            ett sådant förslag var dock att statsbidraget till studentinflytande
            inte blev mindre än vad som föreslogs i betänkandet.
          </p>
          <p xml:id="i-HhaERbb322yZtNnKNjoL7C">
            Tyvärr är reformen underfinansierad eftersom det statsbidrag
            som regeringen beviljat är mindre än en tredjedel av vad utredaren
            föreslog. Det har lett till att studentkårernas verksamhet blivit
            lidande och att möjligheten för studenterna att utöva inflytande
            försämrats. För att högskolans utbildningar ska hålla hög kvalitet
            och utvecklas är det nödvändigt att ta tillvara studenternas synpunkter
            och erfarenheter.
          </p>
          <p xml:id="i-L2VyCfeDyCSAF6ngXPsVty">
            Vid högskolorna försöker nu studentkårerna själva hitta olika
            lösningar för att finansiera verksamheten. Vissa har lyckats behålla
            ett högt medlemsantal, några får pengar från högskolan. Det gäller
            dock långt ifrån alla studentkårer och problemet är att det inte
            råder någon likvärdighet för studentinflytandet. Alla studenter
            måste ha samma möjligheter att kunna påverka sin högskola och
            förbättra sin utbildning. Därför menar Vänsterpartiet att det
            måste finnas ett riktat statligt stöd för att finansiera detta
            precis som det föreslogs i utredningen. Vänsterpartiet tillför
            därför 95 miljoner kronor årligen till studentinflytandet vid
            universitet och högskolor i motion Utgiftsområde 16 (2012/13:Ub475).
          </p>
          <p xml:id="i-DG2dMr3ucNGFUMgNYzQsGh">
            Det riktade statliga stödet till studentkårernas verksamhet bör
            höjas. Detta bör riksdagen som sin mening ge regeringen till känna.
          </p>
        </div>
        <div xml:id="i-9REjj27csXt6tPhsnoURgE" type="signatureBlock">
          <list xml:id="i-2HMi7i1XddMaY8V6ZKd8Ev">
            <item xml:id="i-2nZ7zUEy8EP1zBgy4WsZ3z" type="signature">
              Rossana Dinamarca (V)
            </item>
            <item xml:id="i-KTDpvmvmf1v1cDqiwENcR4" type="signature">
              Ulla Andersson (V)
            </item>
            <item xml:id="i-JaXHCkKDdiUxbNe3SZKzxA" type="signature">
              Josefin Brink (V)
            </item>
            <item xml:id="i-9mqJ1uDThVvxcWswh9jSTq" type="signature">
              Christina Höj Larsen (V)
            </item>
            <item xml:id="i-MfRPHbC2dXVULPhnKayDGT" type="signature">
              Wiwi-Anne Johansson (V)
            </item>
            <item xml:id="i-Jx1fssS9y7TtGwontsCphQ" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
