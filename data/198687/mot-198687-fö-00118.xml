<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_118/mot_198687_fö_118-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Fö118
          </p>
          <p>
            Lennart Brunander och Ivar Franzén (c) Totalförsvarets fortsatta
            utveckling (prop. 1986/87:95)
          </p>
          <p>
            Försörjningsberedskaper inom teko Målen för försörjningsberedskapsplaneringen
          </p>
          <p>
            Försörjningsområdet beklädnad utgör vid sidan av livsmedel, värme,
            hälso- och sjukvård ett av de s. k. primära överlevnadsområdena,
            vilka enligt 1977 och 1982 års totalförsvarsbeslut skall prioriteras
            med avseende på oundgäng- liga behov samt härför erhålla erforderliga
            stödfunktioner. För att trygga försörjningsberedskapen har riksdagen
            beslutat om vissa planeringsnormer och via ÖCB (ÖEF) ställt vissa
            resurser till förfogande. Statsmakterna har aktivt underlättat
            för berörd industri att upprätthålla gällande försörjningsmål.
            Det har under senare år inte skett genom passivt stöd, utan väsentligen
            genom affärsmässiga avtal med konkreta åtaganden från företagen
            om produktionsvolym, kapacitet, investeringar m. m. En levande
            och lönsam tekoindustri utgör givetvis den säkraste och mest ekonomiska
            basen för en försörjningsberedskap på området. I en skrivelse
            den 11 februari 1985 till kommerskollegium gjorde ÖEF en uppskattning
            av den då erforderliga kapitalinsatsen för lagring för ett första
            år av försörjnings- kris vid ett bortfall av olika tillverkningskapaciteter.
            I dåtida penningvärde rörde det sig om ca 400 milj. kr. för att
            ersätta kapaciteten för spinning av garn, ca 1500 milj. kr. för
            väv- och tygtillverkningen och 4000—5 000 milj. kr. för konfektions-
            och sömnadstillverkningen, vartill kommer ränte- och omsättningskostnader.
            I ett läge med global överkapacitet och pressade världsmarknadspriser
            inom stora delar av tekoområdet kan den redan i dag begränsade
            inhemska tillverkningen av försörjningsviktiga varor komma att
            läggas ned — om den inte kan motiveras av andra faktorer. Det
            gäller främst grundtextil tillverk- ning och därvid särskilt tillverkning
            av garn som i dag utgör en viktig del av både den civila och militära
            beredskapen. Detta har varit orsaken till avtal mellan ÖCB och
            ett trettiotal textilföretag om uppehållande av viss kapacitet
            och löpande produktion. Enligt regeringens proposition (1986/87:95,
            s. 118) bör emellertid nu kunna förutsättas en mer omfattande
            utrikeshandel i ett kris- eller förkrigs- skede än vad som hittills
            legat till grund för planeringen. Som en följd därav skulle behovet
            att upprätthålla produktionskapacitet minskas och nu gällan- de
            riktmärke för produktion och andra planeringsförutsättningar upphävas
            som beslut av riksdagen på beklädnadsområdet. Dessa förslag skulle
            i ett slag göra försörjningsberedskapen på beklädnadsområdet till
            en helt öppen fråga, vilket inte kan accepteras.
          </p>
          <p>
            13
          </p>
          <pb facs="riksdagen-motions-pdf/data/198687/mot_198687_fö_118/mot_198687_fö_118-002.pdf"/>
          <p>
            Att i rådande läge genom ökade importantaganden styra bort uppmärk-
            samheten från en i delar redan ömtålig försörjningssituation på
            beklädnads- området och samtidigt frigöra den fortsatta planeringen
            från av riksdagen beslutade mål bör avvisas med hänvisning till
            följande. Regeringen har i propositionen (s. 30) inledningsvis
            uttalat att beskriv- ningen av det svenska totalförsvarets mål,
            som senast lades fast av riksdagen i samband med 1982 års försvarsbeslut,
            i sak och alltjämt är giltig. Av särskilt intresse för försörjningsaspekterna
            på beklädnadsområdet är vad regeringen anför i avsnittet om säkerhetspolitiken
            (s. 28):
          </p>
          <p>
            Totalförsvaret skall även inriktas på att möta konsekvenserna
            av andra säkerhetspolitiska kriser än krig. Sådana kriser kan
            bli utdragna och kan kännetecknas bl. a. av ekonomisk och handelspolitisk
            konfrontation. Det är väsentligt för vår säkerhetspolitiska trovärdighet
            och för vårt totalförsvars styrka i krig att vi kan möta försök
            till påtryckningar och handelsrestriktioner i sådana situationer.
          </p>
          <p>
            En förändring av ambitionsnivån vad gäller möjlig självförsörjning
            på beklädnadsområdet är därför lika mycket en trovärdighetsfråga.
            Utåt har den statliga tekopolitiken också tungt vilat på beredskapshänsyn
            vilka i sin tur inte kan ses isolerade från de industripolitiska
            och regionalpolitiska ambitionerna hos den av riksdagen i övrigt
            beslutade tekopolitiken. De mål och riktmärken för tekopolitiken
            som riksdagen tidigare beslutat om skall ligga fast. Den tillgång
            som dagens svenska tekoindustri representerar i fråga om kapacitet
            och kunnande får inte sättas på spel genom ett ökat säkerhets-
            politiskt risktagande.
          </p>
          <p>
            Existerande tillverkningskapacitet
          </p>
          <p>
            Försörjningsberedskapsplaneringen skall rent definitionsmässigt
            specifikt anpassas till situationer med en störning av nettotillförseln
            från omvärlden. Med den genomgående exceptionellt höga importandelen
            av den fredstida tillförseln av textil- och beklädnadsvaror till
            den svenska marknaden är olika antaganden om möjlig krisimport
            en nyckelfråga. Den relativt sett höga exportandelen inom svensk
            tekoindustri gör att även de samtidiga export- möjligheterna påverkar
            beräkningarna av produktionsbehoven. Allmänt gäller att effekterna
            på försörjningsförmåga är stora redan vid marginellt förändrade
            förutsättningar för utrikeshandeln. Den begränsade omfattning
            som svensk tekoindustri i dag representerar i förhållande till
            marknaden — i såväl freds- som kristid — motiverar att beredskapsplaneringen
            så långt möjligt utgår från att existerande produktion och kapacitet
            skall bibehållas. Detta gäller i särskilt hög grad det s.k. grundtextila
            området. Det måste understrykas att kapacitet och kunnande som
            försvinner på det området inte kan återanskaffas vid ett framtida
            behov. Ett bortfall av nuvarande kapacitet redan i fråga om spinning
            skulle direkt drabba försörjningsförmåga i efterföljande produktionsled.
            Här utgör bomullsspinningen en nyckelfaktor tillsammans med efterföljande
            vävning och ett analogt förhållande gäller yllesidan. Att i ett
            land med Sveriges klimatiska förhållanden och neutralitetspolitik
            frånsäga sig möjligheten att upprätthålla en begränsad produktionskapacitet
          </p>
          <p>
            Mot. 1986/87 Fö118
          </p>
          <p>
            14
          </p>
          <pb facs="riksdagen-motions-pdf/data/198687/mot_198687_fö_118/mot_198687_fö_118-003.pdf"/>
          <p>
            och ett kunnande i grundtextil teknik måste både nu och i framtiden
            komma att starkt ifrågasättas.
          </p>
          <p>
            Myndigheternas upphandling av väv
          </p>
          <p>
            I propositionen föreslås att det av riksdagen tidigare beslutade
            systemet med buffertlager av inhemskt framställda tyger för uniformer
            m.m. nu skall avvecklas. Den skyldighet som gäller för vissa statliga
            myndigheter att tillgodose sitt behov av tyger genom inköp från
            detta lager föreslås också slopas. s Förslagen har ursprungligen
            framställts av dåvarande ÖEF. Från såväl industri som fack har
            framförts bestämda krav på att skyldigheten att köpa väv genom
            ÖCB finns kvar. För de grundtextila tillverkarna som själva i
            hög grad utvecklat vävarna i samarbete med myndigheterna har upphandlingsmetoden
            varit av mycket stort värde genom åren, kanske främst genom möjligheten
            att förlägga produktionen till konjunktur- eller ordersvackor
            hos företagen.
          </p>
          <p>
            De berörda företagen är:
          </p>
          <p>
            Borås Wäfveri AB totalt ca 900 anställda Gustaf Werner AB (Norrköping)
            SA Almedahls AB/AB Fodervävnader 925 Saxylle-Kilsund AB 110 Marieholms
            Yllefabriks AB 920
          </p>
          <p>
            2 275 anställda
          </p>
          <p>
            De fem företagen utgör en central del av den svenska textilindustrin
            och omfattar den ur försörjningsberedskapssynpunkt högst prioriterade
            tillverk- ningskapaciteten på tekoområdet. Effekterna på företagen
            av ett bortfall av order på väv till de uniformsupp- handlande
            myndigheterna kan snabbt bli starkt negativa. Det gäller lönsam-
            het och arbetsstyrka men också möjligheten att upprätthålla tillverkningska-
            paciteten. Enligt vår mening ställer utvecklingen krav på en effektivisering
            av informationen och kommunikationen mellan de upphandlande myndighe-
            terna, ÖCB och textilföretagen. Produktutvecklingssamarbetet mellan
            före- tagen och myndigheterna kan behöva stimuleras ytterligare.
            Utan att ta ställning till frågan om den ur beredskapssynpunkt
            lämpliga storleken på buffertlagren, måste det ändå vara möjligt
            att med nya kontaktformer och rutiner och med modern informationsteknik
            0 öka omsättningshastigheten i lagren och undvika situationer
            med ”dåliga avrop” O reducera antalet fall, där lagervaror inte
            motsvarar efterfrågade kva- liteter 0 förkorta informationsavståndet
            till textilföretagen vid upphandlingar av mer kortsiktig natur
          </p>
          <p>
            Myndigheternas utveckling av nya profilkläder (yrkeskläder) bör
            i sam- manhanget utgöra ett incitament för en konstruktiv effektivisering
            av det
          </p>
          <p>
            Mot. 1986/87 Fö118
          </p>
          <pb facs="riksdagen-motions-pdf/data/198687/mot_198687_fö_118/mot_198687_fö_118-004.pdf"/>
          <p>
            nuvarande systemet med vävanskaffning via ÖCB. Vi är övertygade
            om att en sådan offensiv inriktning bättre gagnar svensk textilindustri
            än konstate- randet att efterfrågade typer för närvarande icke
            lagerhålls eller tillverkas inom landet. Det ovan anförda utesluter
            inte att en neddragning av nuvarande buffertlagers storlek kan
            bedömas önskvärd från statens sida. En anpassning av lagren till
            lämplig volym genom utförsäljning bör emellertid ske successivt
            under flera år och i former som inte verkar marknadsstörande för
            textilföre- tagen. I anslutning till införandet av en eller flera
            nya stridsuniformer för försvaret kan givetvis förutsättningarna
            komma att ändras vad gäller lagervolymen.
          </p>
          <p>
            Hemställan
          </p>
          <p>
            Med hänvisning till ovanstående hemställs 1. att riksdagen beslutar
            att de mål som i dag gäller för beredskapen inom teko skall behållas,
            2. att riksdagen beslutar att myndigheternas skyldighet att upp-
            handla inhemskt producerad väv skall kvarstå, 3. att riksdagen
            beslutar som sin mening ge regeringen till känna att nuvarande
            resurstilldelning till ÖCB för tryggande av försörjningsbe- redskapen
            inom tekoområdet behålls på nuvarande nivå.
          </p>
          <p>
            Stockholm den 25 mars 1987
          </p>
          <p>
            Lennart Brunander (c) Ivar Franzén (c)
          </p>
          <p>
            Mot. 1986/87 Fö118
          </p>
        </div>
      </div>
    </body>
  </text>
</TEI>
