<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1873/mot_1873__ak__91/mot_1873__ak__91-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 91. I
          </p>
          <p>
            N:o 91.
          </p>
          <p>
            Af Herr W. Walldén: Om åtgärders vidtagande för erhållande af
            en tillförlitlig statistisk redogörelse för samtliga kommuners
            och kyrkoförsamlingars finansiela förhållanden.
          </p>
          <p>
            Under det att officiela, lätt tillgängliga handlingar sätta alla,
            som deraf vilja begagna sig, i tillfälle att inhemta noggranna
            upplysningar om statsverkets finanser, sväfvar man deremot i fullkomlig
            ovisshet om allt hvad som rörer kommunernas eko- nomi, deras tillgångar
            och skulder, deras inkomster och utgifter, beloppet af de skatter
            som för fyllandet af deras behof måste uttaxeras, fördelningen
            af dessa skatter o.s.v. Då man besinnar, hvilken högst betydlig
            roll kommunerna spela inom den allmänna hushållningen, hvilken
            mängd af vigtiga samhällsbehof som det åligger dem att till- godose,
            och hvilken ansenlig del af skattebördorna som i form af kommunalutskylder
            drabba rikets invånare, så lär det icke kunna nekas, att, innan
            vi erhållit tillförlitlig kännedom om kommunernas finanser, vi
            ej heller kunna sägas ega någon fullständig kunskap om vårt lands
            ekonomiska förhållanden. Huru vigtig en dylik sjelfkännedom dock
            är torde icke här behöfva framhållas. Det allmänt insedda behofvet
            deraf är just ett af de utmärkande dragen för vår tid, och statistikens
            praktiska gagn ådaga- lägges ständigt, snart sagdt, inom hvarje
            förvaltningsgren och vid pröfningen af en mängd lagstiftnings-,
            organisations- och beskattningsfrågor. Också har den officiela
            statistiken inom alla länder vunnit allt högre vigt, allt större
            utveckling, och inom de flesta af dem utgör jemväl kommunernas
            ekonomi ett af denna statistiks förnämsta föremål. I vårt grannland
            Danmark, i Preussen, Belgien, Italien m. fl. länder egnas synnerlig
            uppmärksamhet häråt, och på de statistiska kongresserna i Florenz
            och i Haag sysselsatte man sig ganska mycket med detta ämne, hufvudsakligen
            i ändamål att söka erhålla en för alla stater likartad plan för
            upprättandet af de kommunala räken- skaper, på hvilka hvarje kommunal-statistik
            måste grunda sig. Bih. till Riked. Prot. 1873. 1 Saml. 2 Afd.
            2 Band. 8 Häft. 1
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-002.pdf"/>
          <p>
            2 Motioner i Andra Kammaren, N:o 91.
          </p>
          <p>
            Inom vårt land har äfven under de senaste åren behofvet af en
            dylik statistik blifvit från flera håll framhållet, och spridda
            försök hafva äfven blifvit gjorda att till någon del, om än högst
            ofullständigt fylla bristen. Så hafva några länsstyrelser sökt
            att i sina senaste femårsberättelser meddela upplysningar om kommunernas
            finanser; den af Stockholms läng landsting ombesörjda s. k, landstingstidskriften
            har lemnat åtskilliga siffror angående landstingens utgifter och
            inkomster; Stockholms stadsfull- mäktige låta årligen utgifva
            en berättelse om hufvudstadens kommunalförvaltning, inne- hållande
            många värderika uppgifter, bland annat äfven om denna kommuns
            finansiela ställning; genom Ecklesiastik-departementets försorg
            offentliggöras uppgifter om folkskole- väsendet och af Statistiska
            centralbyråns chef har utarbetats en plan för allmän fattig- vårdsstatistik;
            slutligen har, i anledning af 1872 års Riksdags underdåniga skrifvelse,
            afskrifter af de särskilda landskommunernas fyrktalslängder blifvit
            genom Kongl. Civil- departementet infordrade. Samtliga dessa mer
            eller mindre officiela åtgärder synas mig bekräfta antagandet,
            att nödvändigheten af kommunalstatistiska uppgifter allt mer af
            vederbörande myndigheter inses och beaktas. Ännu utgör dock erhållandet
            af en allmän öfversigt af samtliga kommuners och kyrkoförsamlingars
            ekonomi blott ett önsk- ningsmål. Visserligen blef, på uppmaning
            af nuvarande statsrådet och chefen för Kongl. Civil-departementet,
            för omkring ett år sedan en promemoria utarbetad af dok- tor Hans
            Forssell, hvaruti redogjordes icke blott för det sätt, hvarpå
            den kommunala statistiken blifvit ordnad i flera främmande länder,
            utan äfven framställdes hufvud- dragen af ett förslag till sådan
            statistiks införande jemväl i Sverige. Detta förslag cirkulerade
            bland statistiska beredningens medlemmar och föredrogs slutligen
            inom nämnda beredning, der det utgjorde föremål för öfverläggning.
            Något annat resultat lär dock deraf icke hafva framkommit, än
            att man till prof förskaffat sig afskrifter af åtskilliga kommuners
            räkenskaper i och för uppgörande af mera utförliga formulär- förslag.
            Det är också lätt att inse, det en åtgärd, som för sin framgång
            förutsätter hos kommunerna och deras målsmän så mycken god vilja
            och så mycket intresse för saken måste anses svår att genomföra,
            så länge vederbörande icke ega visshet om något allmännare deltagande
            derför eller från representationen erhållit ett uttalande i frågan.
            Sådan, föreställer jag mig, måste egentliga orsaken hafva varit
            till att intet vidare blifvit åtgjordt i det vigtiga ämnet, och
            det är derföre jag nu vågar på detta ämne fästa Riksdagens uppmärksamhet.
            Dertill eger jag dock äfven en annan anledning. Den tid kan icke
            vara långt aflägsen, då en reglering af vårt skatteväsen måste
            vidtagas. Frågan om grundskat- ternas afskaffande tränger sig
            alltmer i förgrunden; den skall ganska sannolikt med- föra en
            annan fråga, den om ändringen i grunderna för allmänna bevillningens.
            ut- görande. Riksdagen har dessutom redan till Kongl. Maj:t aflåtit
            underdåniga skrif- velser om jemnare fördelning af flera allmänna
            besvär, hvilka äro på det närmaste befryndade med de kommunala,
            såsom t. ex. väghållning, prestgårdsbyggnad m. m. Flera andra
            dylika frågor väckas och återkomma vid hvarje riksdag. Under sådana
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-003.pdf"/>
          <p>
            Motioner i Andra Kammaren, N:o 91. 3
          </p>
          <p>
            förhållanden synes det mig vara alldeles uppenbart, att vinnandet
            af en snar känne- dom om hela vårt skatteväsende måste vara af
            den största vigt. Men en dylik kän- nedom kan icke vinnas, så
            vida vi ej snart erhålla en fullständig, på tillförlitliga pri-
            märuppgifter grundad komunal finans-statistik. Dessa primäruppgifter
            kunna naturligtvis ej hemtas ur andra källor än de sär- skilda
            kommunernas inkomst- och utgiftsförslag samt räkenskaper. Bestämmelser
            äro redan i kommunallagarne gifna angående skyldighet för magistrater,
            kommunalnämnder samt kyrko- och skolråd att årligen inom viss
            tid uppgöra förslag öfver stads, lands- kommuns eller kyrkoförsamlings
            inkomster och utgifter under det kommande året, likasom stadganden
            ju äfven finnas meddelade om förandet af allmänna, revision under-
            kastade, räkenskaper. I afseende på utgifts- och inkomstförslagen
            är visserligen en viss form för deras uppställande i lagen angifven,
            men räkenskaperna åter kunna vara upprättade efter hvilket system
            som helst, hvaraf följden måste blifva den, att knap- past två
            kommuners eller kyrkoförsamlingars räkenskaper sins emellan förete
            den for- mela öfverensstämmelse, att de utan vidare kunna med
            hvarandra jemföras. För att åstadkomma en kommunalstatistik kan
            man förfara på två sätt: antingen till veder- börande kommunalmyndigheter
            öfversända formulär med vissa bestämda frågor, på hvilka svaren
            skola af nämnda myndigheter ifyllas med ledning af räkenskapernas
            innehåll; eller ock fastställa ett visst formulär för sjelfva
            räkenskaperna, hvilka sålunda komme att öfver hela riket föras
            efter samma system och af hvilka endast ett duplettexem- plar
            behöfde inom viss tid insändas till den myndighet som sedermera
            skulle till ett helt sammanföra de särskilda uppgifterna. I förra
            fallet finge kommunalmyndigheterna ett ganska betydligt ökadt
            besvär endast i och för det statistiska ändamålet. Miss- nöjde
            deröfver skulle de måhända söka att komma från alltsammans för
            så godt pris som möjligt och fatta afvoghet mot hela saken, hvars
            vigt de måhända ej alla skulle behörigen uppskatta. Säkerligen
            skulle ock svårigheten att ur oredigt förda räken- skaper erhålla
            klara och bestämda svar på de framställda frågorna föranleda till
            en mängd ofullständiga, oriktiga eller obegripliga uppgifter,
            hvilka gjorde hela arbetet otillförlitligt och således värdelöst.
            Fastställdes åter ett visst formulär för sjelfva räkenskaperna,
            så blefve kommunalmyndigheternas arbete icke ökadt med någonting
            annat än utskrifningen af ett duplettexemplar, hvilket kunde af
            hvilken renskrifvare som helst verkställas, Räkenskaper skola
            ju i alla händelser föras, och säkerligen blefve det ej svårare
            att föra dem efter ett af erfarne räkenskapsmän upprättadt, klart
            och tydligt formulär, än på det ofta nog ganska intrasslade och
            svårbegripliga sätt, hvarpå många kommuners räkenskaper till följd
            af okunnighet eller gammal slentrian utan tvifvel nu äro uppställda.
            Tvärtom borde det för alla vid dylikt arbete ovane kommunalnämnds-ordförande
            vara en stor lättnad att endast behöfva följa ett bestämdt formulär,
            Om också tillämpningen af det nya räkenskapsföringssättet i början
            vid öfvergången från det gamla till det nya systemet skulle möta
            några svårigheter, så skulle man dock ganska säkert snart blifva
            van vid detta sistnämnda och gerna ställa sig
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-004.pdf"/>
          <p>
            4 Motioner i Andra Kammaren, N:o 91.
          </p>
          <p>
            detsamma till efterrättelse. Måhända kunde åtgärden dessutom
            medföra den indirekta fördelen, att inom landskommunerna på rent
            praktisk väg spriddes en allmännare kännedom derom, huru ordentliga
            räkenskaper böra vara inrättade. På dessa skäl anser jag, att,
            om man vill försäkra sig om tillförlitliga primäruppgifter för
            en blif- vande kommunal &gt; finansstatistik, detta mål lämpligast
            kan uppnås genom det andra af de utaf mig nu framhållna alternativen
            eller kommunalräkenskapernas uppgörande efter ett visst, för hela
            riket gällande formulär. Frågan blir nu den: bör ett dylikt åläggande
            göras kommunerna af Kongl. Maj:t i administrativ väg? För min
            del tror jag det ej. Äfven om man skulle anse Kongl. Maj:ts ekonomiska
            lagstiftningsrätt sträcka sig så vidt, att Kongl. Maj:t egde grundlagsenlig
            befogenhet till meddelande af dylika bestämmelser, en åsigt som
            jag nu icke vill söka vederlägga, så synes det mig ligga i sakens
            natur, att hela åtgärden skulle kunna erhålla ett sken af obehörigt
            ingripande i kommunernas sjelfförvaltnings- rätt och af sådan
            anledning på många håll framkalla ett för resultatet menligt miss-
            nöje, om den i administrativ väg anbefalldes. Icke heller är det
            osannolikt, att inom åtskilliga kommuner den särskildt utfärdade
            författningen skulle vid ombyte af ord- förande i kommunälnämnden
            falla i glömska, hvaraf åter följden blefve en mängd påminnelser
            och onödigt skrifveri. Funnes åter föreskriften meddelad i sjelfva
            lagen, torde intet af allt detta vara att befara, i synnerhet
            om initiativet till lagförändringen tagits af representationen.
            Ett stadgande, hvilket blifvit af båda statsmakterna i och för
            ett vigtigt statsändamål beslutadt och som erhållit helgden af
            allmän lag, måste ovilkorligen komma att af kommunalstyrelserna
            uppfattas på helt annat sätt än en blott af Kongl. Maj:t helt
            plötsligt i administrativ väg utfärdad befallning, och det skulle
            säkerligen icke synas vara ett större ingrepp i kommunernas sjelfstyrelse,
            att lagen meddelade allmänna bestämmelser angående formen för
            räkenskapernas förande, än att den t. ex. innehåller stadganden
            om formen för utgifts- och inkomstförslagen eller fastställer
            visst formulär för fyrktals- och debiteringslängderna. Ett förbiseende
            skulle den oerfarne kommunalnämndsordföranden ej heller så lätt
            låta komma sig till last, om föreskriften vore gifven i sjelfva
            den lag, af hvilken, såsom hufvudsakligen bestäm- mande hans åligganden,
            han ovilkorligen måste taga kännedom, såvida han ens skall kunna
            försöka att fullgöra sitt uppdrag. Enligt mitt förmenande bör
            således stadgandet om kommunalräkenskapernas upprättande efter
            visst formulär meddelas i lagstiftningsväg. Ju förr detta sker,
            desto förr blifva tillförlitliga primäruppgifter möjliga, och
            desto förr kan det önskade resul- tatet följaktligen ernås. Om
            vid innevarande riksdag beslutas ett tillägg i kommu- nallagarne
            af nu angifna syftning, skulle redan i 1874 års kommunalräkenskaper
            sådan formel öfverensstämmelse kunna beredas, att de kunde göras
            till föremål för en statistisk bearbetning. Då emellertid, jemlikt
            $ 71 i nådiga förordningen om kom- munalstyrelse i stad, $ 71
            i nådiga förordningen om kommunalstyrelse på landet och $ 39 i
            nådiga förordningen om kyrkostämma samt kyrko- och skolråd, räken-
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-005.pdf"/>
          <p>
            Motioner i Andra Kammaren, N:o 91. 5
          </p>
          <p>
            skaperna för det förflutna kalenderåret icke behöfva vara färdiga
            förr än den 1 Fe- bruari i landskommunerna, den 1 Mars i kyrkoförsamlingarne
            och den 1 April i städerna, så och då någon tid måste åtgå för
            deras granskning genom kommunens och församlingens revisorer,
            samt antagligen flera månader skulle förflyta innan samt- liga
            kommuners inkomst- och utgiftsförslag samt räkenskaper hunnit
            fullständigt inkomma till centralmyndigheten, skulle med all säkerhet
            bearbetningen af det rika materialet icke kunna börjas förr än
            nära nog ett år efter det, hvilket räkenskaperna afse. Ehuru jag
            icke eger någon kännedom om den tid som derefter må anses erfor-
            derlig för sjelfva det statistiska arbetet och hvilken för öfrigt
            måste vara väsendtligen beroende af de arbetskrafter, som för
            ändamålet kunna disponeras, vågar jag dock taga för alldeles gifvet,
            att denna tid, åtminstone första gången, måste beräknas ganska
            rundligt, så att om, såsom jag nyss nämnde, 1873 års Riksdag fattade
            ett beslut angående primäruppgifterna, någon på grund deraf bygd
            kommunalstatistik ändock icke kunde vara att förvänta förr än
            under senare hälften af 1876 eller i början af 1877. Om man verkligen
            önskar att snart erhålla en dylik statistik, vore det. väl således
            ej för tidigt att redan vid denna riksdag taga ett första och
            afgö- rande steg till förverkligande af denna önskan. Hvad deremot
            angår tiden för räkenskapernas insändande och bestämmandet af
            den eller de myndigheter, till hvilka de borde öfverlemnas, torde
            ingenting derom nu' böra af Riksdagen stadgas, utan antingen åt
            Kongl. Maj:t öfverlemnas att derom meddela föreskrifter, likasom
            i afseende på fyrktalslängdernas insändande, eller ock af Kongl.
            Maj:t begäras förslag till de lagstadganden, som i det afseendet
            må finnas erforderliga. Det lärer nemligen icke vara möjligt för
            Riksdagen att utan föregående förslag af Kongl. Maj:t afgöra,
            huruvida bestyret med kommunalstatistikens upprät- tande skall
            uppdragas åt den eller den myndigheten, huruvida länssammandrag
            först böra upprättas, huruvida detta bör ske genom Kongl. Maj:ts
            Befallningshafvande i länen eller någon annan myndighet, o. s.
            v. Lika litet lärer det kunna ifrågasättas, att Riksdagen skulle
            upprätta sjelfva det erforderliga räkenskapsformuläret eller ens
            behöfva ingå i granskning af något dylikt formulär, utan torde
            den saken med fullt förtroende kunna öfverlemnas till Kongl. Maj:t.
            För min del skulle jag till och med anse det tillräckligt, om
            granskningen och fastställandet af ifrågavarande formulär upp-
            droges åt chefen för Civil-departementet. Dock skulle det säkerligen
            vara ganska lämp- ligt att, med afseende å de olikartade förhållanden,
            som råda inom vårt vidsträckta land, landstingen och stadsfullmäktige
            i de städer som ej tillhöra landsting finge till- fälle att yttra
            sig öfver formulärförslaget, innan det af Kongl. Maj:t eller,
            om man så vill, af chefen för Civil-departementet fastställdes.
            Allt hvad Riksdagen sålunda nu i min tanke har att göra är, att
            inför Kongl. Maj:t uttala sin önskan om erhållande så snart som
            möjligt af en kommunal finansstatistik och att, genom några obetydliga
            ändringar i kommunallagarne, skapa en möjlighet till erhållande
            af sådana primär- uppgifter, att en dylik statistik må kunna åstadkommas.
            Att den ifrågasatta stati-
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-006.pdf"/>
          <p>
            6 "Motioner i Andra Kammaren, N:o 91.
          </p>
          <p>
            stiken borde omfatta alla rikets kommuner och kyrkoförsamlingar
            ligger i sakens natur. Dock torde intet särskildt stadgande beträffande
            sättet för räkenskapernas förande be- höfva intagas i kommunalförordningen
            för Stockholm. Förhållandena inom denna stora kommun, för hvilken
            helt andra bestämmelser äro gällande än för rikets öfriga städer,
            äro så olikartade med dem inom andra kommuner, att ett alldeles
            särskildt formulär ovilkorligen måste enkom för Stockholm utarbetas,
            och då det måste antagas, att hufvudstadens kommunalmyndigheter
            till fullo förmå inse vigten af en allmän kommunal finansstatistik
            för hela landet — de hafva ju redan sjelfmant ombesörjt en dylik
            särskildt för Stockholm —- så lära de icke heller undandraga sig
            att då de i administrativ väg derom blifva anmodade i önskad form
            meddela alla erforderliga primäruppgifter. Deremot finnes intet
            skäl, hvarföre ej för de särskilda kyrkoförsam- lingarne inom
            hufvudstaden samma föreskrifter skulle meddelas som för alla öfriga
            församlingar. Hvad slutligen landstingen angår, så har jag icke
            nu velat ifrågasätta något särskildt stadgande i afseende på dem,
            enär de äro jemförelsevis få till antalet, och de tryckta handlingar,
            som af dem nu årligen skola till Civil-departementet in- sändas,
            redan torde förete tillräckliga materialier för utarbetande af
            en öfversigt öfver deras, på det hela taget, föga invecklade finanser.
            På grund af hvad jag haft äran anföra och med erinran att öfver
            allt der i nedannämnda förslag till lagförändringar orden »af
            Kongl. Maj:t faststäldt formulär» förekomma, dessa, enligt min
            åsigt, mycket väl kunna utbytas mot orden »af chefen för Civil-departementet
            faststäldt formulär», såvida sådant skulle befinnas i praktiskt
            af- seende lämpligare, hemställer jag alltså:
          </p>
          <p>
            att Riksdagen ville i underdånig skrifvelse till Kongl Maj:t
            ut- tala sin önskan om erhållande så snart som möjligt af en till-
            förlitlig statistisk redogörelse för samtliga kommuners och kyrko-
            församlingars finansiela förhållanden samt dervid 1:0 förklara,
            att Riksdagen, för vinnande af den formela öfverensstämmelse i
            hufvudsakliga delar mellan de särskilda kommunernas och församlingarnes
            allmänna räkenskaper, som i och för utarbetande at en dylik statistisk
            redogörelse synts Riksdagen oundgängligen nödvändig, för sin del
            beslutat följande förändrade lydelse af nedanstående lagrum, nemligen:
            i nådiga förordningen om kommunalstyrelse i stad den 21 Mars 1862:
            &amp; 71. Det åligger drätselkammaren att — — — — tillställer. Särskilda
            af staden tillsatta styrelser skola före den 1 Mars till drätselkammaren
            aflemna redovisning för de medel, de under föregående år omhänderhaft,
            för att i stadens allmänna räken-
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-007.pdf"/>
          <p>
            Motioner i Andra Kammaren, N:o 91. i skaper upptagas och tillika
            med dem granskas. Dessa all- männa räkenskaper skola upprättas
            i öfverensstämmelse med derför af Kongl. Maj:t faststäldt formulär.
            i nådiga förordningen om kommunalstyrelse på landet den 2i Mars
            1862. $ 71. De räkenskaper — —- — — på kålenderår. Särskilda af
            stämman tillsatta styrelser skola före den 15 Januari hvarje år
            till kommunalnämnden aflemna redovisning för de medel, desamma
            under nästföregående år om händer haft. Nämnden upptager denna
            redovisning i kommunens allmänna räkenskaper, hvilka skola upprättas
            i öfverensstämmelse med derför af Kongl. Maj:t faststäldt formulär
            och årligen böra före den 1 Februari af nämnden tillställas kommunalstämmans
            ordförande. i nådiga förordninger om kyrkostämma samt kyrkoråd
            och skolråd den 21 Mars 1862. $ 39. Räkenskaperna för såväl kyrkans
            som skolans medel upprättas i öfverensstämmelse med derför af
            Kongl. Maj:t faststäldt formulär och afslutas med kalenderår samt
            skola se- nast den 1 derpå följande Mars aflemnas till de för
            deras granskning utsedde revisorer. Revisionsberättelsen — — —
            — vidtagas skall. Hvad nu om räkenskapernas — — — — finnes stadgadt.
            i nådiga förordningen om kyrkostämma samt kyrko- och skolråd i
            Stockholm den 20 November 1863. $ 41. Mom. 1. Räkenskaperna för
            så väl kyrkans som skolans medel upprättas i Ööfverensstämmelse
            med derför af Kongl. Maj:t faststäldt formulär och afslutas med
            kalenderår samt skola senast den 1 derpåföljande Mars aflemnas
            till de för deras granskning utsedde revisorer. Mom. 2. — — ee
            — — — Mom JL — — — — — — — — 2:0 anhålla att, om Kongl. Maj:t
            finner sig för sin del böra gilla hvad Riksdagen sålunda beslutat,
            Kongl. Maj:t täck- tes i nåder låta, om möjligt före utgången
            af innevarande år, till efterrättelse kungöra sådana formulär
            för städernas utom Stockholm, landekommunernas och kyrkoförsamlingarnes
            räken- skaper, som, efter det landstingen och stadsfullmäktige
            i de af förenämnde städer, hvilka ej lyda under landsting, erhållit
            till- fälle att sig yttra, konna varda af Kongl. Maj:t godkända,
            äf-
          </p>
          <pb facs="riksdagen-motions-pdf/data/1873/mot_1873__ak__91/mot_1873__ak__91-008.pdf"/>
          <p>
            8 Motioner i Andra Kammären, N:o 92.
          </p>
          <p>
            vensom att Kongl. Maj:t täcktes vidtaga alla de öfriga åtgärder
            och till nästkommande Riksdag aflåta de framställningar, hvilka
            Kongl. Maj:t må finna för det ifrågavarande ändamålets ernående
            ytterligare erforderliga.
          </p>
          <p>
            Om remiss af denna motion till Lag-Utskottet anhåller jag vördsamt.
          </p>
          <p>
            Wilh. Walldén.
          </p>
          <p>
            N:o 92.
          </p>
          <p>
            Af Herr W. Walldén: Om vissa ändringar i 8, 9, 10 och 11 kap.
            Qiftermåls-balken, i syfte att bereda gift qvinna rättighet att
            sjelf råda öfver henne genom arf eller förvärf enskildt till-
            hörig egendom.
          </p>
          <p>
            Att, i afseende å de fordringar, en nyare tid uppställer på en
            sjelfständig ställning för den gifta qvinnan till hennes betryggande
            mot ekonomiskt obestånd, den svenska lagstiftningen står tillbaka
            för de flesta andra länders, är ett af 1871 års Lag-Utskott framhållet
            faktum af den beskaffenhet, att, så vidt jag förstår, icke alltför
            lång tid bör få förflyta, innan en tillfredsställande reform på
            detta vigtiga lagstift- ningsområde genomföres, och det så mycket
            mindre som en dylik reform endast är den tydliga och nödvändiga
            konseqvensen af åtskilliga föregående vigtiga lagstiftnings- åtgärder.
            Jag tillåter mig derför att åter upptaga det vid flera föregående
            riksdagar framställda förslaget om någon modifikation af mannens
            rätt att ensam förvalta boets egendom. Den lika arfsrättens genomförande
            år 1845 är första länken i den kedja af lagar och förordningar,
            som alla i mer eller mindre grad syftat till ett rättvist och
          </p>
        </div>
      </div>
    </body>
  </text>
</TEI>
