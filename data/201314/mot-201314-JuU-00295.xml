<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00295">
  <teiHeader>
    <fileDesc>
      <titleStmt>
        <title>Ett nationellt centrum för barnfrid</title>
        <author corresp="i-Uxe3rhosBnSZpqJX5d7gpy">av Carina Ohlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nationellt centrum för barnfrid</title>
          <idno type="rdwebb">H102Ju295</idno>
          <rs type="number">Ju295</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju295/text</ref>
          <ref type="dokument_url_html">http://data.riksdagen.se/dokument/H102Ju295</ref>
          <ref type="dokumentstatus_url_xml">http://data.riksdagen.se/dokumentstatus/H102Ju295</ref>
          <ref type="doc">http://data.riksdagen.se/fil/2B431058-6975-4BE6-B56E-57F43E6C6C62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rLUERyY3Wn2oCF6BXTQXY" type="signed"/>
        <correspContext corresp="i-6rLUERyY3Wn2oCF6BXTQXY">
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-BLsbNvTU43GDxFMzvjWgdZ" type="numbering">
          <date when="2013-10-07"/>
        </correspAction>
        <correspAction xml:id="i-CZ1vrQgqJWBbmrBqPogMV3" type="submission">
          <date when="2013-10-03"/>
        </correspAction>
        <correspAction xml:id="i-ReVojrrct29fWir42hZahb" type="transfer">
          <date when="2013-10-02"/>
        </correspAction>
        <correspAction xml:id="i-3v9TjzbBP6xzBaNo5UWubc" type="assigned"/>
        <correspContext corresp="i-3v9TjzbBP6xzBaNo5UWubc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XiwdCZ1NvKCzYYk3GzMBnH" type="motHeader"/>
      <div xml:id="i-NZPr43hdWYqT3WEB7h9TkA" type="motBody">
        <div xml:id="i-XrgL2ySnLUwBojL3gAtpJq" type="motProposal" subtype="förslag">
          <head xml:id="i-QpZ45rETMynPuA36NefFBC">
            Förslag till riksdagsbeslut
          </head>
          <list xml:id="i-AhvSnxBaY7ApE1EEr2gdCy" style="ol">
            <item xml:id="i-NuTUgBzzaxyCfWgy2mSndp">
              Riksdagen tillkännager för regeringen som sin mening vad som
              anförs i motionen om att se över möjligheten att skapa ett nationellt
              centrum för barnfrid.
            </item>
            <item xml:id="i-FLJmJLUqFbRqsdFDHXtUMP">
              Riksdagen tillkännager för regeringen som sin mening vad som
              anförs i motionen om att se över möjligheten att göra det olagligt
              att låta barn uppleva eller bevittna våld.
            </item>
          </list>
        </div>
        <div xml:id="i-6j1c9eQw4R4DiuJDjWRyR2" type="motContent">
          <head xml:id="i-2DBiTHEtvM254wBUCzAm9o" type="h1">
            Motivering
          </head>
          <p xml:id="i-VdANz5oKNRwPQ7CyEmFf3E">
            Brott mot barn i alla former (våldtäkter, misshandel, trakasserier,
            mobbning, stöld) är grovt underrapporterade. I statistik som hämtas
            från Brottsförebyggande rådet (Brå) kan man läsa följande:
          </p>
          <p xml:id="i-HfgvKMYSqGFpcgemoTCqsH">
            Under 2012 anmäldes 3 230 misshandelsbrott mot barn i åldern
            0–6 år och 8 810 misshandelsbrott mot barn i åldern 7–14 år. Det
            är svårt att ta reda på den egentliga omfattningen av barnmisshandel
            eftersom våldet ofta inte polisanmäls när det gäller små barn.
          </p>
          <p xml:id="i-TL1Aqj5nwVSkiQyxt7Lbbv">
            År 2012 anmäldes sammantaget 18 300 misshandelsbrott mot barn
            i åldern 0–17 år. Det motsvarar 21 procent av alla anmälda misshandelsbrott.
            Av dessa riktades 7 020 (38 %) mot flickor och 11 300 (62 %) mot
            pojkar. Antalet anmälda misshandelsbrott mot barn 0–6 år ökade
            med elva procent jämfört med 2011, medan antalet anmälningar gällande
            misshandelsbrott mot barn mellan 7 och 14 år minskade med fem
            procent. I många fall känner barnet förövaren. När det gäller
            de äldre barnen anmäls misshandeln ofta av skolan, vilket märks
            i statistiken på så sätt att färre brott anmäls under sommaren
            än under terminerna. Av de misstänkta för misshandel mot små barn
            är andelen kvinnor relativt hög jämfört med andra brott – 35 procent
            av de misstänkta för misshandel mot barn 0–6 år är kvinnor (2011).
            Det är ofta en förälder eller styvförälder som anmälts som misstänkt.
          </p>
          <p xml:id="i-MtrqAGXazgqQHk76bvco5C">
            En stor del av ökningen i de anmälda brotten mot barn 7–14 år
            beror på anmälningar (bland annat från skolan) om våld mellan
            jämnåriga. Så hur många av de misstänkta är då själva unga? Statistiken
            över misstänkta personer visar att nära en tredjedel av dem som
            misstänks för misshandel mot denna åldersgrupp är i åldern 15–20
            år (2011). Men då är det viktigt att komma i håg att den siffran
            endast omfattar misstänkta personer över 15 år. Ett mycket stort
            antal brott mot barn 7–14 år syns alltså inte i statistiken över
            misstänkta personer eftersom gärningspersonen i många fall inte
            fyllt 15 och därmed inte är straffmyndig. Räknar man även med
            dessa fall är uppskattningsvis 70 procent av alla misstänkta 20
            år eller yngre.
          </p>
          <p xml:id="i-KZZ7FMPeVN6TsahzNCMhYy">
            Statistiken visar att bara en mindre del av alla misshandelsbrott
            mot barn anmäls – trots att vissa yrkesgrupper blivit skyldiga
            att anmäla misstänkta fall av barnmisshandel. Vi kan inte heller
            förlita oss på brottsofferundersökningar eftersom barn yngre än
            15 år inte intervjuas.
          </p>
          <p xml:id="i-K7xBWkzwr4AR29QtUAicfN">
            Den polisanmälda misshandeln av barn 0–6 år har ökat ända sedan
            senare delen av 1980-talet. Den allra största delen av ökningen
            under 00-talet beror på förändringar i anmälningsbeteendet hos
            tre viktiga grupper: föräldrar, personal på förskola och skola
            samt socialtjänsten. Brås analyser visar att merparten av ökningen
            avser brott som begås av föräldrar. Frågeundersökningar och vårdstatistik
            ger en annan bild – där framgår att det lindrigare familjevåldet
            mot barn minskade kraftigt mellan 1980 och 2000, samtidigt som
            det grövre våldet var oförändrat. Frågeundersökningar från 2006
            tyder på att den långsiktiga minskningen i föräldrars våld mot
            barn har avstannat, och till och med kan ha vänt uppåt något sedan
            år 2000. År 1980 uppgav 28 procent av föräldrarna att de slagit
            eller klappat till sitt barn under det senaste året. År 2000 var
            det drygt en procent och år 2006 drygt två procent. Samtidigt
            visar sjukvårdsdata en fortsatt oförändrad nivå under 00-talet
            när det gäller det grövre våldet. Det allra grövsta, dödliga våldet
            mot barn har minskat under en längre period och uppvisar en fortsatt
            minskning även mellan 1990-talet och 00-talet.
          </p>
          <p xml:id="i-7hXAWtD6VwbmzBYaiC3FDu">
            När det gäller misshandel mot flickor mellan 15–17 år så var
            78 % av fallen den misstänkte bekant eller närstående till offret,
            att jämföra med 58 % av fallen för killar i samma ålder.
          </p>
          <p xml:id="i-8RUsaY61CJ6kowkaXW8Ke2">
            83 % av dem som misstänks för misshandel mot barn 15–17 år är
            män. Av de fall av misshandel mot flickor som anmäldes skedde
            61 % inomhus, motsvarande siffra för misshandel mot killar var
            40 %.
          </p>
          <p xml:id="i-6A7xZy9wMw8kcj1yh9fXAB">
            Enligt 2012 års Nationella trygghetsundersökningen har omkring
            15 000 tjejer och 2 000 killar i åldern 16–24 år själva angett
            att de det senaste året blivit utsatta för ett sexualbrott. Det
            motsvarar 3,4 respektive 0,5 procent av samtliga i den åldersgruppen.
            Totalt anmäldes 2 990 våldtäkter mot barn i åldern 0–17 år 2011.
            I 9 procent av fallen var offren pojkar. Bland de vuxna offren
            var 97 procent kvinnor och 3 procent män. Sexualbrott är en av
            de brottstyper som polisanmäls i minst utsträckning. Bara 23 procent
            av sexualbrotten anmäls (NTU 2011). Nationella trygghetsundersökningen
            (NTU) ger oss en bättre bild av hur brottsligheten ser ut med
            uppgifter om både offer och gärningsmän, vilket saknas i kriminalstatistiken.
          </p>
          <p xml:id="i-Xqk2nWZrFSkkMvo3f9C7ce">
            När det handlar om barn så är anmälningsfrekvensen troligtvis
            ännu lägre än den är för vuxna. För barnen innebär det att majoriteten
            av dem som utsätts för brott lever i ett tyst lidande, utan möjlighet
            att få hjälp.
          </p>
          <p xml:id="i-Pmi1uqTNazuc6YLHEpRh3j">
            Vuxenvärldens oförmåga att förebygga, upptäcka och stoppa sexuella
            övergrepp och andra brott mot barn är allvarlig med tanke på att
            varje övergrepp och brott är en medveten handling som riktar sig
            direkt mot barnet och därför riskerar att skada barnet på en djup
            existentiell nivå. Dessutom innebär det faktum att ett barn har
            varit utsatt för ett brott att risken för att utsättas för nya
            brott av nya förövare ökar markant. En pågående studie visar till
            exempel att över 30 procent av de vuxna kvinnor som på grund av
            våldtäkt kommer till akutmottagningen för våldtagna kvinnor på
            Södersjukhuset har blivit utsatta för sexuella övergrepp i barndomen.
            Internationella studier bekräftar detta samband och visar att
            det finns två till fyra gånger högre psykisk sjuklighet bland
            de barn som utsatts för övergrepp i förhållande till övrig population.
            Eftersom kartläggning av omfattning och konsekvenser saknas bygger
            detta på studier av kända fall utan hänsyn tagen till de stora
            mörkertalen. Mycket pekar på att andelen personer med tidiga trauman
            är överrepresenterade inom gruppen långtidssjukskrivna.
          </p>
          <p xml:id="i-4ssp9cRhphh2jShaCeXJeZ">
            Det finns således mycket att vinna på att öka vår förmåga att
            förebygga, upptäcka och hjälpa utsatta barn, både för individ
            och för samhälle. Anledningen till vår oförmåga att hjälpa utsatta
            barn beror bland annat på kunskapsbrist om barn som utsätts för
            brott. Det finns även organisatoriska brister då våra befintliga
            system inte är anpassade för de multiprofessionella samordnade
            helhetsinsatser som barn utsatta för sexuella övergrepp och andra
            brott ofta är i behov av.
          </p>
          <p xml:id="i-JK2ybKnx8XwPCj3w8CioQu">
            I Europarådets kampanj One in Five har Europas länder förenats
            för att bekämpa sexuellt våld mot barn. Enligt kampanjens siffror
            är det just ett av fem barn som har utsatts för ett sexuellt övergrepp.
            Lanzarotekonventionen tar upp vad länderna i Europa ska göra på
            lagstiftningsområdet. Sverige har ännu inte ratificerat konventionen,
            vilket är anmärkningsvärt.
          </p>
          <p xml:id="i-GFA5AuJgtr1YEWSYkTFBmu">
            Vi har en resursbrist där den specialiserade verksamhet som trots
            allt bedrivs är kraftigt underdimensionerad. Det behövs ökade
            resurser i kombination med en ny organisation med ett nationellt
            helhetsansvar för sexuella övergrepp och andra brott mot barn.
            Inom ramen för en sådan samordnande organisation skulle det kunna
            bedrivas ett tvärvetenskapligt rationellt utvecklingsarbete och
            här skulle man kunna samordna och sprida befintlig kunskap. Möjligheten
            att skapa ett nationellt centrum för barnfrid bör ses över.
          </p>
          <p xml:id="i-VmEs1x5frHJaPxz7KNBXWm">
            Barn som upplever våld hemma, vet vi också genom otaliga undersökningar,
            påverkas ofta hela livet psykiskt och fysiskt. Det är också konstaterat
            att det är lättare att använda sig av våld om man har upplevt
            det som barn. Det vore då på sin plats att utreda om tiden nu
            är mogen för att göra det olagligt att låta barn uppleva eller
            bevittna våld.
          </p>
        </div>
        <div xml:id="i-BoYogFvMaw3fGZfdFpV3Yi" type="signatureBlock">
          <list xml:id="i-Axvw746pyLrQwFgeUth4q1">
            <item xml:id="i-44ohNX7wztG2PesEfiZrZS" type="signature">
              Carina Ohlsson (S)
            </item>
          </list>
        </div>
      </div>
    </body>
  </text>
</TEI>
