<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00424">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__424/mot_1955__ak__424-001.pdf"/>
      <fw xml:id="i-Gee6P7aeRd7NsJxwCxq7Tr">
        2 Motioner i Andra kammaren, nr 424 år 1955
      </fw>
      <div xml:id="i-M1XAATzEGsgRdL17EDHYdK" type="motHeader">
        <div xml:id="i-FVBNoGgMiMp4xeM8TNCysh" type="motTitle"/>
        <div xml:id="i-AZFzdqmJYyessPZXxXrRwT" type="motSubmissionInfo"/>
      </div>
      <div xml:id="i-4AZ2njMftzt2kdmjSz1wCh" type="motBody">
        <div xml:id="i-GewqZCAVzAx72YPXztA1QQ">
          <p xml:id="i-PRLhbAi6q8v2JmNh3Nkq1Y">
            Nr 424
          </p>
          <p xml:id="i-FeLxkHXA5Wy1Jx2XP1EeKh" type="titleString">
            Av herrar Rubbestad och Svensson i Vä, om ändrade grunder för
            de allmänna barnbidragen.
          </p>
          <p xml:id="i-Qp71Js6VFbJf3fxCrTTgxc">
            I Kungl. Maj:ts prop. nr 1 under punkt 23 i femte huvudtiteln
            hemställes om ett förslagsanslag på 527 milj. kronor till allmänna
            barnbidrag. Härvid förutsättes att alla barn under 16 års ålder
            skall erhålla ett årligt bidrag av 290 kronor. De allmänna barnbidragen
            ha i väsentliga delar tillämpats från den 1 januari 1948. Sedan
            1948 har emellertid inträtt en betydande förändring i människors
            ekonomiska förhållanden. Genomsnittsinkomsten för samtliga inkomst-
            tagare vid taxeringen 1947 var 4 584 kronor under det att densamma
            vid 1954 års taxering var 8 301 kronor, alltså nära fördubblad.
            Levnadskostna- derna ha däremot icke stigit i samma utsträckning.
            Vissa sociala åtgärder, t. ex. skolbarnbespisning, ha sedan den
            tiden också utökats. Följaktligen kan man nu ställa frågan om
            barnbidragen alltjämt skola utgå efter oförändrade grunder. Föredragande
            statsrådet har i propositionen meddelat, att det nu tillsatts
            en kommitté främst för att belysa barnfamil- jernas ekonomiska
            läge för att därmed skapa vissa utgångspunkter för fortsatta överväganden
            av familjepolitikens utformning. Därav kan man nog dra den slutsatsen
            att även föredragande statsrådet är av den uppfatt- ningen att
            det nuvarande systemet icke är tillfredsställande. För vår del
            anser jag att en ändring bör ske. Lönerna i vårt samhälle torde
            i allmänhet vara avvägda så att de tillför- säkra en löntagare,
            vare sig han är anställd i allmän eller enskild tjänst, en viss
            familjelön som är av den storleksordningen att den bör lämna icke
            endast löntagaren utan också hans hustru och åtminstone ett barn
            full för- sörjning. Ser man saken på detta sätt, vilket jag anser
            vara naturligt, skulle därav följa att inget barnbidrag bör utgå
            för det första barnet. Härigenom skulle inbesparas omkring 280
            miljoner kronor. För andra barnet bör däremot barnbidraget utgå
            med oförändrat belopp av 290 kronor. Då det emellertid blir svårare
            i en familj, ju flera barn som tillkomma bör belop- pet för varje
            ytterligare barn successivt höjas med 60 kronor. D. v. s. att
            för
          </p>
          <pb facs="riksdagen-motions-pdf/data/1955/mot_1955__ak__424/mot_1955__ak__424-002.pdf"/>
          <fw xml:id="i-4qaLRWxGDCkmyEHCPHDY3W">
            Motioner i Andra kammaren, nr 424 år 1955 3
          </fw>
          <p xml:id="i-DHxQDLvL2cn19fTjm2Eaxf">
            tredje barnet skulle bidraget utgå med 350 kronor, för fjärde
            barnet med 410 kronor, för femte barnet med 470 kronor 0. s. v.
            Härigenom skulle till en fembarnsfamilj utgå ett samlat bidrag
            av 1520 kronor, vilket innebär 70 kronor mera än vad som nu gäller
            för en dylik familj; en sexbarnsfamilj skulle med detta system
            erhålla 310 kronor mera, och ju flera barn som finnas i familjen
            desto bättre blir det ökade stödet. Kostnaderna för dessa extra
            tillägg, som jag här föreslagit, utöver de 290 kronorna torde
            innebära en ökad utgift på omkring 30 miljoner kronor. Då emellertid
            slopandet av barnbidraget till första barnet innebär en kost-
            nadsminskning av omkring 280 miljoner kronor skulle, även med
            den ut- ökning av bidraget till tre- och flerbarnsfamiljerna,
            som jag här ovan före- slagit, en besparing av statsutgifterna
            med omkring 250 miljoner kronor kunna erhållas, därest denna omändring
            vidtages beträffande barnbidragen. Härigenom kan möjliggöras betydande
            skattelättnad. Med anledning av det anförda hemställes, att riksdagen
            måtte besluta: att inga barnbidrag böra utgå för första barnet
            samt att bidraget för andra barnet utgår med 290 kronor; att bidraget
            för tredje barnet utgår med 350 kronor; att barnbidraget för fjärde
            barnet utgår med 410 kronor och att bidraget för varje ytterligare
            barn höjes successivt med 60 kronor i förhållande till det som
            utgår för det näst föregående barnet samt att till allmänna barnbidrag
            för budgetåret 1955/56 anvisa ett förslagsanslag av 275 miljoner
            kronor.
          </p>
          <p xml:id="i-8meuxRzRaPwpEneAQBTPNt" type="date">
            Stockholm den 26 januari 1955
          </p>
          <div xml:id="i-CFPwQkQUzKDgFQ5zyZ7Tvi" type="signatureBlock">
            <list xml:id="i-CPss292cQzjfYZVbri8w5m">
              <item xml:id="i-Ev1mavMod3rmBLJSZ6QR3e" who="unknown" type="signature">
                Axel Rubbestad Gustaf Svensson i Vä
              </item>
            </list>
          </div>
        </div>
      </div>
    </body>
  </text>
</TEI>
