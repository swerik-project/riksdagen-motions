<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-02443">
  <teiHeader>
    <fileDesc>
      <titleStmt>
        <title>Post 2015 millenniemålen</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2443 av Désirée Pethrus (KD)</title>
          <idno type="rdwebb">H2022443</idno>
          <rs type="number">2443</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2022443/text</ref>
          <ref type="dokument_url_html">http://data.riksdagen.se/dokument/H2022443</ref>
          <ref type="dokumentstatus_url_xml">http://data.riksdagen.se/dokumentstatus/H2022443</ref>
          <ref type="docx">http://data.riksdagen.se/fil/D030EBF2-7746-47A3-AEE7-B0025ED7850E</ref>
          <ref type="pdf">http://data.riksdagen.se/fil/C9EED5F9-D239-40D3-83BD-10035F1C9186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TbThNRe24VgpszqrvfduZF" type="signed"/>
        <correspContext corresp="i-TbThNRe24VgpszqrvfduZF">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-UdKYYKvZ32QBM3juUDEjDR" type="submitted">
          <date when="2014-11-10"/>
          <time when="15:43:32"/>
        </correspAction>
        <correspAction xml:id="i-44QvQkWeaZE2vP3cjrD9Ls" type="referred">
          <date when="2014-11-12"/>
        </correspAction>
        <correspAction xml:id="i-fTmYx9ef5SC5hcdegue5r" type="assigned">
          <date when="2016-04-27"/>
          <time when="15:18:18"/>
        </correspAction>
        <correspContext corresp="i-fTmYx9ef5SC5hcdegue5r">
          <ref type="assignedTo">Utrikesutskottet</ref>
        </correspContext>
        <correspAction xml:id="i-KE9oQggb1HjobcQmVEzNLc" type="behandlas_i"/>
        <correspContext corresp="i-KE9oQggb1HjobcQmVEzNLc">
          <ref type="uppgift">2014/15:UU2</ref>
          <ref type="ref_dok_id">H201UU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2443 av Désirée Pethrus (KD) Post
          2015 millenniemålen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-ASk5pzUyooPQRMZ8ocZYKz">
            Förslag till riksdagsbeslut
          </head>
          <list style="ol">
            <item xml:id="i-TVP79LQp4b1mzBvvu7HB51">
              Riksdagen tillkännager för regeringen som sin mening vad som
              anförs i motionen om att det svenska utvecklingssamarbetet även
              i fortsättningen bör ha främjandet av de mänskliga fri- och rättigheterna
              som både utgångspunkt och mål.
            </item>
            <item xml:id="i-UxJ2HGnFMkkrpwL1AHzpnq">
              Riksdagen tillkännager för regeringen som sin mening vad som
              anförs i motionen om behovet av ett fortsatt stöd till de partianknutna
              organisationerna (s.k. PAO) samt utvecklingsinsatser avsedda att
              främja jämställdhet, religionsfrihet och skydd för MR-försvarare.
            </item>
            <item xml:id="i-HuCpLJJvmHzjhAinGhwL8i">
              Riksdagen tillkännager för regeringen som sin mening vad som
              anförs i motionen om att mål för yttrande-, press- och religionsfrihet
              bör föras in i arbetet för nya millenniemål.
            </item>
            <item xml:id="i-JTnFARLbMUo5Gw3yU759A3">
              Riksdagen tillkännager för regeringen som sin mening vad som
              anförs i motionen om biståndsinsatser riktade till barn och unga.
            </item>
            <item xml:id="i-9AfHPHPrMxLVRGkZuiJ6vZ">
              Riksdagen tillkännager för regeringen som sin mening vad som
              anförs i motionen om behovet av att även framöver stödja det civila
              samhällets utvecklingsfrämjande insatser.
            </item>
            <item xml:id="i-WbzWpSn4AcNibiiS9VeCjo">
              Riksdagen tillkännager för regeringen som sin mening vad som
              anförs i motionen om fortsatta satsningar på företagar- och entreprenörskapsdrivna
              utvecklingsinsatser.
            </item>
            <item xml:id="i-H6QrxYYBTALrgn49myC8Sx">
              Riksdagen tillkännager för regeringen som sin mening vad som
              anförs i motionen om att undersöka möjligheten att inrätta en
              resurspool bestående av tematiska och geografiska experter från
              både Sverige och mottagarländerna.
            </item>
            <item xml:id="i-XdLsUmEQL1mEW8m7J8dWRw">
              Riksdagen tillkännager för regeringen som sin mening vad som
              anförs i motionen om behovet av satsningar på utvecklingsinsatser
              med högre risk.
            </item>
          </list>
        </div>
        <div type="motContent">
          <head xml:id="i-QAnoq4HtPB47hJDJvVGBbd" type="h1">
            Motivering
          </head>
          <p xml:id="i-BfWCor3r3iH7jmaRjNHLqp">
            När FN:s dåvarande generalsekreterare Kofi Annan år 2000 tog
            initiativet till ett toppmöte med världens ledare i FN:s högkvarter
            i New York, det så kallade millennietoppmötet, deltog 147 stats-
            och regeringschefer från alla FN:s medlemsländer. Syftet var att
            rikta uppmärksamhet mot utsatta människors behov världen över
            och ett resultat av mötet blev att man bland annat enades om att
            det finns ett kollektivt ansvar för positiv utveckling i världen.
            För att säkerställa att stats- och regeringschefers kollektiva
            ansvar, som konkretiserades i deklarationen från toppmötet, skulle
            efterlevas så formulerades åtta mätbara utvecklingsmål (Millenniemålen).
            För vart och ett av målen, som är satta på global basis, finns
            även ett antal delmål och indikatorer som ska ge en fingervisning
            om hur utvecklingen går. Varje år följs arbetet upp för att uppfylla
            målen. Detta har drivit på nödvändigt förändringsarbete och visat
            på att det går att förändra världen dramatiskt, bara alla arbetar
            mot samma mål. Målen har bland annat handlat om att bekämpa fattigdom
            och hunger, att barn ska gå i grundskola, att minska barna- och
            mödradödligheten. Även jämställdhet och hållbar miljömässig utveckling
            har funnits med som mål. Många av målen är uppnådda men målen
            om att minska barna- och mödradödligheten har inte uppnåtts. Fortfarande
            är en orsak den ojämställdhet som drabbar många flickor och kvinnor.
            Barnäktenskap och tvångsgifte är några orsaker till att många
            flickors hälsa fortfarande är i fara. Avsaknad av tillgång till
            barnmorskor, läkare och information kring sexuell och reproduktiv
            hälsa är också orsaker till de höga dödstalen.
          </p>
          <p xml:id="i-6NUNaCd346ACoE2C2nMb3W">
            FN arbetar nu för att få en ny utvecklingsagenda på plats efter
            2015 och processer inom FN och ute i medlemsländer pågår. Sverige
            har tagit fram mål och EU har också arbetat fram mål som kan bli
            viktig input i det FN arbete där nya mål, Post 2015, som de kallas,
            ska ta form.
          </p>
          <p xml:id="i-MFYfbRDvKMdbUcXGLYmaEh">
            FN har nu även en agenda som löper parallellt kring miljö och
            hållbar utveckling som ger viktigt inspel för de kommande målen.
          </p>
          <p xml:id="i-AzCLHKtcwWEDpTwVbw89RF">
            Sveriges tidigare biståndsminister deltog i en högnivåpanel som
            under 2013 presenterade ett utkast till nya mål. Där menar man
            att det är fullt möjligt att utrota den extrema fattigdomen till
            2030. Man talade glädjande också mer om förutsättningar som behövs
            för hållbar utveckling istället för att bara gå på symptombehandling,
            som avsaknad av skolor. Nu måste vi fråga oss vad som hindrar
            att det inte finns ett väl fungerande system för skola och hälsovård.
            Förhoppningen är också att ledare ska ställas till ansvar i de
            fall man inte gör allt för att se till att fattiga får tillgång
            till det mest elementära som skola och hälsovård. En god samhällsstyrning
            krävs för att ha en fungerande samhällsutveckling till gagn för
            medborgarna.
          </p>
          <p xml:id="i-vAgPATHxMASHjhWGcVKWr">
            Utvecklingen i världen de senaste 30 åren har varit dramatisk
            men i många stycken positiv. Allt fler barn föds till drägliga
            förhållanden, allt fler barn får gå i skola, fler och fler får
            tillgång till vaccin och hungern har minskat. FN:s millenniemål
            om halverad världsfattigdom till år 2015 har redan uppnåtts.
          </p>
          <p xml:id="i-2giLot6873RPQsWv9apXNe">
            Det duger emellertid inte att enbart konstatera att det blivit
            bättre för människor i allmänhet. För varje mun som hungrar, för
            varje barn som förvägras skolgång, för varje människa utan jobb
            – blir chanserna till utveckling mindre.
          </p>
          <p xml:id="i-8gApEL7CRL7RxPYVtYNPAK">
            Genom att förse människor med redskap att ta sig ur fattigdom
            ökar möjligheterna att skapa långsiktigt hållbar utveckling. Det
            svenska biståndet har hållit en globalt en hög nivå, såväl i genomförande
            och effekt som i finansiella termer. Alliansregeringens en-procents
            nivå av BNI under de åtta åren vid makten har varit en viktig
            markör för solidaritet med de allra fattigaste. Även om avräkningar
            gjorts för flyktingmottagande har biståndet ökat och bidragit
            till många människors förbättrade levnadsvillkor, men också de
            facto överlevnad.
          </p>
          <head xml:id="i-Js1b7rMX5wnNWRp5yUC32k" type="h2">
            Demokrati och mänskliga rättigheter
          </head>
          <p xml:id="i-MBakUTi43ShZP89EdXCET3">
            Med ökad tillgång till och respekt för de mänskliga fri- och
            rättigheterna minskar människors ekonomiska fattigdom. Det omvända
            sambandet, att ekonomiskt välstånd skulle föda frihet och demokrati,
            är inte givet. Mot denna bakgrund bör det svenska utvecklingssamarbetet
            även fortsatt ha främjande av demokrati och de mänskliga fri-
            och rättigheterna som både utgångspunkt och mål.
          </p>
          <p xml:id="i-Q26nbqU41HeT5Apako4BrN">
            Ett flerpartisystem och öppna, fria och demokratiska val allena
            garanterar inte att mänskliga fri- och rättigheter existerar.
            Parlament och politiska partier behöver stöd för demokratiutveckling,
            särskilt i länder på väg in i ett demokratiskt system. Betydelsen
            av att fortsatt värna det specialinriktade demokratibiståndet
            via så kallade partianknutna organisationer (PAO) är därför stor.
          </p>
          <p xml:id="i-QKd74fAvWKGkzGn3ispmMQ">
            Vidare bör jämställdhetsfrämjande insatser fortsatt prioriteras.
            Ojämlikhet mellan könen strider mot människovärdet och hindrar
            hållbar utveckling. När kvinnor exkluderas från eller är underrepresenterade
            inom skolsystemet eller på arbetsmarknaden minskar förutsättningarna
            för att skapa det ekonomiska välstånd som krävs för att skapa
            utveckling. Uppskattningar från USA:s motsvarighet till Sida,
            Usaid, gör gällande att om tio procent fler flickor gick i skolan
            skulle världens samlade bruttonationalprodukt (BNP) öka med i
            genomsnitt tre procent.
          </p>
          <p xml:id="i-RxbDkLUcUqhgCVHXxBdgSy">
            I länder som genomgår eller genomgått krig och katastrofer är
            kvinnor särskilt utsatta. Sveriges handlingsplan gällande FN:s
            resolution 1325 om kvinnors roll i väpnade konflikter löpte ut
            vid årsskiftet 2012–2013. Nu pågår en översyn av och revidering
            av tidigare handlingsplan, vilket är ett viktigt steg för att
            visa andra länder hur vi kan implementera resolutionen inte bara
            i ord, utan också i handling. Kvinnor måste få ökat inflytande
            i fredsarbete och planeringen av insatser som görs efter ett fredsavtal.
          </p>
          <p xml:id="i-Qr3FLxcqN8a1YeVYzpgReq">
            Frågor som inte tagits upp i tillräcklig omfattning i arbetet
            med nya millenniemål är yttrande-, press- och religionsfrihet.
            Uppskattningsvis 70 procent av världens befolkning lever i länder
            där medborgarnas rätt till religions- och övertygelsefrihet kraftigt
            eller mycket kraftigt begränsas. Religionsfrihet och religionsdialog
            är viktigt för att bevara fredliga samhällen. MR-försvarare, som
            i många länder lever under hot till följd av sitt engagemang,
            måste få ökat stöd från världssamfundet.
          </p>
          <p xml:id="i-4qmWY1Ms91HP66D6VqYBbi">
            Journalister är en annan grupp som spelar en viktig roll för
            att visa vad som händer i krig och konflikter, men också för att
            ställa ledare till ansvar. Utan deras rapportering kan övergrepp
            och brott mot de mänskliga rättigheterna ske i tystnad. Alltför
            ofta tystas journalister, de fängslas och mördas. De fruktansvärda
            morden som vi nu senast har kunnat bevittna i Syrien och Irak
            förskräcker. I krig och konflikter används sociala medier som
            en del i krigföringen. Propagandakrig pågår ständigt, något som
            understryker vikten av oberoende medier. De kan granska och arbeta
            med verifiering av uppgifter med människorättsorganisationer.
            Många journalister går in för sitt arbete med livet som insats.
            Något vi såg även med de svenska journalisterna Martin Schibbye
            och Johan Persson som ville skildra situationen i Ogadenprovinsen
            i Etiopien, men tillfångatogs och dömdes till långa fängelsestraff.
            De släpptes efter många diplomatiska turer, men det måste gå att
            rapportera om övergrepp för journalister. Länder bör inte kunna
            stänga olika landområden för insyn och oberoende journalister.
            I många länder fängslas journalister varav en stor andel finns
            i Turkiet, Iran, Kina, Eritrea, Vietnam, Syrien, Azerbajdzjan,
            Etiopien och Egypten. Vikten av oberoende medier, internets frihet,
            och möjlighet att granska makthavare är en viktig fråga i diskussionen
            om de nya millenniemålen. Att ställa makthavare till ansvar för
            brott mot mänskliga rättigheter, korruption, maktmissbruk av olika
            slag, är en viktig fråga om vi ska kunna nå framgång med nya mål
            för fattigdomsbekämpning.
          </p>
          <head xml:id="i-2cYeJchNSBo7bFG6sVRQcu" type="h2">
            Barn och unga
          </head>
          <p xml:id="i-Jy6yYFBs6J23QZ1KQwPDEF">
            Barns rättigheter är fortfarande en kontroversiell och nonchalerad
            fråga i många länder. Flickors utbildning är i många länder satt
            på undantag. Något som ständigt måste uppmärksammas. Att länder
            ska införa lagar mot barnaga är en fråga som Sverige drivit länge
            och som bör prioriteras. Idag är det endast 41 länder som totalförbjuder
            barnaga vilket gör att Sverige måste lyfta frågan internationellt
            så ofta det är möjligt. Kristdemokraterna önskar att samtliga
            biståndsinsatser, riktade till barn och unga, ska grundas på FN:s
            barnkonvention.
          </p>
          <p xml:id="i-8dpWoW1M4bQJxv2HPQfyr7">
            För att barn och unga i fattiga länder ska kunna möta framtiden
            med tillförsikt, bör regeringen fortsätta att verka för att FN:s
            millenniemål om minskad barnadödlighet, liksom de relaterade målen
            om förbättrad mödrahälsa och minskad hiv/aids-spridning, och grundskoleutbildning
            uppnås. Barnäktenskap måste bekämpas liksom tvångsäktenskap då
            många flickor, som mycket små barn blir gravida med stora risker
            för deras liv, men även för det barn de väntar.
          </p>
          <head xml:id="i-Dr2TDEMxceRaXzoVN2CHoa" type="h2">
            Civilsamhället
          </head>
          <p xml:id="i-RRuSkQuopUTvvPbKZd4YYD">
            Kristdemokraterna vill se ett fortsatt starkt svenskt stöd till
            det civila samhällets arbete. Det civila samhällets aktörer är
            centrala i demokrati- och utvecklingsarbetet. Genom sin existens
            är de försvarare, bärare och förvaltare av demokratiska grundprinciper
            och mänskliga fri- och rättigheter. Genom sin lokala förankring
            och i sin roll som granskare av biståndet har civilsamhället goda
            möjligheter att bekämpa ett av de största hoten mot hållbar utveckling:
            korruption. Kristdemokraterna har medverkat till att civilsamhället
            fått ökat stöd under alliansregeringens tid vid makten. Detta
            är en viktig fråga att fortsatt kämpa för även i fråga om nya
            millenniemål.
          </p>
          <head xml:id="i-V7fa7hesCpuKS3bcLbd1SS" type="h2">
            Den privata sektorn
          </head>
          <p xml:id="i-PSKpe2W7g4SyneQauSEeBk">
            Fortsatta satsningar på företagar- och entreprenörskapsdrivna
            utvecklingsinsatser bör uppmuntras. Sida har sedan 2004 en policy
            för privatsektorsutveckling och alliansregeringen beslutade om
            en policy för tillväxt samt en strategi för forskning och innovation
            i biståndet. Det arbete som pågår, Business for Development, bör
            utvecklas och integreras i utvecklingssamarbetet med respektive
            land, och lyckade exempel på så kallade Public-Private Partnerships
            (PPP) byggas vidare på. Det bör även finnas mer medel för nya,
            innovativa biståndsformer i vilka den privata sektorn kan ges
            en central roll.
          </p>
          <p xml:id="i-24u4AVxwvTuuF8JJ85XiKD">
            Förutom att även framgent uppmuntra sådana initiativ bör regeringen
            fortsätta att ge sitt stöd till de initiativ som nu finns på EU-nivå
            om att företag ska rapportera vinster och skatter i de länder
            där de verkar. Beräkningar visar att för varje biståndskrona som
            går till utvecklingsländer, går cirka tio kronor i omvänd riktning.
            Denna kapitalflykt är inte acceptabel om vi ska verka för en hållbar
            utveckling där länder själva kan leva på sina naturtillgångar
            och där skatteintäkter kommer hela befolkningen till del.
          </p>
          <head xml:id="i-Wk9unpX369M5XcgLB6rq3a" type="h2">
            Effektivt resursutnyttjande och ökat risktagande
          </head>
          <p xml:id="i-E37LKt61TwZWy3D6vUuVp2">
            Lyckat utvecklingssamarbete kräver långsiktigt planeringsutrymme.
            Långsiktiga resultat kan sällan mätas på mindre än fem år. Bedömningen
            av såväl behov som lösning måste ske så nära mottagarna för biståndet
            som möjligt. För att få en mer underbyggd analys av behov och
            metod för lyckat utvecklingssamarbete uppmuntrar Kristdemokraterna
            att man ser över möjligheterna att inrätta en resurspool med ämnesexperter
            från både Sverige och mottagarländerna. Denna pool kan bestå av
            yrkeskunniga och forskare, representanter från civilsamhället
            och den privata sektorn, för att bistå myndigheter, företag och
            civilsamhällets aktörer med råd, analys och operativ assistans
            i specifika utvecklingsinsatser.
          </p>
          <p xml:id="i-9jc19BAkZBrS6pXKt1JhWW">
            För att nå verklig och betydelsefull förändring bör utvecklingsinsatser
            med högre risk uppmuntras. Regeringen bör därför undersöka möjligheten
            att framöver satsa på dylika insatser, där syftet är att påverka
            invanda, negativa mönster och nå långsiktig förändring i fattiga
            länder, och där effekten inte alltid låter sig mätas på kort sikt.
          </p>
          <head xml:id="i-7jgZwSieFZChJ9oLALn4nr" type="h1">
            Detta bör ges regeringen till känna.
          </head>
        </div>
        <div type="motSignatures">
          <list>
            <item xml:id="i-6TNCZiQEWTngB8h265dKo4" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
