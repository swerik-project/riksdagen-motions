<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--01062">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1062/mot_1970__ak__1062-001.pdf"/>
      <fw xml:id="i-VGhNk8koPRWt6GYUMWVfey">
        12 Motion i Andra kammaren, nr 1062 år 1970
      </fw>
      <div xml:id="i-VHZvnJkRWDTrxhGznnBYut" type="motHeader">
        <div xml:id="i-x3e3Yi7gjgDEKStzNCuH5" type="motTitle"/>
        <div xml:id="i-8Bu33je189ZmmQnRLKb1QF" type="motSubmissionInfo"/>
      </div>
      <div xml:id="i-CYrzPjxZ2UFpb6MsXPfHJ6" type="motBody">
        <div xml:id="i-85E8yddyEKc2YgdFb8ZGwN">
          <p xml:id="i-DFe4DCc1oLK1a5kVtcaKE7">
            Nr 1062
          </p>
          <p xml:id="i-UzhYAZeJ1Xzyjig9ev3rv1" type="titleString">
            Av herr Pettersson i Lund m. fl., om skärpt ansvar för researran-
            gör gentemot deltagare i sällskapsresa till utlandet.
          </p>
          <p xml:id="i-LW1Efabxu3KyWB41MAcx6B">
            (Lika lydande med motion nr 891 i Första kammaren)
          </p>
          <p xml:id="i-5BQN6E2ss75omZLEDUFqK8">
            En semesterresa till utlandet innebär för de allra flesta en
            mycket be- tydande utgift. För många kan det röra sig om flera
            års besparingar. Det är därför angeläget att de resevillkor och
            ansvarsbestämmelser som arran- görer av sällskapsresor tillämpar
            får en utformning som i rimlig utsträck- ning beaktar resenärens/kundens
            intressen. Lagen den 9 juni 1967 om ställande av säkerhet vid
            sällskapsresa till utlandet tillgodoser härvidlag endast resenärens
            mest elementära ford- ringar. Enligt lagen ställd säkerhet får
            tas i anspråk för återbetalning av medel, vilka erlagts för sällskapsresa
            som blir inställd. I fråga om säll- skapsresa, som påbörjats men
            ej slutförts, får säkerheten tas i anspråk för resenärernas uppehälle
            i utlandet och deras återresa. Lagstiftningsarbetet år 1967 koncentrerades
            till dessa grundläggande frågor, varför ställning ej togs till
            vissa andra i sammanhanget väckta frågor, framför allt frågan
            om researrangörs ansvar gentemot sina rese- närer vid sällskapsresa
            till utlandet. I sällskapsreseutredningens betänkan- de (SOU 1966:
            25), som låg till grund för 1967 års lagstiftning, behandlades
            nämligen också frågan om researrangörs ansvar. Utredningen framlade
            bl. a. förslag till ändringar i de av Svenska resebyråföreningen
            tillämpade all- männa resevillkoren i syfte att inskränka researrangörens
            rätt att friskriva sig från ansvar gentemot resenärerna. Den centrala
            paragrafen i de all- männa resevillkoren när det gäller researrangörs
            ansvar är 7 $ som bl. a. stadgar följande:
          </p>
          <p xml:id="i-6ibtnVtbpKjSHN4kAvEpnd">
            1. För de prestationer som ingår i själva resan ansvarar arrangören
            gentemot resenären för skada, som uppkommit på grund av arrangörens
            egen försummelse. Såsom arrangörens egen försummelse skall icke
            avses försummelse, som kan tillbakaföras på handlingar och underlåtelser
            hos de för resan i anspråk tagna företagen och personerna (transportföretag,
            hotell och inkvarterings- företag m. m.). Arrangören är nämligen
            i fråga om alla arrangemang endast förmedlare av dessa företags
            och personers prestationer och tjänster. Gent- emot resenären
            är dessa företag och personer ensamma och direkt ansvariga för
            sina handlingar och underlåtelser och upphör eller begränsas detta
            ansvar icke av arrangörens åtgärder.
          </p>
          <pb facs="riksdagen-motions-pdf/data/1970/mot_1970__ak__1062/mot_1970__ak__1062-002.pdf"/>
          <fw xml:id="i-6BkcFCm9bdu6V78e8dDcDr">
            Motion i Andra kammaren, nr 1062 år 1970 13
          </fw>
          <p xml:id="i-WWtamQQS8drHB4abEkkXbC">
            Sällskapsreseutredningen ansåg för sin del att det var naturligt
            och rim- ligt att researrangörerna påtog sig skäligt ansvar för
            den produkt som man tillhandahöll och föreslog i stället följande
            lydelse i de allmänna resevill- koren vad gäller arrangörens ansvar:
          </p>
          <p xml:id="i-FkpHLUkkqenL7nVN8wE58h">
            Arrangören ansvarar för att resenären erhåller de i avtalet överenskom-
            na förmånerna. Vid försummelse, som kan tillbakaföras på handlingar
            eller underlåtelser hos de för resan i anspråk tagna företagen
            och personerna (tranportföre- tag, hotell och inkvarteringsföretag
            m. m.) är arrangören ansvarig endast därest resenären icke erhåller
            annan prestation som ur standardsynpunkt är likvärdig med den
            avtalade prestationen.
          </p>
          <p xml:id="i-MoLhsm1TJgFdVU9E4TLGqL">
            Någon egentlig ändring i resebyråföreningens allmänna resevillkor
            som tillmötesgår utredningens krav på denna punkt har emellertid
            inte ägt rum under de år som gått sedan sällskapsreseutredningen
            framlade sitt betän- kande. När det gäller frågan om researrangörs
            ansvar gentemot kunden/ resenären är alltså villkoren för sällskapsresor
            fortfarande utformade på ett sätt som alltför ensidigt tillgodoser
            researrangörernas intressen på bekost- nad av konsumentintresset.
            Att döma av upprepade uttalanden från bransch- ens sida lär någon
            ändring på denna punkt knappast komma till stånd på frivillig
            basis. Enligt vår mening föreligger det mycket starka skäl för
            att inskränka researrangörernas möjligheter att friskriva sig
            från ansvar gentemot sina resenärer till vad som i varje fall
            ligger i linje med vad som sällskapsrese- utredningen har föreslagit.
            Bl.a. kan följande synpunkter anföras: 1. Köp av sällskapsresa
            skiljer sig ur konsumentens synpunkt inte prin- cipiellt från
            köp av vilken annan produkt som helst. Resan köps av kunden från
            resebyrån eller researrangören. Kostnaden för delarna som tillsam-
            mans utgör sällskapsresan är inte specificerade, utan resan betraktas
            som en helhet av resenären, där den som tar emot betalningen också
            bör ha ansvaret för den &gt;produkt&gt; som han saluför. 2. Genom
            den friskrivningsklausul som nu finns är resenären utlämnad åt
            researrangörens eventuella välvilja eller PR-överväganden, när
            det gäl- ler att få rättelse eller ersättning från researrangörens
            underleverantörer. Som förhållandena nu är föreligger stora risker
            för att endast de mest på- stridiga resenärerna får sådan rättelse
            medan övriga nonchaleras. 3. En deltagare i en sällskapsresa till
            utlandet kan ofta inte språket och känner inte heller till affärsseder
            och juridiska förhållanden i det ak- tuella landet. Han har i
            en sådan situation utomordentligt svårt att hävda sin rätt gentemot
            en utländsk underleverantör. Det enda rimliga är därför att resebyrån,
            som är den som har engagerat de olika underleverantörerna och
            som har specialkunskaper och olika specialister till sitt förfogande,
            finge ta det ansvar som man nu i stället tvingar över på den enskilde
            rese- nären.
          </p>
          <pb facs="riksdagen-motions-pdf/data/1970/mot_1970__ak__1062/mot_1970__ak__1062-003.pdf"/>
          <fw xml:id="i-TQffsya6ScqeRh3H7tEYjw">
            14 Motion i Andra kammaren, nr 1062 år 1970
          </fw>
          <p xml:id="i-TdZfEtrYChhHR6FbbffwCU">
            4. Planer föreligger nu enligt uppgift på att försöka få fram
            en VDN- märkning av sällskapsresor till utlandet. Det är självfallet
            glädjande om en sådan utveckling skulle komma till stånd. En sådan
            varudeklaration inne- bär emellertid inte att behovet av en annan
            ansvarsfördelning mellan rese- arrangör och resenär försvinner.
            Tvärtom — skall det vara någon mening med att varudeklarera en
            sällskapsresa måste ansvar kunna utkrävas av researrangören, om
            verkligheten alltför mycket avviker från VDN-märk- ningens uppgifter.
            Den gångna tiden har ytterligare accentuerat betydelsen av ansvarsbe-
            stämmelsernas utformning. Redan en flyktig undersökning av fall
            som under de senaste åren förevarit hos allmänna reklamationsnämnden
            ger vid handen att ansvarsbestämmelserna ofta aktualiseras på
            ett eller annat sätt. Med den utformning som dessa bestämmelser
            f.n. har är det inte för- vånande att en stor del av fallen utfallit
            till resenärernas nackdel vid re- klamationsnämndens prövning.
            Om resenärerna i stället väckt sina anspråk vid allmän domstol
            skulle fallen säkerligen ha fått en för resenärerna ännu mera
            ogynnsam utgång, eftersom domstolen rimligen — i högre grad än
            reklamationsnämnden, som endast kan avge rekommendationer — måste
            känna sig bunden av avtalsvillkoren. Reglerna om jämkning av obilliga
            avtalsvillkor erbjuder här föga eller intet skydd för resenärerna.
            Det bör slutligen påpekas att även om Svenska resebyråföreningen
            mot förmodan skulle gå med på en skärpning av ansvarsbestämmelserna
            för researrangören i sina allmänna resevillkor så bör ändå en
            lagstiftning vara att föredra på denna punkt liksom det var beträffande
            ställande av säker- het. Resebyråföreningen är en frivillig organisation,
            och ett flertal resebyrå- företag är inte medlemmar. Dessutom
            är det så att inte ens för föreningens medlemmar är de allmänna
            resevillkoren bindande. En genomgång av bro- schyrer över sällskapsresor
            visar att flera föreningsmedlemmar friskrivit sig från ansvar
            i ännu större utsträckning än vad som följer av de allmänna resevillkoren.
            Lagregler om skärpt ansvar för researrangörer bör kunna tas in
            i lagen av den 9 juni 1967 om ställande av säkerhet vid sällskapsresa
            till utlandet. Den här föreslagna lagstiftningen bör eventuellt
            också kunna begränsas till fall som avses i 1 $ av nämnda lag.
            Med hänvisning till vad som ovan anförts hemställer vi, att riksdagen
            i skrivelse till Kungl. Maj:t hemställer om lagregler beträffande
            skärpt ansvar för researrangör gent- emot deltagare i sällskapsresa
            till utlandet.
          </p>
          <p xml:id="i-UHxqLNMyZ6BusfkrfKbxN3" type="date">
            Stockholm den 28 januari 1970
          </p>
          <div xml:id="i-7LFWQ25FWEZvMtLWw8ec9H" type="signatureBlock">
            <list xml:id="i-6Y6ywck8bV1mnryDA14APD">
              <item xml:id="i-EJyZrdNxDCTJNHPDNPxw5h" who="unknown" type="signature">
                Lennart Pettersson (s)
              </item>
              <item xml:id="i-APrekCRK7h49NjuLsz4Br4">
                i Lund)
              </item>
            </list>
          </div>
          <p xml:id="i-CD28MTWSAkFN2KnK6v4ZBb">
            Eric Svenning (s) Doris Håvik (s) Erik Johansson (s)
          </p>
          <p xml:id="i-JhNqaZqJYQBuf7z1KUAVAZ">
            i Simrishamn
          </p>
        </div>
      </div>
    </body>
  </text>
</TEI>
