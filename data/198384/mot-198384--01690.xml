<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01690">
  <teiHeader>
    <fileDesc>
      <titleStmt>
        <title>Närvarokontroll och betygssystem i grundskolan, m. m.</title>
        <author>Bertil Fiskesjö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Närvarokontroll och betygssystem i grundskolan, m. m.</title>
          <idno type="rdwebb">G7021690</idno>
          <rs type="number">1690</rs>
          <ref type="dokument_url_text">http://data.riksdagen.se/dokument/G7021690/text</ref>
          <ref type="dokument_url_html">http://data.riksdagen.se/dokument/G7021690</ref>
          <ref type="dokumentstatus_url_xml">http://data.riksdagen.se/dokumentstatus/G7021690</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Dv2HZRb6Ug5wiYsDK27xF" type="signed"/>
        <correspContext corresp="i-8Dv2HZRb6Ug5wiYsDK27xF">
          <note type="signatory" corresp="i-K5xv4oCErCZbkmjE6NDTKr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1690/mot_198384__1690-001.pdf"/>
      <fw xml:id="i-DmYd6eawWtt9VsJswwwhbr">
        Mot. 1983/84:1690
      </fw>
      <div type="motHeader" xml:id="i-57nBVEWZUpbHsDMRrqZS3K">
        <div type="motTitle" xml:id="i-9SqM6CX7hcx1Na6Wb9uYM2"/>
        <div type="motSubmissionInfo" xml:id="i-QjfAAk1dtSojAPJyZcwQjB"/>
      </div>
      <div type="motBody" xml:id="i-GbBFstSKkTGWefmFEchLmq">
        <div xml:id="i-4waj9E25z9Sk1NZQi4KfAj">
          <p xml:id="i-HSTgTqyqiSoUicV87EEXUQ">
            Mot. 1983/84
          </p>
          <p xml:id="i-YPQi2R39ikr3BYao7CSbgA">
            1690—1695 | Motion
          </p>
          <p xml:id="i-8buaB7o54gan2r67zR1kZt">
            1983/84:1690
          </p>
          <p xml:id="i-Qo3hedJDwdRqncwtU7kjt6">
            Bertil Fiskesjö Närvarokontroll och betygssystem i grundskolan,
            m. m.
          </p>
          <p xml:id="i-Mm7LACFbDSvbPMTVUNgbYs">
            Skolans viktigaste uppgift är att förmedla kunskap och att grundlägga
            en bestående förmåga och ett bestående intresse för fortsatt kunskapssökan-
            de när skoltiden är över. För den allmänna samhällsutvecklingen
            och för demokratins bestånd och fördjupning är det av stor vikt
            att dessa målsätt- ningar hålls levande och att de så gott sig
            göra låter uppfylls. För den enskilde individen är det naturligtvis
            ett förstahandsintresse att skolåren inte blir en tillspillogiven
            tid utan en positiv period och ett gott avstamp för det vuxna
            livets vedermödor. Rapporterna om och erfarenheterna av tillståndet
            i skolan är motstri- diga. Sannolikt är detta en riktig återspegling
            av verkligheten. Många skolor och klasser fungerar bra, andra
            dåligt. Elevsammansättning, föräld- raengagemang, skoltradition
            och andra faktorer påverkar skolan. Men den allmänna attitydbilden
            i samhället och intentionerna från samhällsorganen har stor betydelse.
            Det har funnits en tid då skolans uppgifter angetts alltför utsuddat
            och den allmänna målsättningen varit alltför mångfaset- terad
            och vid. Det har medfört att skolans primära uppgift att meddela
            kunskap och att träna förmågan att söka kunskap kommit i bakgrunden.
            Detta har slagit hårdast mot de barn som kommit från en socialt
            besvär- lig miljö och/eller saknat utbildningstradition i sina
            hem. De har förmenats chansen att åtminstone i skolan få tillgodogöra
            sig vad samhället där kan ge åt alla, nämligen goda, grundläggande
            kunskaper som är nödvändiga för vad de än skall ägna sig åt i
            livet. Därmed har deras sociala handikapp förstärkts. Tvärt emot
            vad som varit avsikten har således skolan skärpt skiktningen i
            samhället. För lärarnas del har lärarrollen ofta varit övermäktigt
            svår — bl.a. på grund av den rådande osäkerheten om vilken deras
            huvuduppgift skulle vara. Nu tycks en allmän omsvängning vara
            på gång. Den s.k. flumpedago- giska grundsynen har allt färre
            förespråkare. Kraven på en uppstramning är märkbar i den allmänna
            debatten. Skolans grundläggande uppgifter betonas alltmer. Och
            detta har tydligen också fått genomslag i det prak- tiska skolarbetet.
            I många skolor talar man om en ny anda. Detta är bra.
          </p>
          <p xml:id="i-9w7MDzNxknErso9bS2rJa8">
            Skolket
          </p>
          <p xml:id="i-Xz1DGeayCRi7WAiw5fR8Mx">
            Fortfarande är det dock så att problemen är stora i många skolor
            och klasser. Det visar sig bl.a. i att många slutar grundskolan
            i förtid och att 1 Riksdagen 1983184.3 saml. Nr 1690-1695
          </p>
          <pb facs="riksdagen-motions-pdf/data/198384/mot_198384__1690/mot_198384__1690-002.pdf"/>
          <p xml:id="i-AoswGDcdPAmhfnEfmvbqte">
            [ST
          </p>
          <p xml:id="i-BQZJqnRmwwKDnMYsiGfk3">
            många under sin skolgång inte tillägnat sig ens elementära kunskaper
            i viktiga basämnen. En viktig orsak till avhopp och dåliga kunskaper
            är den stora frånvaron, skolket. En första förutsättning för att
            skolan skall kunna göra något för eleverna är naturligtvis att
            de infinner sig till lektionerna. Ett medel — om än inte det enda
            — är att ha en strikt närvarokontroll och en effektiv rapportering
            om frånvaro. Enligt uppgift från lärare är bristerna härvidlag
            mycket stora. Eleverna har ingen skyldighet att exakt ange orsaken
            till frånvaron, uppföljning med kontroll hos föräldrarna sker
            inte och frånva- ron redovisas inte i betygen. Som jämförelse
            kan påminnas om att man tidigare var skyldig att till klassföreståndare
            inlämna skriftligt intyg, under- tecknat av målsman, om orsaken
            till frånvaro. Antalet timmar som en elev varit borta angavs i
            betygen. Om man var borta utan giltig anledning kunde detta leda
            till nedsatt ordningsbetyg. Denna noggranna närvarokontroll motverkade
            utan tvekan frånvaro av ren slapphet från elevernas sida och den
            gav information till föräldrar och lärare så att man kunde ägna
            särskild uppmärksamhet åt elever som drabbats av svårigheter av
            något slag. Det är således i elevernas eget intresse att en striktare
            närvarokontroll återinförs. Frånvaron bör också redovisas i betygen.
            Jag föreslår att dessa skärpningar genomförs.
          </p>
          <p xml:id="i-5J44qxpkoWhxeAw1JSiGqq">
            Betygssystemet
          </p>
          <p xml:id="i-DausjX1WZGCrmi2hJRqBxc">
            Det är enligt min mening nödvändigt med betyg i skolan som en
            stimu- lans för eleverna, som en information till föräldrarna
            och som ett urvalsin- strument för högre studier och anställningar
            av olika slag. Betygssystemet och dess tillämpning har kritiserats
            ur olika aspekter. Jag skall här endast beröra ett par. Betygen
            måste om de skall vara meningsfulla och rättvisande vara ett mått
            på elevernas faktiska kunskaper. Alla former av s.k. relativa
            betyg är därför orimliga. Den enskilde elevens betyg i olika ämnen
            skall inte påver- kas av några framräknade eller tänkta genomsnitt.
            Det är djupt orättvist om det är svårare att få bra betyg i en
            klass eller skola, där den genomsnitt- liga standarden är hög
            eller om det är särskilt lätt att få bra betyg i en svagare klass.
            Det är enbart den enskilde elevens prestationer som skall ha betydelse
            för betygsättningen. Den femgradiga betygsskalan är alltför snäv.
            Sprången mellan de olika nivåerna är för stort. Detta försvårar
            för lärarna att sätta rättvisande betyg och det gör det också
            svårare att använda betygen som urvalsinstrument. Det kan erinras
            om att den gamla betygsskalan innefattade för terminsbe- tygen
            tretton olika steg. Några egentliga klagomål mot denna betygsskala
            i sig fanns inte. För att göra en mera rättvisande betygsdifferentiering
            möjlig bör betygsskalan förändras. Enligt min mening kan den femgradiga
            betygs- skalan lämpligen ersättas med en tiogradig.
          </p>
          <pb facs="riksdagen-motions-pdf/data/198384/mot_198384__1690/mot_198384__1690-003.pdf"/>
          <fw xml:id="i-A195nAZeKHMsfpd2uwfvmg">
            Mot. 1983/84:1690 3
          </fw>
          <p xml:id="i-E6zJJUam9J3byxJZZGy6FX">
            Intagningen till gymnasieskolan
          </p>
          <p xml:id="i-XP1TPye2z1FYpikQsT5MmH">
            För ett par år sedan genomfördes den förändringen att intaget
            till gymna- sieskolan generellt skall ske på höstterminens betyg
            i grundskolans nionde årskurs. Detta var en förändring som i allt
            väsentligt grundades på admini- strativa och tekniska skäl. Ändringen
            skulle ge antagningsmyndigheterna mera tid och de skulle slippa
            att ägna sommartid åt att pröva ansökningar. Några övertygande
            pedagogiska skäl kunde inte anföras. Ur elevernas synpunkt var
            förändringen olycklig. Den har medfört — som rapporteras från
            många skolor — en väldig stress under höstterminen och starkt
            minskad studiemotivation under den sista vårterminen i grund-
            skolan. För många blir vårterminen ur studiesynpunkt en bortkastad
            ter- min. Studieresultaten har ju ingen betydelse för möjligheten
            att komma in på den gymnasieutbildning man eftersträvar. I realiteten
            medför föränd- ringen således i olika avseenden en förkortning
            av grundskolan med en termin. Detta gör det svårare för eleverna
            och det kan heller inte vara i samhällets intresse. Jag föreslår
            därför att den nya ordningen för intag till gymnasieskolan skyndsamt
            omprövas. Intagningen bör grundas på slutbe- tygen i grundskolan.
          </p>
          <p xml:id="i-BVLyTQG3cLtrhnFstckwrV">
            Hemställan
          </p>
          <p xml:id="i-PKCRWMhftY8C4hhjEbqa9o">
            Med hänvisning till det anförda hemställs 1. att riksdagen beslutar
            som sin mening ge regeringen till känna vad som i motionen anförts
            om närvarokontroll i grundskolan, 2. att riksdagen beslutar som
            sin mening ge regeringen till känna vad som i motionen anförts
            om betygssystemet, 3. att riksdagen beslutar som sin mening ge
            regeringen till känna vad som i motionen anförts om intagningen
            till gymnasieskolan.
          </p>
          <p xml:id="i-4YgJyfW5EAqbpt3X3BgXrT">
            Stockholm den 24 januari 1984 BERTIL FISKESJÖ (c)
          </p>
        </div>
      </div>
    </body>
  </text>
</TEI>
