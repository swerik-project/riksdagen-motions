<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-03282">
  <teiHeader>
    <fileDesc>
      <titleStmt>
        <title>med anledning av prop. 2015/16:67 Särskilda åtgärder vid allvarlig fara för den allmänna ordningen eller den inre säkerheten i landet</title>
        <author corresp="i-5FLxNWhtPm9nrMhcBeFsUk">av Johan Hedin m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3282 av Johan Hedin m.fl. (C)</title>
          <idno type="rdwebb">H3023282</idno>
          <rs type="number">3282</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3023282/text</ref>
          <ref type="dokument_url_html">http://data.riksdagen.se/dokument/H3023282</ref>
          <ref type="dokumentstatus_url_xml">http://data.riksdagen.se/dokumentstatus/H3023282</ref>
          <ref type="docx">http://data.riksdagen.se/fil/66D1D9BA-A6B3-4BAF-879A-BFBDDF13AFBF</ref>
          <ref type="pdf">http://data.riksdagen.se/fil/13492503-5159-419C-ACCA-46C00A62FB55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fe2MhkBN5KQawTRaXeDvzw" type="basedOn"/>
        <correspContext corresp="i-Fe2MhkBN5KQawTRaXeDvzw">
          <ref>Proposition 2015/16:67</ref>
        </correspContext>
        <correspAction xml:id="i-FE3NQW6KS42gNUSEKTJPZD" type="signed"/>
        <correspContext corresp="i-FE3NQW6KS42gNUSEKTJPZD">
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-TmLYgRSM5JFBMdRVjsJ2q4"/>
        </correspContext>
        <correspAction xml:id="i-Ctytxjy9RhJKzUDrbPfBqf" type="dismissed">
          <date when="2015-12-10"/>
        </correspAction>
        <correspAction xml:id="i-WD1fTPtdPrUsNKPig1dKJi" type="submitted">
          <date when="2015-12-10"/>
          <time when="12:50:19"/>
        </correspAction>
        <correspAction xml:id="i-NeTjhQXWpZznDD5xXVEjqu" type="referred">
          <date when="2015-12-11"/>
        </correspAction>
        <correspAction xml:id="i-CtmYNsmLRtJAvmywNJW9gu" type="assigned">
          <date when="2016-04-27"/>
          <time when="18:29:07"/>
        </correspAction>
        <correspContext corresp="i-CtmYNsmLRtJAvmywNJW9gu">
          <ref type="assignedTo">Justitieutskottet</ref>
        </correspContext>
        <correspAction xml:id="i-HCA2qe9fe1Lf9XpLwpziJo" type="behandlas_i"/>
        <correspContext corresp="i-HCA2qe9fe1Lf9XpLwpziJo">
          <ref type="uppgift">2015/16:JuU24</ref>
          <ref type="ref_dok_id">H301JuU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU24</ref>
          <ref type="ref_dok_titel">Särskilda åtgärder vid allvarlig fara för den allmänna ordningen eller den inre säkerheten i landet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bsm84x6HvXka5QU5U46hkj" type="motHeader">
        <div xml:id="i-SXRmBATcTEoT9QJANYeNTN" type="motTitle">
          Motion till riksdagen 2015/16:3282 av Johan Hedin m.fl. (C) med
          anledning av prop. 2015/16:67 Särskilda åtgärder vid allvarlig
          fara för den allmänna ordningen eller den inre säkerheten i landet
        </div>
      </div>
      <div xml:id="i-FjDhG5eeePwXF8r7w1Sm2a" type="motBody">
        <div xml:id="i-6LW2TELw8op4HcZ5nWjee7" type="motProposal" subtype="förslag">
          <head xml:id="i-NtE6MN8WeR4adf5i8iTtdC">
            Förslag till riksdagsbeslut
          </head>
          <list xml:id="i-D23PsE2FRFP7eYq4xAmRGB" style="ol">
            <item xml:id="i-DoRuuz3QtuuycFFjNtV49X">
              Riksdagen avslår proposition 2015/16:67 Särskilda åtgärder vid
              allvarlig fara för den allmänna ordningen eller den inre säkerheten
              i landet.
            </item>
          </list>
        </div>
        <div xml:id="i-GWVdjAsqCpMVgugVp1HEV6" type="motContent">
          <head xml:id="i-8Piag5VZeMWRuDvax6HL3B" type="h2">
            Inledning
          </head>
          <p xml:id="i-SkGz7LpkXntagTeZDqkVVN">
            Regeringen föreslår i proposition 2015/16:67 Särskilda åtgärder
            vid allvarlig fara för den allmänna ordningen eller inre säkerheten
            i landet ett flertal åtgärder för att ge reger­ingen befogenhet
            att besluta att vidta särskilda åtgärder i syfte att upp­rätt­hålla
            lag och ordning eller skydda nationell säkerhet. Förslagen är
            synnerligen långt­gående och hotar möjligheten att söka asyl,
            öppenheten i Europa, ekonomin i Öre­sunds­regionen och en sund
            lagstiftningsprocess.
          </p>
          <p xml:id="i-UkeNFpm3PvJPBZUgsX88nD">
            Bakgrunden till propositionen är den mycket stora mängd asylsökande
            som kommit till Sverige under 2015. Det har kommit långt fler
            än någonsin tidigare, och stora delar av samhället är under kraftig
            press. Migrationsverket, socialtjänsten, kommunerna och många
            andra aktörer utsätts just nu för prövningar som vida överstiger
            den kapacitet de är anpassade för.
          </p>
          <p xml:id="i-XkfzmUiSJgWd5svgX73CMx">
            Det är viktigt med kraftfulla åtgärder för att hantera situationen.
            Men dessa åtgärder måste ske på ett genomtänkt sätt som värnar
            asylrätten och inte orsakar större problem än att de löser. Regeringens
            förslag når inte upp till detta, utan verkar vara en desperat
            åt­gärd som be­gränsar möj­lig­heten för asylsökande att söka
            skydd samt utsätter stora delar av Sverige för stor eko­nomisk
            skada utan till­freds­ställ­ande kon­se­kvens­analys.
          </p>
          <p xml:id="i-DFLaxcyGRZkTGCyCTHxWwp">
            Regeringens förslag inskränker möjligheten för skyddsbehövande
            att söka asyl och innebär ett kraftigt avsteg från den fria rörligheten
            i EU. Centerpartiet vill värna öppen­heten i Europa och stå fast
            vid möjligheten för skyddsbehövande att söka asyl.
          </p>
          <p xml:id="i-9kYoLubiLWQYJzT1ZcM1Hx">
            Regeringens förslag skadar transportinfrastrukturen, ekonomin
            och företagandet. Hela landet skulle påverkas, och i synnerhet
            i Öresundsregionen. Centerpartiet vill värna en stabil ekonomi,
            en hållbar infrastruktur med god mobilitet och möjligheten till
            före­tagande på båda sidor av Öre­sund.
          </p>
          <p xml:id="i-GKJGE61BLgqi1Pfo7WeqYK">
            Regeringens förslag lägger mycket långtgående befogenheter hos
            regeringen. Det kan ses som undantagstillståndsliknande lagstiftning,
            som ger regeringen möjlighet att kraftigt begränsa rörligheten
            till Sverige.
          </p>
          <p xml:id="i-NVCwyJ153y6wmGg1J2BZWf">
            Regeringens förslag frångår den stabilitet och grundlighet som
            i regel präglar svensk lagstiftning. Remisstiden har varit extremt
            kort och viktiga myndigheter och aktörer har inte alls haft tid
            att yttra sig eller behövt inkomma med remissvar per telefon.
            Det är inte godtagbart i den svenska modellen för en rättsstat,
            där beredning av förslag är ett grund­lagsstadgat fundament.
          </p>
          <p xml:id="i-FRPW924NM4DTmpLX6dQd9t">
            Centerpartiets syn är att förslagen i sin helhet innebär steg
            i fel riktning och att lag­stift­nings­processen inte heller nått
            upp till de krav man måste ställa på så långtgående reformer.
            Vi föreslår därför att propositionen avslås i sin helhet.
          </p>
          <head xml:id="i-B9sZvcBNNewqSRn9JcYQgY" type="h2">
            Propositionens innehåll
          </head>
          <p xml:id="i-Eb1PcU8ZR4Eo1hdwBehJS5">
            Regeringens proposition föreslår en ny lag om särskilda åtgärder
            vid allvarlig fara för den allmänna ordningen eller inre säkerheten
            i landet. Lagen ger regeringen befogenhet att i vissa fall vidta
            särskilda åtgärder för att upprätthålla lag och ordning eller
            skydda nationell säkerhet.
          </p>
          <p xml:id="i-JV4QJDFi5VUskSh2oQefY8">
            Regeringen förslår att regeringen ska få meddela föreskrifter
            om identitets­krav vid trans­porter med buss, tåg eller passagerarfartyg
            till Sverige från en annan stat om regeringen bedömer att det
            föreligger all­varlig fara för den inre säk­er­heten i landet.
          </p>
          <p xml:id="i-9TzPu6PQRCgB1xURqG4bWZ">
            Regeringen får också meddela föreskrifter om till­syn, kon­troll
            och sanktionsavgifter för att se till att åtgärderna som beslutats
            verkställs. Åtgärderna ska vara tids­begränsade. Lagen föreslås
            träda i kraft 21 december 2015 och ska gälla i tre år.
          </p>
          <head xml:id="i-YVRbQcovg2EYmfgFV67bjU" type="h2">
            Asylrätten och rörligheten inom EU
          </head>
          <p xml:id="i-WzbtrMF1gBZswrnkkK94VH">
            Att införa krav på giltiga identitetshandlingar på alla färjor,
            tåg och bussar från andra länder vore en synner­ligen långtgående
            inskränk­ning av möjligheten att söka asyl. Då en majoritet av
            flykt­ing­arna inte har giltiga identitetshandlingar kommer kravet
            innebära att många flykt­ingar inte ens kommer kunna ta sig till
            den svenska gränsen för att söka asyl. I prakt­iken blir det därmed
            en åtgärd som tar bort möjligheten att söka asyl för en majo­ritet
            av flykt­ing­arna. Det föreligger även en risk att människosmugglingen
            ökar, till exempel via småbåtar över Östersjön.
          </p>
          <p xml:id="i-KXGKGpgCNpLQmE8jwhBPtN">
            Även Justitiekanslern konstaterar i sitt ytt­rande att ”många
            som annars hade sökt sig till landet i ordnade former med buss,
            tåg eller färja i stället kommer att använda sig [av] mer okonventionella
            och i vissa fall kanske rentav farliga vägar”. Regeringens proposition
            innehåller inte någon som helst analys av detta eller av möjlig
            ökning av organiserad människosmuggling.
          </p>
          <p xml:id="i-Dh4BV3Cu1aRJN3vMuFdSZX">
            Lagrådet konstaterar i sin remiss att det är tydligt att ”den
            nu föreslagna tillfälliga lag­stiftningen inte kommer att visa
            sig ändamålsenlig för att möta redan dagens utman­ingar, om man
            sam­tidigt vill värna asylrätten”. Även Justitiekanslern ifrågasätter
            i sitt yttrande om begräns­ningen av möjligheten att söka asyl
            i Sverige som regeringen lägger fram är förenlig med Sveriges
            internationella åtaganden.
          </p>
          <p xml:id="i-F5DAixz47TxqMA5rNqsNcD">
            För Centerpartiet är det viktigt att visa att det går att ta
            ansvar även i en pressad situation. Sveriges mottagandesystem
            är under mycket stor press, och omfattande reformer krävs för
            att kunna hantera den mängd asylsökande som kommer till Sverige.
            Det är viktigt att bättre kunna hantera situationen, att Migrations­verket
            kan avlastas och att kapaciteten i mottagandesystemen stärks.
            Det är olyck­ligt att reger­ingen föreslår att istället göra vad
            de kan för att minska mottagandet, med denna propo­sition och
            även i andra förslag. Det riskerar att leda till att andra länder
            följer Sveriges initiativ och även de inför långtgående åtgärder
            för att minska mot­tagandet. Effekten av detta blir att flykt­ingar
            får svårare att söka asyl och deras vägar till Europa blir både
            svårare och farligare. Svenska Röda Korset beskriver regeringens
            för­slag som en mycket allvarlig utveckling för det svenska skyddet
            för mänskliga rättig­heter.
          </p>
          <p xml:id="i-XLBEVVSaYrGqthB2cPRGPF">
            Identitetskrav för alla resande med tåg, buss eller passagerarfartyg
            skulle dels inne­bära praktiska problem, men också sända en oroande
            signal om den fria rörligheten inom Norden och inom Europeiska
            unionen. Flera länder kan komma att följa efter Sveriges agerande,
            införa mer kontroller och fler hinder för resor över även inre
            gränser. Det vore en mycket olyck­lig utveckling som skulle även­tyra
            ett av de viktigaste fram­steg Europeiska unionen har fört med
            sig.
          </p>
          <p xml:id="i-8n8JJ3XVeJf3Kd2KG4DyY9">
            Centerpartiet värnar både rätten och möjligheten att söka asyl
            samt den fria rörlig­heten inom EU. Att införa identitetskrav
            skulle inskränka möjligheten för skydds­behövande att få sin sak
            prövad i Sverige. Det skulle också innebära praktiska begräns­ningar
            av den fria rörlig­heten i Norden och i EU.
          </p>
          <head xml:id="i-G1VvtKNxgXRqGHby5yXoxA" type="h2">
            Öresundsregionens infrastruktur, företagande och ekonomi
          </head>
          <p xml:id="i-WPC2BBoEYuiDCrYAfexdW7">
            Öresundsregionen är en av de viktigaste ekonomiska zonerna i
            Europa och mycket betydelsefull för Sveriges ekonomi. Det är Nordens
            största storstadsområde med nästan fyra miljoner invånare, varav
            en tredjedel i Sverige och två tredjedelar i Danmark. Sedan Öresundsbron
            invigdes sommaren år 2000 har den dagliga arbetspendlingen gått
            från 3 000 personer till nästan 16 000 år 2015. Totalt genomförs
            33 300 resor varje dag enbart med Öresundstågen, varav 17 200
            pendlarresor. Strikta identitetskrav skulle all­var­ligt påverka
            dessa resenärers vardag och ta stora steg tillbaka från den ekonomiska
            inte­gration som ägt rum i regionen.
          </p>
          <p xml:id="i-CdgzpAQzXY3YpUG1wNvbkj">
            För att klara av de eventuella kontrollerna konsta­terar Skånetrafiken
            att alla passa­ger­are kommer att behöva gå av vid Köpenhamns
            flyg­plats, kontrolleras och sedan kunna resa vidare. Tågen kommer
            att bli mycket fulla och snittförseningen kommer att variera mellan
            30 och 45 minuter per resa, för en resa som i vanliga fall tar
            cirka 30 minuter. Om även Danmark inför motsvarande krav kommer
            restiden mellan Malmö och Köpenhamn att öka från 35 minuter till
            omkring 90 minuter, enkel resa. Det skulle innebära avsevärda
            försämringar för alla som pendlar, av andra skäl reser, samt för
            arbetsgivare med personal bosatt på andra sidan Öresund. Skåne­trafiken
            konstaterar att samtliga personer som bor och arbetar på olika
            sidor av Öresund kommer riskera att förlora sina arbeten när arbetsgivaren
            inte kan vara säker på att de kommer i tid.
          </p>
          <p xml:id="i-SKGj9e3NskLL7WpTcR4oQG">
            Utöver förseningarna riskerar också stora mängder resor helt
            att ställas in. DSB har aviserat att de inte har möjlighet att
            genomföra de kontroller som skulle krävas, och att de istället
            kan komma att helt ställa in sin trafik över Öresund. Även buss­researrangörer
            har sagt att de avser att upphöra med persontransporter över Öresundsbron
            i det fall detta förslag träder i kraft. SJ bedömer att förslaget
            inte är lämpat att ligga till grund för förordning och anser att
            regeringen bör dra tillbaka det. De skriver i sitt remiss­yttrande:
          </p>
          <p xml:id="i-Lf4FEz3dFdz8kx496mvh63">
            Ingen som helst kostnadsuppskattning görs för den trafikpåverkan
            (förseningar) som ofrånkomligen uppstår, inte heller för minskat
            resande eller ökat personalbehov. Inga samhällsekonomiska kalkyler
            eller effekter för handel eller turism redovisas. Uppkomna kostnader
            övervältras helt på kollektivtrafiken, transportören och ytterst
            resenärerna. Eftersom SJ bedriver sin trafik på kommersiell basis
            kan förslaget, om det genomförs i sin nuvarande form, medföra
            att SJ blir tvingat att upphöra med tågtrafik till/från Danmark.
          </p>
          <p xml:id="i-MqKjLnswryuiFdJ4GhgS4M">
            De risker för förseningar och störningar av transportinfrastrukturen
            detta kan komma att medföra kommer att innebära att före­tag som
            är i färd med eller planerar att etablera sig på den svenska sidan
            av Öresunds­regionen riskerar att välja den danska sidan eller
            en helt annan etableringsplats. Även företag som överväger att
            etablera sig i den svenska delen av Öresundsregionen på grund
            av närheten till Köpenhamns flygplats riskerar avstå från detta
            när restiden dit i flera fall tredubblas.
          </p>
          <p xml:id="i-7zYQntM6YswAZDotYAjAw7">
            Det ökade tidsavståndet till Köpenhamns arbetsmarknad kommer
            att minska Malmös arbetsmarknadsregion. I dag finns enligt Region
            Skåne 842 000 potentiella arbetsplatser med en timmes pendeltågsresa
            från Malmö C. Med de föreslagna kraven på identitets­kontroller
            kommer det minska till 348 000 arbetsplatser.
          </p>
          <p xml:id="i-Lb3urJhgTZk6Vy5engawGh">
            Flera aktörer har varnat för osäkerhet i hur det ska genomföras
            och vilka kostnader som kommer att läggas på transportören. Sveriges
            Bussföretag menar i sitt remiss­ytt­rande att det inte är rimligt
            att transport­ören åläggs att utföra polis­iära uppgifter och
            själv stå för alla kostnader som förknippas med detta, dessutom
            med risk för höga sank­tionsavgifter. De konstaterar också att
            det inte finns några konse­kvens­­analyser för vad det skulle
            kosta transportörerna att genom­föra denna lagstiftning, vilket
            Centerpartiet anser vara mycket anmärkningsvärt.
          </p>
          <p xml:id="i-Rt8jrFSzMLL9NvhSer9nLP">
            Om identitetskraven kommer att hålla i sig under en längre tid
            kan trafik­opera­törer som till exempel SJ och Skånetrafiken ha
            rätt till ersättning. Reg­er­ingen anser i sin bedömning att det
            inte är motiverat att reglera en rätt till ersätt­ning till den
            som drabbas ekonomiskt av åtgärden. Det är en bedömning som Justitie­kanslern
            inte delar. Center­partiet anser att det är orimligt att kräva
            att enskilda aktörer ska utföra polisiär verk­samhet till stora
            kostnader och med risk för sanktioner utan någon form av ersätt­ning.
            De kostnader som staten åsamkar enskilda aktörer bör ersättas.
          </p>
          <p xml:id="i-KADEYnkuv96VpzHxGJxcA5">
            En transportör ska kunna uppvisa en passagerar­lista med identitetsuppgifter.
            Men bevisbördan för att en sådan lista är korrekt är ospecificerad
            i propositionen. Vad som händer om t.ex. identitetshandlingar
            försvinner under resan är oklart. Hur kontrollerna ska gå till
            har inte förtydligats, och både SJ, Skånetrafiken och Branschföreningen
            Tåg­operatörerna kritiserar i remissyttranden att ansvaret läggs
            på dem. Även Seko har ut­tryckt sig kritiskt mot förslaget av
            detta skäl. Det är anmärkningsvärt att regeringen inte lyssnar
            på vare sig fack, bransch eller arbetsgivare i frågan.
          </p>
          <p xml:id="i-8P4t2cwm53p6PLA3ofEcFe">
            I propositionen konstaterar regeringen:
          </p>
          <p xml:id="i-L7yLntrd21qjDswjgfYzbJ">
            En kategori som kommer att påverkas påtagligt är resenärer över
            gräns, såväl migranter som pendlare. Vissa effekter kommer att
            uppstå på trafikflöden, statens och den kommunala sektorns finanser,
            Sveriges internationella åtaganden och förut­sättningar för myndigheter
            domstolar och företag att bedriva sina verk­sam­heter. Särskilt
            regionala kollektivtrafikmyndigheter, transportföretag, rederier
            och deras anställda kan komma att påverkas.
          </p>
          <p xml:id="i-7ueYnGSMkaRFV24SF9EDca">
            Regeringen har i propositionen inga utredningar av vad de ekonomiska
            konse­kvenserna skulle bli för hela samhället. Inte heller har
            regeringen utrett vad det kostar trans­port­örerna att imple­men­tera
            förslagen, hur identitet ska kontrolleras eller hur långtgående
            kontroll som ska vara tillräcklig för att en transportör inte
            ska drabbas av sanktions­avgiften. Men det står klart att det
            skulle slå kraftigt mot näringsliv, småföretag, pendlare och enskildas
            rörelsefri­het över Öresund.
          </p>
          <p xml:id="i-2sM8Axd4ZQnj4UDxbdjjxi">
            Mot bakgrund av de stora negativa konsekvenser som skulle bli
            fallet har samtliga partier i regionala utvecklingsnämnden i Region
            Skåne ställt sig bakom ett enhälligt och kritiskt yttrande som
            ser allvarligt på konsekvenserna av utökade hinder för Skånes
            tillväxt och näringsliv och understryker att Öresundsregionen
            är en effekt av många års aktivt arbete för ekonomisk integration.
            Det är anmärkningsvärt att regeringen inte tar större hänsyn till
            regional tillväxt i ett av Sveriges viktigaste ekonomiska områden.
          </p>
          <p xml:id="i-91gMqeEQEdry7M24hKLQLX">
            Centerpartiet värnar företagsamheten och den ekonomiska integrationen
            i Öresunds­regionen. Identitetskontroller skulle innebära dyrare
            transporter, svårare och mer tidskrävande pendling och ett hårt
            slag mot jobbskaparna i hela landet. Förslaget skulle åsamka opropor­tion­erlig
            skada för enskilda, näringsliv och arbetsmarknad. Vi vill värna
            en hållbar infrastruktur och mobilitet i regionen för välståndet,
            jobben och rörligheten.
          </p>
          <head xml:id="i-FHHeUJM31MUexV8tqML1M9" type="h2">
            Regeringens befogenheter
          </head>
          <p xml:id="i-HFXbcqMcw6XHRUZoj5BzFF">
            Propositionen skulle innebära en avsevärd maktförflyttning till
            regeringen. Flera remiss­instanser har noterat att förslaget ger
            regeringen ett brett mandat att begränsa mycket stora delar av
            Sveriges transportinfrastruktur. Reger­ingen skulle med detta
            ha möjlighet att när det föreligger en allvarlig fara för den
            allmänna ordningen eller den inre säker­heten i landet utfärda
            krav på identitetskontroller på alla bussar, tåg och passagerar­fartyg
            till Sverige från en annan stat.
          </p>
          <p xml:id="i-DuXWY5ghFwm6isM22WLVPo">
            Rekvisitet för att lagen ska kunna tillämpas är också otydligt
            och ger ett långtgående mandat till regeringen utan att några
            objektiva kriterier måste uppfyllas. Justitiekanslern konstaterar
            i sitt yttrande att rekvisitet ”allvarlig fara för den allmänna
            ordningen eller den inre säkerheten i landet” är ”allmänt och
            vagt ut­format”. I praktiken innebär detta att regeringens befogenhet
            att utfärda dessa krav inte behöver någon objektiv grund, utan
            regeringen kan
          </p>
          <p xml:id="i-AG8htU5NLZPmuPbYWT8Sh9">
            Myndigheten för samhälls­skydd och beredskap varnar muntligen
            för att befogenheterna påminner om att utlysa ett undan­tags­tillstånd
            och ifrågasätter också om lagen är förenlig med EU-rätten.
          </p>
          <p xml:id="i-HQegvQMZ7822RTq8C8khbn">
            Lagrådet konstaterar i sitt yttrande över lagen att förslaget
            innebär mycket långt­gå­en­de befogenheter för regeringen, och
            beskriver det som en ”undantags­tillstånds­lik­nande lag­stiftning
            med avstängning av bl.a. samtliga Europavägar, behörighetskontroll
            på koll­ek­tiv­trafik kombinerat med sanktioner för transportören
            och en inskränkning av den per­sonliga integriteten”.
          </p>
          <p xml:id="i-RMbj8PBtAeAMt2E3MFPNGw">
            Justitiekanslern konstaterar att det kan ifrågasättas om förslagen
            i alla delar uppfyller de krav som regeringsformen ställer på
            rörelsefrihet för svenska medborgare (2 kap. 7, 8 och 20 §§ RF).
            Den frågan berörs inte i propositionen.
          </p>
          <p xml:id="i-EQgx26YGSnrXMEzT2Ngqg9">
            Den kritik som förts fram understryker vikten av ett öppet och
            transparent förfarande. Bara misstanken från en central juridisk
            auktoritet om att förslaget inte är förenligt med regeringsformens
            rättighets­katalog borde föranleda en synnerligen stor försiktighet
            och noggrann beredning. En sådan har inte förekommit.
          </p>
          <p xml:id="i-R94GNAsRDME9L7kGnnjcES">
            Centerpartiet anser att statens främsta uppgift är att garantera
            människors grund­lägg­ande fri- och rättigheter. Dess institutioner
            ska säkra rättsordningen och spelreglerna i sam­hället. Vi vill
            se ett starkt skydd för rättigheter och motverka att makt centraliseras
            och flyttas allt längre bort från de människor som berörs. Regeringens
            förslag går i mot­satt rikt­ning.
          </p>
          <head xml:id="i-K8v92GFD7ZweqBLNACqhaS" type="h2">
            Ärendets beredning
          </head>
          <p xml:id="i-VaBVw5okdRrFR7Nu1wNjg6">
            Sveriges grundlag kräver att ett lagförslag bereds innan det
            läggs fram av regeringen. Regerings­formen säger att behövliga
            upp­lysningar och yttranden ska inhämtas från berörda myndigheter
            vid beredningen av regerings­ärenden (7 kap. 2 § RF). Både Lag­rådet
            och andra aktörer hänvisar till ett betänkande från konstitutions­utskottet
            som konstaterar att det är ”viktigt att myndigheters sakkunskap
            inhämtas och att remiss­tider eller motsvarande är så väl tilltagna
            att berörda myndigheter ges en reell möjlighet att överväga förslagen”
            (2012/13:KU20).
          </p>
          <p xml:id="i-XjAgjj4jKaXu1rzL1EC5Vi">
            Flera remiss­instanser, bland annat Lag­rådet och Justitie­kanslern,
            kritiserar remiss­förfarandet för att vara otillräckligt. Både
            Lag­rådet och Justitiekanslern beskriver svars­tiden som ”extremt
            kort” och Lagrådet säger vidare att lagförslaget bygger på ett
            otill­freds­ställande beredningsunderlag. Även Sveriges Bussföretag
            kritiserar den korta remiss­tiden och skriver i sitt yttrande
            att det på grund av den är omöjligt att fullständigt analysera
            förslagen och deras konsekvenser.
          </p>
          <p xml:id="i-bXk6SZjuT4Ho6LAdHqUsj">
            Svenska Röda Korset noterar i sitt yttrande att regeringen inte
            haft samråd med några aktörer från det civila samhället och kritiserar
            inte bara innehållet utan även det ”snabba och slutna förfarandet”
            och menar att det är olyckligt att riskera att sänka standarden
            för mänskliga rättigheter utan djupare överväganden.
          </p>
          <p xml:id="i-JDdvr7uAP5foVceTRzq5sS">
            Polismyndigheten, Migrationsverket, Myndigheten för samhällsskydd
            och beredskap, Transportstyrelsen, Kustbevakningen, Tullverket,
            Skånetrafiken, Branschföreningen Tåg­operatörerna och Trafikverket
            har inte hunnit svara skriftligt utan fått genomföra remissförfarandet
            över telefon. Lagrådet konstaterar att detta ”inger betänkligheter”
            och skriver i sitt yttrande:
          </p>
          <p xml:id="i-AsDqykZ2SeUdxqJyFfTqTb">
            Lagrådet finner att det remitterade lagförslaget bygger på ett
            otillfredsställande beredningsunderlag. Detta är synnerligen allvarligt
            eftersom det gäller ett förslag till undantagstillståndsliknande
            lagstiftning med avstängning av bl.a. samtliga Europa­vägar, behörighetskontroll
            på kollektivtrafik kombinerat med sanktioner för transportören
            och en inskränkning av den personliga integriteten. En så ingripande
            lagstiftning bör införas först efter en ordentlig utredning med
            beaktande av grund­läggande rättsstatsprinciper.
          </p>
          <p xml:id="i-JbTXQaNAqmMzddhw4Bghi4">
            Lagrådet avstyrker därför det remitterade lagförslaget.
          </p>
          <p xml:id="i-5RbcXskVdacGekZkEkTr9W">
            Regeringen har efter Lagrådets kritik justerat eller dragit tillbaka
            vissa delar av för­slaget. Framför allt finns inte möjligheten
            att stänga bl.a. Öresundsbron och samtliga Europavägar kvar. Den
            stora mer­parten av kritiken kvarstår dock. Förenligheten med
            asylrätten är inte vidare utredd efter Lagrådets eller Justitiekanslerns
            ifrågasättande, och den synnerligen bristfälliga bered­ningen
            är ett oförminskat problem. Även många av de frågor trafikoperatörerna
            ställt om hur kontrollerna ska gå till har lämnats obesvarade.
          </p>
          <p xml:id="i-Duxn5SRKkSpKrgcNMjwb9o">
            Centerpartiet värnar grundläggande rättsstatsprinciper och vill
            se ett starkare grund­lags­skydd, inte ett svagare. En adekvat
            beredning av lagar innan de stiftas är en grund­stomme för Sveriges
            lagstiftningsprocess. Det är viktigt, särskilt i pressade situationer,
            att stå upp för funda­menten i rättsstaten och den grundlagsfästa
            lagstiftningsprocessen där en adekvat beredning är en grundläggande
            förutsättning. I synner­het gäller det när tunga juridiska instanser
            säger att förslaget riskerar att stå i strid med regeringsformens
            rättig­hets­katalog. Regeringens förslag lever inte upp till detta.
          </p>
          <p xml:id="i-7cCBqS4mLJB6tGwzwnBdHB">
            Mot bakgrund av allt ovanstående yrkar Centerpartiet avslag på
            propositionen i sin helhet.
          </p>
        </div>
        <div xml:id="i-P5DHEq2tACydvwQJuZVdEW" type="signatureBlock">
          <list xml:id="i-AF1jNctUAMJitmkaeC8PQV">
            <item xml:id="i-ErsjrUHLN9A65RRhwchYwr" who="i-5FLxNWhtPm9nrMhcBeFsUk" type="signature">
              Johan Hedin (C)
            </item>
            <item xml:id="i-A88z4rXPY3agHDXZKKc7EL" who="i-FucmvyHZ22CXcKRGnfjaC4" type="signature">
              Anders Åkesson (C)
            </item>
            <item xml:id="i-961zWooefEYzedjWZZ7TB6" who="i-TmLYgRSM5JFBMdRVjsJ2q4" type="signature">
              Johanna Jönsson (C)
            </item>
          </list>
        </div>
      </div>
    </body>
  </text>
</TEI>
