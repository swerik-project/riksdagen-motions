<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00620">
  <teiHeader>
    <fileDesc>
      <titleStmt>
        <title>Analys och prioritering av eftersatta områden för infrastruktursatsningar</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:620 av Gudrun Brunegård (KD)</title>
          <idno type="rdwebb">HA02620</idno>
          <rs type="number">620</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA02620/text</ref>
          <ref type="dokument_url_html">https://data.riksdagen.se/dokument/HA02620</ref>
          <ref type="dokumentstatus_url_xml">https://data.riksdagen.se/dokumentstatus/HA02620</ref>
          <ref type="pdf">https://data.riksdagen.se/fil/07A8EE14-96E2-4350-8262-1801822C1A42</ref>
          <ref type="docx">https://data.riksdagen.se/fil/A650A748-C990-4E67-ADAD-06AEBC1609AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GMzw97mDmKwd8s3utHRwYX" type="signed"/>
        <correspContext corresp="i-GMzw97mDmKwd8s3utHRwYX">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-2WZ655KhhwCMxH75KFvaQg" type="submitted">
          <date when="2022-11-21"/>
          <time when="11:49:02"/>
        </correspAction>
        <correspAction xml:id="i-MUNLS36BPpAV1mfdKydfh2" type="reviewed">
          <date when="2022-11-21"/>
          <time when="12:39:06"/>
        </correspAction>
        <correspAction xml:id="i-BR4LEfBuXogeqpvmikuB5M" type="referred">
          <date when="2022-12-01"/>
        </correspAction>
        <correspAction xml:id="i-AvBtPgS7qEythTuMD1Zfr" type="assigned">
          <date when="2023-09-20"/>
          <time when="13:01:25"/>
        </correspAction>
        <correspContext corresp="i-AvBtPgS7qEythTuMD1Zfr">
          <ref type="assignedTo">Trafikutskottet</ref>
        </correspContext>
        <correspAction xml:id="i-Vw1VqhDCpUCJ16RNRHeovq" type="behandlas_i"/>
        <correspContext corresp="i-Vw1VqhDCpUCJ16RNRHeovq">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WTLULW2jcti1anzYqWTEAY" type="motHeader">
        <div xml:id="i-4E62J2WGfPDa1Ci8q99JHS" type="motTitle">
          Motion till riksdagen 2022/23:620 av Gudrun Brunegård (KD) Analys
          och prioritering av eftersatta områden för infrastruktursatsningar
        </div>
      </div>
      <div xml:id="i-9AZ76fVF9Syr59Bibc9UKd" type="motBody">
        <div xml:id="i-HxEvntfL9BMNYvmhFtgfny" type="motProposal" subtype="förslag">
          <head xml:id="i-S5oGNYUmuhsKh1Dm8nmTbZ">
            Förslag till riksdagsbeslut
          </head>
          <list xml:id="i-7QWqDcS8moiwVbiZautqJY">
            <item xml:id="i-Qn6D3T1ZjsjfjDkNtTGFfg" sortKey="Yrkande 1">
              Riksdagen ställer sig bakom det som anförs i motionen om att
              göra ett omtag i analys, utvärdering, diskussion och prioritering
              av svensk infrastrukturpolitik och dess betydelse och förutsättningar
              för svensk regional produktivitetsdriven tillväxt, i syfte att
              komma ur situationen med konstanta snedvridningar, och tillkännager
              detta för regeringen.
            </item>
          </list>
          <list xml:id="i-8E6eAgZzYZC6BQT5QndUT5">
            <item xml:id="i-U8Mmat4Wn3jmBvW2B8NmGv" sortKey="Yrkande 2">
              Riksdagen ställer sig bakom det som anförs i motionen om att
              i kommande revideringar och kompletteringar av resurstilldelning
              av infrastrukturmedel prioritera områden som under lång tid drabbats
              av strukturell snedfördelning med därav följande negativa konsekvenser
              som utebliven tillväxt och oproportionerligt hög andel viltolyckor,
              och detta tillkännager riksdagen för regeringen.
            </item>
          </list>
        </div>
        <div xml:id="i-4dqVd7GBcmPbHodcNcTtbc" type="motContent">
          <head xml:id="i-65aPtcTmzTXFVyfpBD1iN9" type="h1">
            Motivering
          </head>
          <p xml:id="i-5YTYYHSfsLmMVNkPhPE5G4">
            Mitt hemlän Kalmar län är ett av Sveriges glesbygdslän till strukturen,
            trots sitt läge i södra Sverige. Samtidigt är det ett av Sveriges
            främsta semesterparadis, dit miljontals människor från hela Nordeuropa
            söker sig för det fina klimatet, den särpräglade naturen med småländska
            skogar, öländskt alvar och en ljuvlig skärgård. En halv miljon
            besökare per år kommer till min hemstad Vimmerby bara för att
            besöka Astrid Lindgrens Värld.
          </p>
          <p xml:id="i-2PtdmwrrKYrHNa8vdUqy3Q">
            Länet står också för en ansenlig andel av Sveriges livsmedelsproduktion.
            Med endast 2,4 procent av landets befolkning svarar Kalmar län,
            enligt Region Kalmar läns livsmedelsstrategi, för följande produktionsandelar
            på den svenska marknaden:
          </p>
          <list xml:id="i-T6hyLDGefDtbbGWX9A325X" style="ul">
            <item xml:id="i-3pmyDApUr2XHPgKQuj3HJ6">
              95 procent av bönorna
            </item>
            <item xml:id="i-Q51ReXLiZw9oGG93TsiQbt">
              25 procent av kycklingen
            </item>
            <item xml:id="i-KiFhJYKXwFra98Ba9iP42D">
              17 procent av äggen
            </item>
            <item xml:id="i-3hhdXLEpnkeAmzxm2r3CDi">
              12 procent av mjölken
            </item>
            <item xml:id="i-CPD65iZyU7JZm3PJLLqZwB">
              10 procent av nötköttet.
            </item>
          </list>
          <p xml:id="i-3VizZMde3ZaePvRNENFVTe">
            I Sydsvenska handelskammarens rapport ”Hela kungariket och halva
            pengarna” från år 2022 kan man läsa att ”Oavsett analysmetod är
            det … tydligt att … i synnerhet Kalmar län, länge legat långt
            ner på regeringens prioriteringslista.” Andelen av investeringarna
            per capita för 2018–2019 låg i Kalmar län på oansenliga 0,3 procent,
            att jämföra med Skånes 7,5 procent och Stockholms 34,5 procent.
          </p>
          <p xml:id="i-4VBFf4UJaKZZ6ZvCcomDMe">
            Ännu sämre är det om man blickar framåt. Andelen av investeringarna
            per capita i planförslaget för 2022–2033 fördelar sig med 0,2
            procent till Kalmar län, jämfört med 8,7 procent till Skåne och
            30,7 procent till Stockholm. Väljer man att titta på regionala
            investeringar i plan 2022–2033 har Kalmar 3,1 tkr/invånare. Det
            ska jämföras med rikssnittet på 31,4 tkr/invånare, alltså tio
            gånger så högt. Vårt grannlän Östergötland får investeringar för
            150,5 tkr/invånare.
          </p>
          <p xml:id="i-BUeWbFEoLhBvnMXj86ETSX">
            Sydsvenska handelskammaren skriver i sin rapport: ”En betydande
            historisk och kontinuerlig snedvridning mot ett fåtal regioner
            som pågått under en lång tid, och som hittills fått fortsätta.
            Om trenden inte vänds … riskerar vi att få nästan 30 år med stora
            obalanser i svensk infrastruktur.”
          </p>
          <p xml:id="i-Bx3Mfr7cr27CXvuVUBSa4y">
            En livsviktig aspekt av den bristfälliga fördelningen av pengar
            till Kalmar län avspeglar sig i antalet viltolyckor längs vägarna.
            Barometern skrev den 22 september 2022 att Kalmar län är värst
            drabbat av viltolyckor i landet. Viltolyckorna har från 2010 ökat
            med 37 procent till 67 500 per år, enligt Trafikverket.
          </p>
          <p xml:id="i-9qb7tsL3GxxKLmdGq6VkrK">
            En viltolycka kostar mycket, både pengar och lidande hos människor
            och djur. Enligt Statens väg- och transportforskningsinstitut
            (VTI) handlar det om samhälls­kostnader på 3–4 miljarder kronor
            per år. Viltstängsel kan reducera viltolyckorna med 70–95 % (Trafikverket)
            och bedöms därmed vara det mest effektiva sättet att förhindra
            viltolyckor. Där viltstängsel dras minskar olyckorna. I Kalmar
            län finns det ungefär 7 mil viltstängsel. I grannlänet Kronoberg,
            som är mindre både till storlek och befolkning, finns det 23 mil.
          </p>
          <p xml:id="i-NmpiNXS86Miyd9srkXsU3w">
            Sydsvenska handelskammaren skriver i ovan nämnda rapport:
          </p>
          <p xml:id="i-XG8FxygGab9RLXK81AS4Em">
            De regioner som får stora satsningar förväntas få ökad tillgänglighet
            och tillväxt. Detta gör i sin tur att dessa regioner får ökad
            produktivitet och växer, och därmed skapar bättre förutsättningar
            i Trafikverkets lönsamhetskalkyler och underlag som används när
            nästa planomgång sätts igång. Investeringar leder alltså till
            tillväxt, som motiverar kommande investeringar. I regioner med
            få och begränsade satsningar blir istället dynamiken den motsatta.
          </p>
          <p xml:id="i-9eNXssQ4oc6t3XRwpbPhwE">
            Det är samtidigt viktigt att poängtera att noterade skillnader
            inte innebär att staten bör satsa investeringsmedel helt symmetriskt
            efter kronor per invånare. Regionala skillnader kan ofta motiveras,
            men med hjälp av denna rapport menar vi att de regionala skillnaderna
            ofta har varit alltför stora och pågått under alltför lång tid.
            Detta är kontraproduktivt för svensk ekonomi som helhet.
          </p>
          <p xml:id="i-VsCSNySbBR1xcnj7mtNpZa">
            För att komma ur situationen med konstanta snedvridningar i svensk
            infra­strukturpolitik bör ett omtag göras i analys, utvärdering,
            diskussion och prioritering av dess betydelse och förutsättningar
            för svensk regional produktivitetsdriven tillväxt. Det finns en
            rad exempel där detta kan åstadkommas med förhållandevis små medel.
          </p>
          <p xml:id="i-22HvMwXpj7bNnCXVqcFa7f">
            Kalmar län har både tillväxtområden och glesbygdsområden. Även
            glesbygden behöver väl fungerande infrastruktur. I tider då självförsörjningsgraden
            behöver höjas för att minska beroendet av livsmedelsimport, behöver
            transporterna på det finmaskiga vägnätet förbättras. OECD pekar
            i rapporten ”Förstärkt jobbskapande i Kalmar län. OECD-rapport
            om den framtida arbetskraftsförsörjningen i regionen” på att ”med
            en bruttoregionalprodukt (BRP) på miljoner kronor under 2013,
            bidrar Kalmar län endast till 1,9 procent av Sveriges totala BNP.
            Detta placerar Kalmar bland de fem län som har lägst bidrag till
            den nationella tillväxten. Förutom av den ekonomiska krisen kan
            detta till en del förklaras av problem med tillgänglighet och
            bristande transportinfrastruktur i länet.”
          </p>
          <p xml:id="i-DShrirxd2yERZ6PG6RjNaV">
            Ett sådant exempel är träbron över Emån på väg 677 vid Lilla
            Aby, mellan Målilla och Mörlunda. På grund av eftersatt underhåll
            klassades dess bärighetsgrad ned för några år sedan. När en stor
            spricka upptäcktes i en bärande metallbalk stängdes den av för
            all trafik i augusti 2020. Våren 2021 öppnades bron med begränsad
            bredd och endast för personbilar. Efter påstötningar hösten/vintern
            2021–2022 skulle Trafikverket göra geotekniska undersökningar
            vid brofästena, med inriktningen att ha åtgärder klara till skördearbetet
            2022, men än har inget hänt.
          </p>
          <p xml:id="i-KqhnKcZH9GPCMHBbyXv94i">
            Kalmar län domineras av de gröna näringarna. Mörlundaslätten,
            som bevattnas av Emån, är en bördig och levande jordbruksbygd
            som även har framgångsrika företag inom besöksnäringen, däribland
            den välbesökta Målilla älgpark. En av livsmedels­producenterna
            är den dominerande potatisleverantören till flera av de kringliggande
            kommunerna, med lagerlokaler på båda sidor om bron och dagliga
            transporter mellan de olika lagren i varukedjan respektive gårdsbutiken
            där det även finns servering. På grund av avstängningen tvingas
            företagstransporter till omvägar på upp till en och en halv mil
            enkel resa. Extrakostnaderna och de uteblivna intäkterna för företagen
            i bygden be­räknas uppgå till flera miljoner kronor.
          </p>
          <p xml:id="i-NUSM9CnEzN8KSPENhZdgef">
            För att vända utvecklingen och tillvarata det entreprenörskap
            som finns på lands­bygden och stärka länets position som framträdande
            besökslän och livsmedelsproducent behöver en större andel av de
            statliga infrastrukturmedlen komma Kalmar län till del. Då kan
            en livskraftig landsbygd byggas, som bidrar till Sveriges BNI
            men också till vårt lands självförsörjningsgrad.
          </p>
        </div>
        <div xml:id="i-CphArR3RxubadBZ8wQSbLY" type="motSignatures">
          <list xml:id="i-5D3vNstZS4oPHXuSWXm7Mn">
            <item xml:id="i-AVW3B3iZPqEVEYtZj82oKw" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
