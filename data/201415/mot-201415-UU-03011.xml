<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-03011">
  <teiHeader>
    <fileDesc>
      <titleStmt>
        <title>Sverigedemokraternas politik för internationellt bistånd</title>
        <author corresp="i-4sEtGRPnuog5ACjegAtakj">av Mattias Karlsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3011 av Mattias Karlsson m.fl. (SD)</title>
          <idno type="rdwebb">H2023011</idno>
          <rs type="number">3011</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2023011/text</ref>
          <ref type="dokument_url_html">http://data.riksdagen.se/dokument/H2023011</ref>
          <ref type="dokumentstatus_url_xml">http://data.riksdagen.se/dokumentstatus/H2023011</ref>
          <ref type="docx">http://data.riksdagen.se/fil/EDFC4636-C995-4089-865E-9514067D6D0D</ref>
          <ref type="pdf">http://data.riksdagen.se/fil/BC32E3A5-424A-451C-AA31-B40A6A31432D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SYFA35xSyH39pmH3o1GECY</idno>
            <name>Pavel Gamov</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Sc7SHynPqirb5kp6ai5EvR" type="signed"/>
        <correspContext corresp="i-Sc7SHynPqirb5kp6ai5EvR">
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-SYFA35xSyH39pmH3o1GECY"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction type="referred" xml:id="i-Viu6DtNcdXbcb6rqbsBBhq">
          <date when="2014-11-25"/>
        </correspAction>
        <correspAction type="submitted" xml:id="i-F7HPt9ppibXCkeAcqnmnKf">
          <date when="2014-11-25"/>
          <time when="15:38:35"/>
        </correspAction>
        <correspAction type="assigned" xml:id="i-6ox9ccU15FyXL4ksmZm8cZ">
          <date when="2016-04-28"/>
          <time when="15:07:39"/>
        </correspAction>
        <correspContext corresp="i-6ox9ccU15FyXL4ksmZm8cZ">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-8UDVdypKzjfVHjhDifek3E"/>
        <correspContext corresp="i-8UDVdypKzjfVHjhDifek3E">
          <ref type="uppgift">2014/15:UU2</ref>
          <ref type="ref_dok_id">H201UU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:3011 av Mattias Karlsson m.fl. (SD) Sverigedemokraternas politik för internationellt bistånd</div>
      </div>
      <div type="motBody">
        <div type="motProposal" subtype="förslag">
          <head xml:id="i-Dg97XyNAoXk5BzzHhfnCDx">
            Förslag till riksdagsbeslut
          </head>
          <list style="ol">
            <item xml:id="i-Krn6dzouuKmJeokvLn2FDQ">
              Riksdagen tillkännager för regeringen som sin mening vad som
              anförs i motionen om att öka satsningarna på humanitärt bistånd.
            </item>
            <item xml:id="i-Wt3cfWsqshTaWqqGdydhi5">
              Riksdagen tillkännager för regeringen som sin mening vad som
              anförs i motionen om att öka biståndet till internationell flyktinghjälp.
            </item>
            <item xml:id="i-7opTPSEc2UUVs31C94gJ6Z">
              Riksdagen tillkännager för regeringen som sin mening vad som
              anförs i motionen om bistånd till flyktingmottagande utvecklingsländer
              genom Världsbanken.
            </item>
            <item xml:id="i-Epq2RBAPQ3VrZ3pnLytWmv">
              Riksdagen tillkännager för regeringen som sin mening vad som
              anförs i motionen om att inte göra avräkningar i biståndet för
              flyktingmottagning i Sverige.
            </item>
            <item xml:id="i-BpA79fevGqCFZhxWapqUnW">
              Riksdagen tillkännager för regeringen som sin mening vad som
              anförs i motionen om att prioritera satsningar för att stödja
              Västafrika och bekämpa ebola.
            </item>
            <item xml:id="i-TVabuYiQ5vr272YohXj6qu">
              Riksdagen tillkännager för regeringen som sin mening vad som
              anförs i motionen om att kraftigt öka biståndet till insatser
              för rent vatten och grundläggande sanitet.
            </item>
            <item xml:id="i-W7aDdvxvfZoX5fv4TT8e4M">
              Riksdagen tillkännager för regeringen som sin mening vad som
              anförs i motionen om att verka för att tillgången till rent vatten
              och säker sanitet för alla människor ska vara ett prioriterat
              mål i den nya utvecklingsagendan efter 2015.
            </item>
            <item xml:id="i-AUQuqq5krCy4QpBqgPvi8e">
              Riksdagen tillkännager för regeringen som sin mening vad som
              anförs i motionen om att verka för att det i den nya utvecklingsagendan
              efter 2015 finns en medvetenhet om sambandet mellan tillgången
              till rent vatten och säker sanitet och andra utvecklingsmål och
              områden, bl.a. hälsa, jämställdhet och utbildning.
            </item>
            <item xml:id="i-RqBqdXdrP2hDwTeE6qh38G">
              Riksdagen tillkännager för regeringen som sin mening vad som
              anförs i motionen om att kraftigt öka biståndet till insatser
              för jordbruksutveckling och hållbart skogsbruk.
            </item>
            <item xml:id="i-Ta25aFh3yKXW8SZd1YymA6">
              Riksdagen tillkännager för regeringen som sin mening vad som
              anförs i motionen om att verka för att jordbruksutveckling och
              säker tillgång till livsmedel ska vara ett prioriterat mål i den
              nya utvecklingsagendan efter 2015.
            </item>
            <item xml:id="i-QXbmmGrs1gftJnpGJyMdoj">
              Riksdagen tillkännager för regeringen som sin mening vad som
              anförs i motionen om att biståndet till utbildningsinsatser ska
              riktas till de minst utvecklade länderna.
            </item>
            <item xml:id="i-NjKRQRDL4t3pWXNHcVjLsV">
              Riksdagen tillkännager för regeringen som sin mening vad som
              anförs i motionen om bistånd riktat till demokrati och mänskliga
              rättigheter.
            </item>
            <item xml:id="i-KDR7Wqfyqq2hFWmpLenj8S">
              Riksdagen tillkännager för regeringen som sin mening vad som
              anförs i motionen om att i biståndet prioritera de minst utvecklade
              länderna.
            </item>
            <item xml:id="i-JW9hCCsGMpP4Wv1y6kcbkR">
              Riksdagen tillkännager för regeringen som sin mening vad som
              anförs i motionen om att avsluta biståndet till den palestinska
              myndigheten.
            </item>
            <item xml:id="i-UQV2toopuK3u5EK7A4zcB9">
              Riksdagen tillkännager för regeringen som sin mening vad som
              anförs i motionen om att avsluta reformsamarbetet i Östeuropa.
            </item>
            <item xml:id="i-XVaaHRgGns19HYGVtdj7B">
              Riksdagen tillkännager för regeringen som sin mening vad som
              anförs i motionen om att avveckla biståndsformen budgetstöd i
              dess nuvarande form i det svenska bilaterala biståndet.
            </item>
            <item xml:id="i-Fnjg7Lz8xuyN63xPfBNFZQ">
              Riksdagen tillkännager för regeringen som sin mening vad som
              anförs i motionen om att i högre grad kanalisera bistånd genom
              svenska organisationer i det civila samhället.
            </item>
            <item xml:id="i-TXGvbYdqbmj4nAictQEzKh">
              Riksdagen tillkännager för regeringen som sin mening vad som
              anförs i motionen om att i högre grad uppmärksamma och verka för
              barns rättigheter.
            </item>
            <item xml:id="i-GUZLUvJCWp4TMSS9Fe41cp">
              Riksdagen tillkännager för regeringen som sin mening vad som
              anförs i motionen om att resultatbaserat bistånd ska vara styrande
              för allt svenskt bistånd.
            </item>
          </list>
        </div>
        <div type="motContent">
          <head type="h1" xml:id="i-ATuR3yke5RcFw8FCG28hhX">
            Bistånd som gör nytta – med de mest utsatta i fokus
          </head>
          <p xml:id="i-8qD3X3Vdmf4NSsyj5C37pd">
            Sverigedemokraterna vill se ett bistånd som skapar förutsättningar
            för människor i fattigdom och förtryck att förbättra sina levnadsvillkor
            utifrån deras grundläggande behov i den omedelbara vardagen. Vi
            vill ha ett tydligt fokus på fattigdomsbekämpning och att barnens
            bästa ska få stå i centrum.
          </p>
          <p xml:id="i-EfcYmYCLXSuvtoYjuCek9F">
            Sverigedemokraterna vill se ett ansvarsfullt bistånd där varje
            satsad krona ska göra så mycket nytta som möjligt. Vi nöjer oss
            inte med en kvantitativ målsättning utan fäster större fokus vid
            kvaliteten och ett bistånd som är inriktat på effektivitet och
            resultat med de mest utsatta människorna och minst utvecklade
            länderna i fokus. Bistånd ska vara till för en positiv utveckling
            i mottagarlandet och inte för att givarländer ska nå kvantitativa
            målsättningar. Det långsiktiga målet med bistånd måste vara att
            länder utvecklas till den grad att de inte längre behöver något
            bistånd. Genom en grundlig översyn av ineffektivt bistånd, en
            större koncentration av biståndet till de minst utvecklade länderna
            och på färre inriktningar kan vi effektivisera utvecklingsbiståndet
            och år 2015 ha en biståndsram på 0,7 % av BNI, vilket är i linje
            med FN:s rekommendationer. Genom att vi lägger mindre pengar på
            avräkningar för flyktingmottagning i Sverige och genom att vi
            prioriterar bistånd till de mest utsatta och fattiga kan vi trots
            den minskade ramen göra ökningar till flera viktiga områden såsom
            flyktinghjälp, humanitärt bistånd, vatten, sanitet och jordbruk.
            Utöver biståndsramen vill vi den kommande mandatperioden öronmärka
            ytterligare resurser till internationell flyktinghjälp samt insatser
            för att bekämpa den smittsamma sjukdomen ebola och andra viktiga
            insatser i det drabbade Västafrika.
          </p>
          <head type="h1" xml:id="i-XDFDzNUcy6JZk7tL1pGeu9">
            Humanitärt bistånd
          </head>
          <head type="h2" xml:id="i-4Ek3QxwEknRLE9q3J222AX">
            Flyktinghjälp och avräkningar
          </head>
          <p xml:id="i-BTeik965gbLmmotus3c6qR">
            Konflikter, naturkatastrofer och andra humanitära kriser är något
            som kan skapa en stor förödelse för ett land under en lång tid.
            Det är för oss en självklarhet att Sverige generöst och efter
            bästa förmåga ska bidra vid sådana katastrofer. De humanitära
            behoven är något som ökat de senaste åren på grund av flera humanitära
            katastrofer. Regeringen beskriver i biståndspropositionen själva
            hur ca 3 miljoner människor flytt Syrien till närliggande länder,
            runt 1,2 miljoner människor har tvingats lämna sina hem i Irak.
            Sydsudan och Mali är också exempel på länder där många människor
            tvingats till flykt. Ofta flyr människor inom det egna landet,
            eller till direkt närliggande länder. Sverigedemokraterna ser
            det som viktigt att bidra med insatser för att bistå dessa utsatta
            människor på flykt.
          </p>
          <p xml:id="i-LpxQRgXUcbaT6BNxmdRuqD">
            Med vetskapen om att det för varje satsad krona går att hjälpa
            betydligt fler människor i krisområdenas närhet än vad som är
            möjligt i Sverige anser Sverigedemokraterna det vara en varken
            klok, rättvis eller human flyktingpolitik som i dagsläget bedrivs
            där de stora ekonomiska resurserna läggs på flyktingmottagning
            i Sverige. Nuvarande regering vill göra avräkningar inom biståndet
            på 8,4 miljarder för flyktingmottagning i Sverige samtidigt som
            vi inte kan se några tydliga besked på vad regeringen avser att
            bidra med till internationell flyktinghjälp bland annat via UNHCR.
            Genom en ansvarsfull invandringspolitik räknar vi med att successivt
            kunna minska kostnaderna för flyktingmottagning i Sverige. Därmed
            kan vi göra mindre avräkningar för flyktingkostnader än regeringen
            som vi istället kan satsa på ökat stöd till flyktingar i krisområdenas
            närhet. Vi betraktar det också som en principiellt dålig utgångspunkt
            att betrakta kostnader för flyktingmottagande i Sverige som en
            del av biståndsramen. Därför minskar vi andelen till avräkningarna
            år 1 och från och med 2016 räknar vi med att renodla biståndsramen
            och inte göra några avräkningar alls för flyktingmottagning i
            Sverige. Vi anser att regeringen bör renodla biståndsramen från
            avräkningar till flyktingmottagning i Sverige
          </p>
          <p xml:id="i-GFhpUquBa8piuvT3z8roGJ">
            Inom biståndsramen vill Sverigedemokraterna kraftigt öka biståndet
            till UNHCR men också satsa på flyktinghjälp genom världsbanken
            för att stödja utvecklingsländer med hög flyktingmottagning. Utöver
            biståndsramen vill vi dessutom satsa ytterligare resurser på internationell
            flyktinghjälp. Viktiga organisationer för flyktinghjälp är UNICEF
            som gör ett betydelsefullt arbete för utsatta barn och Världslivsmedelsprogrammet
            som bidrar till att flyktingar kan få tillgång till livsmedel.
            Även Internationella Röda Korset gör betydelsefulla insatser för
            att nå fram med bistånd till konfliktdrabbade områden.
          </p>
          <head type="h2" xml:id="i-XvpRzyBdHNMSgK24qvWGAH">
            Stöd genom Världsbanken till flyktingmottagande utvecklingsländer
          </head>
          <p xml:id="i-4udYDQnj295p9ooRt5CxNX">
            Alla flyktingar i krisens närområde bor inte i flyktingläger
            utan många bor inne i samhällen i exempelvis i Jordanien och Libanon.
            Enligt en RUT-utredning (Dnr 2014:1480) har Världsbanken inrättat
            en Trust Fund i Jordanien för att stödja jordanska kommuner och
            värdsamhällen att hantera den ökade belastningen på samhällstjänster
            till följd av inflödet av flyktingar från Syrien (Emergency Services
            and Social Resilience Project
            <ref target="i-UoCUQRoGoYQy7KAdi31NLD">
              [1]
            </ref>
          </p>
          <p xml:id="i-Xcntt6Bmx9ynpafw2ZA5eM">
            I Libanon har det upprättats en ”Multidonor Trust Fund”, ”The
            Lebanon Syrian Crisis Trust Fund (LSCTF)”, som ska hantera effekterna
            av krisen på Libanon, bland annat genom stöd till kommuner. Syftet
            är att för värdsamhällena finansiera ökade försörjningsmöjligheter,
            tillgång till offentliga tjänster och främja social sammanhållning.
            Medlen i fonden ska användas inom hälsa, utbildning, vatten- och
            sanitet, för att förbättra arbets- och försörjningsmöjligheter
            etc. I dagsläget omfattar LSCTF omkring 30 miljoner US-dollar,
            med bidrag från Norge, Frankrike, Finland, UNHCR och Världsbankens
            ”State and Peace Building Fund” (till vilken Sida bidragit)
            <ref target="i-HHjniEjwYxZDhS6eZrvowL">
              [2]
            </ref>
          </p>
          <head type="h2" xml:id="i-6SPhJzzCpPaXT16hNdaJ75">
            Västafrika/Ebola och övrigt humanitärt bistånd
          </head>
          <p xml:id="i-BKgaAVugUbwyHHXY9ndBKk">
            Ebolautbrottet i Västafrika utgör en av de värsta epidemierna
            på lång tid där många människor drabbats och det ställer länder
            inför en lång rad utmaningar. Mot bakgrund av detta vill Sverigedemokraterna
            satsa på ett särskilt bidrag till Västafrika för att bekämpa ebola
            och vi vill dessutom öka det övriga humanitära bidraget där vi
            anser att stöd till Västafrika och bidrag för att bekämpa ebola
            bör prioriteras.
          </p>
          <p xml:id="i-E3XPndFES9i3xx1aDj8iAY">
            Humanitära insatser ska vara opartiska och handla om att lindra
            nöd och rädda liv för de drabbade människorna. Vi vill främja
            en god samordning vid humanitära insatser och vi ser det därför
            som viktigt att insatserna samordnas av stora väletablerade organisationer
            och myndigheter, såsom FN:s kontor för humanitär samordning (Ocha).
            Sverigedemokraterna ser även positivt på insatser som handlar
            om att förebygga, så att konsekvenserna av en katastrof ska bli
            mindre omfattande, och verka för en snabb återuppbyggnad efter
            katastrofen.
          </p>
          <head type="h2" xml:id="i-TmJUqhW3shJkyBsor2zqig">
            Vatten och sanitet
          </head>
          <p xml:id="i-HAoLvgdj9pmkmZqFsfzuj2">
            Tillgången till rent vatten och grundläggande sanitet är en avgörande
            faktor för hälsa och utveckling i utvecklingsländer. Bristen på
            tillgång till vatten och grundläggande sanitet är något som drabbar
            kvinnor och barn extra hårt och hindrar deras möjligheter till
            utveckling. I bland annat östra Afrika spenderar de en stor del
            av dagen att vandra långa sträckor för att hämta vatten som i
            de flesta fall är förorenat. Enligt uppgift från organisationen
            Wateraid saknar fortfarande 748 miljoner människor tillgång till
            rent vatten och 2,5 miljarder människor saknar en toalett att
            gå till vid behov. Bristen på säker sanitet bidrar till förorenat
            vatten, som är ett allvarligt miljö- och hälsoproblem. Varje dag
            dör ca 4 000 barn i diarré som orsakas av smutsigt vatten och
            bristande sanitet. Upprepade diarréer är den näst vanligaste dödsorsaken
            bland små barn i fattiga länder. Förorenat vatten och brist på
            tillgång till sanitet utgör också en hälsorisk för gravida och
            vid förlossning. Rent vatten och grundläggande sanitet kan därmed
            förebygga mödradödligheten. Sammanfattningsvis är tillgång till
            rent vatten, säker sanitet och hygien grundläggande mänskliga
            rättigheter som kan vara avgörande för människors överlevnad,
            hälsa, jämställdhet, utbildning, välfärd och ekonomiska produktivitet
            (WaterAid, 2012). Vill därför öka denna del av biståndet och menar
            även att regeringen som vill satsa på miljö och klimatvänliga
            satsningar också kraftigt borde öka denna del av biståndet. Dessutom
            menar vi att regeringen bör verka för att det ska vara ett prioriterat
            mål i den nya utvecklingsagendan efter 2015 att alla ska ha tillgång
            till rent vatten och säker sanitet samt verka för att det i den
            nya utvecklingsagendan efter 2015 finns en medvetenhet om sambandet
            mellan tillgången till rent vatten och säker sanitet och andra
            utvecklingsmål och områden.
          </p>
          <head type="h2" xml:id="i-RH9WdF9cqwB1zHBeXUHVFe">
            Jordbruksutveckling, skogsbruk och hållbar miljö
          </head>
          <p xml:id="i-5Qm5WQ5PaBKzpLm3hqmWFj">
            En stor majoritet av de fattigaste människorna lever på landsbygden
            och är beroende av jordbruket för sin överlevnad. Världsbankens
            studie Voices of the poor (2008) visade att tillgång till livsmedel
            var ett av de områden som fattiga människor prioriterade högst.
            En annan rapport från Världsbanken framhåller att satsningar på
            jordbruksutveckling är ett av de mest grundläggande och viktiga
            verktygen i att kunna bekämpa fattigdom och gynna utvecklingen
            i utvecklingsländer (World Development Report, 2008). Jordbruket
            är både en källa till familjens livsmedel samt en möjlighet att
            generera inkomster. Att ge människor i fattigdom förutsättningar
            att säkra tillgången till livsmedel och förbättra sin ekonomiska
            ställning kan också vara avgörande för att de ska kunna stärka
            sin ställning och göra sin röst hörd och få inflytande i sin närmiljö
            (Birgegård 2011, Hydén 2010). Om det ska finnas en möjlighet att
            bekämpa extrem fattigdom och hunger samt förebygga svältkatastrofer
            är satsningar på jordbruksutveckling avgörande.
          </p>
          <p xml:id="i-7nk9xobPe2P22yg22nRSHe">
            Ett viktigt område är också ett hållbart nyttjande av framför
            allt tropiska skogar. Trots all uppmärksamhet ökar avskogningen
            i tropikerna. Tropikskogens naturresurser är viktiga i många avseenden.
            Den tropiska skogen rymmer mellan 50 och 70 procent av alla jordens
            växt- och djurarter. Det är även en ekonomisk resurs i form av
            timmer, och har en funktion som genbank för livsmedel, mediciner,
            råvaror för industrin mm. Enligt FN:s livsmedels- och jordbruksorganisation
            (FAO) är mer än 25 % av världens befolkning beroende av skogsresurser
            för sitt levebröd. Majoriteten av dessa lever i utvecklingsländer.
            Tropikskogen har även en viktig klimatfunktion. När omfattande
            skogsarealer huggs ned förändras det lokala och regionala klimatet,
            bl.a. i form av minskad nederbörd. Avskogningen medför också omfattande
            utsläpp av koldioxid. Därför är det viktigt att verka för att
            vissa delar ska kunna skyddas helt medan andra ska kunna nyttjas
            på ett sätt som är ekonomiskt, ekologiskt och miljömässigt hållbart
            på längre sikt (Världsnaturfonden). Vi vill därför investera kraftigt
            i biståndet på satsningar för jordbruksutveckling och hållbart
            skogsbruk.
          </p>
          <head type="h2" xml:id="i-HM2v25JrB6RRTtykyxzVAC">
            Utbildning
          </head>
          <p xml:id="i-6AmZocPBuiHyzx5ve3XWVP">
            Barnkonventionen slår fast att alla barn har rätt till utbildning.
            Ändå saknar runt 57 miljoner barn möjlighet att gå till skolan,
            och majoriteten av dessa är flickor. Att lära sig läsa och skriva
            är förutsättningar för ett självständigt liv med god hälsa, inkomst
            och möjlighet att påverka. Utbildning kan bana vägen för att ta
            sig ur fattigdom och utsatthet. Att alla barn ska få gå i grundskolan
            är också ett av millenniemålen. Vi vill framför allt stödja biståndsinsatser
            som verkar för alla barns rätt till utbildning och oavsett kön,
            där extra insatser kan behövas för flickors rätt till skolgång.
            Högre utbildningar som kan ge arbete och är en förutsättning för
            viktiga samhällsfunktioner som lärare, läkare och ingenjörer och
            är också grundläggande för ett lands utveckling. Vi vill att utbildningsinsatser
            ska prioriteras till de minst utvecklade länderna.
          </p>
          <head type="h2" xml:id="i-5iXHss6fiUD5Hbemx2vquk">
            Hälsa
          </head>
          <p xml:id="i-8cMsySC9fgY7nHHmZTZPAn">
            Förebyggande arbete för att förhindra spridning av smittsamma
            sjukdomar är av stor vikt. I dagsläget behövs sådana insatser
            i eboladrabbade områden. Spridningen av hiv/aids är ett också
            ett angeläget problem som bör bemötas med flera olika metoder.
            Barnens hälsa behöver prioriteras och viktiga insatser för detta
            är vaccinationer för att förebygga allvarliga sjukdomar. Med enkla
            medel som information om hur man förhindrar spridning av mygg
            och att använda myggnät går det också minska risken för malaria.
          </p>
          <head type="h2" xml:id="i-z9Q4eDtuhQtJcgktqQ5yB">
            Demokrati och mänskliga rättigheter
          </head>
          <p xml:id="i-VgvCAMEoRAVkGXmP28pm7a">
            Vi anser det viktigt att komma ihåg att även rätten till en skälig
            levnadsstandard, rätten till utbildning och rätten till hälsa
            är grundläggande mänskliga rättigheter och insatser för till exempel
            rent vatten, grundläggande sanitet, utbildning och hälsa också
            är insatser för att främja mänskliga rättigheter. I regeringens
            arbete med demokrati och mänskliga rättigheter finns ett tydligt
            fokus på medborgerliga och politiska rättigheter och stöd till
            statliga institutioner och myndigheter. Detta har i grunden ett
            gott syfte men vi ifrågasätter i vilken grad ett alltför långtgående
            fokus på detta bidrar till att skapa förutsättningar för människor
            i fattigdom och förtryck att förbättra sina levnadsvillkor utifrån
            deras prioriteringar i den omedelbara vardagen. Därför vill vi
            se ett ökat fokus på sociala och ekonomiska rättigheter. Att uppnå
            fungerande demokratiska samhällen där alla mänskliga fri- och
            rättigheter respekteras och människor kan uppnå ett välstånd inte
            bara vad gäller tillgång till livsmedel, är en viktig utgångspunkt
            och målsättning för utvecklingssamarbetet. En sådan förändring
            tar dock tid och behöver i första hand komma inifrån och drivas
            av inhemska krafter och individer som har en förståelse och kunskap
            om lokala förutsättningar. Studier visar även att för fattiga
            marginaliserade människor är frågan om att göra sin röst hörd
            och utöva inflytande i första hand en fråga om deras ställning
            i den omedelbara närmiljön (Birgegård 2011, Hydén 2010).
          </p>
          <p xml:id="i-6VskBBFh51aBa8qvuzEjdC">
            Därför menar vi att våra prioriteringar i biståndet på fattiga
            människors grundläggande behov också främjar deras möjligheter
            att verka för andra rättigheter. I arbetet för demokrati och mänskliga
            rättigheter bör det svenska bilaterala biståndet i högre grad
            också prioritera satsningar i det civila samhället för att stödja
            människor och organisationer att verka för demokrati och mänskliga
            rättigheter. Däremot menar vi att Världsbanken och FN kan spelar
            en viktig roll i uppbyggnaden av och påverkan på demokratiarbetet
            på statlig nivå.
          </p>
          <p xml:id="i-9oNd7dvtnD3WcDytgfqMmH">
            I arbetet för demokrati och mänskliga rättigheter i andra länder
            är det dock viktigt att skilja mellan att verka för grundläggande
            mänskliga rättigheter och demokratiska principer och att gå in
            och detaljstyra länders politiska inriktningar, t.ex. genom att
            överföra svensk abortpolitik och genuspedagogik.
          </p>
          <head type="h2" xml:id="i-Mpxum1BmVY5KjHrgCw72Gc">
            Ekonomisk utveckling
          </head>
          <p xml:id="i-MqiTTSfr7qq5cUP9GSpznw">
            I det långsiktiga målet att länder ska bli oberoende av bistånd
            är det givet att insatser som bidrar till ökad sysselsättning
            och god ekonomisk utveckling är avgörande för en framgångsrik
            fattigdomsbekämpning. Vi ser positivt på en ökad samverkan med
            näringslivet och privata aktörer för jobbskapande insatser. Det
            kan även handla om utbildning i företagande för att stimulera
            människor att starta företag och att förstärka goda företagarinitiativ.
            Om utvecklingsländer ska ha en chans till ökad ekonomisk tillväxt
            är också handelslättnader av olika slag en viktig åtgärd. För
            att dessa insatser ska fungera behöver de kombineras med insatser
            som motverkar korruption och kapitalflykt.
          </p>
          <head type="h2" xml:id="i-TcH2YnS5jzMHJPLMeJ54WQ">
            Konflikt, fred och säkerhet
          </head>
          <p xml:id="i-LWgyPUxhFfWrhAmSQrrUqB">
            Krig och konflikter orsakar fattigdom, död, lidande och förstörelse
            för drabbade länder. Ett förebyggande arbete för att minska risken
            för krig och konflikter, parat med ett arbete för fred och försoning,
            är därför också viktigt. Krig och konflikter försvårar också för
            ett gott utvecklingssamarbete och direkta humanitära insatser.
            En god samordning med säkerhetsfrämjande insatser är därför angeläget.
          </p>
          <head type="h2" xml:id="i-DSAaKrE4kef1NrvSjpaG9u">
            Forskning
          </head>
          <p xml:id="i-CUYbkx5oUXFKzNRB8HFx8">
            Tillgång till forskningsbaserad kunskap för att hela tiden kunna
            utveckla och effektivisera biståndet anser vi vara viktigt. Vi
            anser dock att satsningar på forskning även görs genom det bistånd
            som kanaliseras via UD, som till exempel Nordiska Afrikainstitutet,
            Världsbanken och FN:s organisationer. Därför menar vi att satsningar
            på biståndsverksamhet genom Sida i högre grad kan renodlas till
            insatser för fattigdomsbekämpning och humanitära insatser.
          </p>
          <head type="h2" xml:id="i-85ezagVRtpaUUpaBjAdoee">
            Prioritering av länder
          </head>
          <p xml:id="i-94psCSLRSbVJ4PJA78rsXf">
            En målsättning med svenskt bistånd bör vara att förstärka länder
            som går i en positiv riktning och att det inte ska löna sig att
            missköta landets ekonomi eller dess välfärdssatsningar och bryta
            mot internationella konventioner gällande mänskliga rättigheter.
            Denna ambition är dock inte alltid förenlig med viljan att prioritera
            de minst utvecklade och fattigaste länderna då de också ofta brister
            i kapaciteten att hantera biståndsmedel. Det är därför viktigt
            med ett flexibelt bistånd anpassat efter den situation som råder
            i olika länder, där bistånd till länder med svaga institutioner
            i första hand bör gå genom det civila samhället. I exempelvis
            Afghanistan, som är ett av världens mest fattiga länder, är också
            korruptionen omfattande och vi förespråkar bistånd dit genom organisationer
            i civila samhället istället för genom myndigheter. Det bör även
            finnas en flexibilitet i att kunna avbryta eller fasa ut bistånd,
            till exempel om det visar sig att det sker så allvarliga brott
            mot grundläggande mänskliga rättigheter att det är läge att visa
            ett tydligt avståndstagande eller om biståndet visar sig vara
            fungibelt, det vill säga kunna möjliggöra att resurser frigörs
            för skadliga och kontraproduktiva ändamål.
          </p>
          <p xml:id="i-DrHPy3ULk297eCaN1j3cMC">
            Ett sådant exempel finns inom palestinska myndigheten där det
            förekommer utbetalning av löner till dömda terrorister, samtidigt
            som Sverige bidragit med stora summor med bistånd. Vi anser vi
            att det bör ställas högre krav på ett avståndstagande och ett
            aktivt arbete mot antisemitism och terrorism om svenska biståndsmedel
            till palestinska myndigheten ska vara aktuellt. Därför vill vi
            prioritera humanitära insatser och insatser i det civila samhället
            till dessa områden och i dagsläget avsluta biståndet till den
            palestinska myndigheten.
          </p>
          <p xml:id="i-Rd5s7GCuCTkXKuNQ8FMxiG">
            Vi menar också att biståndsmedel kan användas mer effektivt om
            det finns en fokusering på färre länder. Vår ambition är därför
            att prioritera de minst utvecklade länderna. Vi är kritiska till
            att Sverige bilateralt ska ge bistånd till länder i Europa för
            att de ska uppfylla kraven för att kunna gå med i EU, när vi redan
            betalar en dyr EU-avgift. I vårt mål att prioritera de minst utvecklade
            länderna anser vi inte heller att europeiska länder ska vara prioriterade
            då de i huvudsak är medelinkomstländer. Sverigedemokraterna föreslår
            därför en utfasning av reformsamarbetet med Östeuropa.
          </p>
          <head type="h2" xml:id="i-Bt1DKhbF7zrKNa9XammrS4">
            Budgetstöd
          </head>
          <p xml:id="i-AT9qfJNbcmoq4yebsKhdP2">
            Biståndsformen budgetstöd betalas ut direkt till mottagarlandets
            statskassa och det ställer stora krav på mottagarländernas kapacitet.
            Det har visat sig finnas stora brister i regeringens och Sidas
            sätt att styra och kontrollera dessa former av bistånd (Riksrevisionen
            2009/10:RRS12). Om budgetstöd inte är tillräckligt kontrollerat
            menar vi att risken är överhängande att biståndspengar kan bidra
            till att resurser frigörs till ändamål som svenska biståndspengar
            inte var avsedda för, exempelvis vapen och militär. Vi kan visserligen
            se att det finns ett gott syfte med att få effektiva helhetslösningar
            i fattigdomsbekämpningen och att öka ägarskapet för mottagarlandet
            genom budgetstöd. Det ställer dock så stora krav på mottagarländernas
            kapacitet att det är svårt att samtidigt uppnå målet att fokusera
            på de minst utvecklade länderna. Att öka mottagarländernas ägarskap
            får inte ske på bekostnad av att korrupta regimer missbrukar biståndsmedel,
            så att de inte kommer de mest behövande människorna till del.
            På grund av de brister som idag finns gällande styrning och kontroll
            av denna form av bistånd och de risker som de är förenade med
            detta väljer vi att avveckla denna form av bistånd. Istället vill
            vi satsa extra resurser på insatser i det civila samhället och
            humanitära insatser i den utsträckning vi bedömer att pengarna
            kommer till bättre nytta.
          </p>
          <head type="h2" xml:id="i-6V4uSu9tDqGuGT1YtfuRtw">
            Svenska organisationer i det civila samhället
          </head>
          <p xml:id="i-BkqGbqAVDMTCuVCJpENyBs">
            För att nå ut till de mest utsatta människorna är svenska organisationer
            som verkar bland lokalbefolkningen ett bra verktyg. Svenska organisationer
            kan också bygga upp ett gott samarbete med lokala organisationer
            i mottagarlandet och därigenom få en lokal förankring i de biståndsprojekt
            som bedrivs. De svenska biståndsorganisationerna kan omfatta ett
            brett spektrum av insatser och stötta befolkningen att påverka
            regeringar mot korruption och föra in dem på vägen till en god
            samhällsutveckling. De kan även ha en god förankring med svenska
            folket genom att information om deras insatser finns lättillgänglig.
            På grund av det viktiga arbete som vi anser att de svenska organisationerna
            utför anser vi att regeringen bör kanalisera en större del av
            biståndet genom dessa än vad som sker idag samt kanalisera bistånd
            i enlighet med våra prioriteringar.
          </p>
          <head type="h2" xml:id="i-TRHkGN3uE3zbFMTr9nhfmc">
            Barnens rättigheter
          </head>
          <p xml:id="i-GEb52YrqfyRkak1bTjyhMF">
            Sverigedemokraterna anser att barnens rättigheter och barnkonventionen
            bör få ta en mycket större plats i biståndspolitiken än vad de
            har idag. Varje dag dör t.ex. 4 000 barn i diarré som orsakas
            av smutsigt vatten och bristande sanitet, och barn är oftast de
            som är de mest utsatta i krig och katastrofer. Många barn är offer
            för de värsta formerna av barnarbete, sexuellt utnyttjande, olika
            former av våld och diskriminering, barnäktenskap och könsstympning.
            Att barn ska behöva utsättas för sådan behandling är ofattbart
            och något som måste motverkas. De grundläggande principerna i
            FN:s barnkonvention om barnets rätt till liv och utveckling, och
            att barnets bästa ska vara vägledande i alla beslut som rör barn,
            ska vara centralt i arbetet för fattigdomsbekämpning och utveckling
            inom biståndspolitiken.
          </p>
          <head type="h2" xml:id="i-8cX6aboogWGUHUJZh7pFpW">
            Resultatbaserat bistånd
          </head>
          <p xml:id="i-VRSdk9Q7fLVbT8BHGLSxMC">
            Sverigedemokraterna ställde sig positiva till att föregående
            regeringen försökte hitta nya innovativa former för en bättre
            styrning av biståndet. Traditionellt sett har bistånd på förhand
            finansierat en viss verksamhet som förväntats leda till vissa
            resultat, vilket fortfarande är fallet i en stor del av det svenska
            biståndet. Föregående regeringen talade om att pröva ett resultatbaserat
            bistånd som skapar ett tydligare kontrakt mellan givaren och samarbetspartnern.
            Resultatbaserade biståndsformer kännetecknas av att biståndet
            betalas ut i efterhand på basis av uppnådda resultat. Sverigedemokraterna
            anser att detta borde vara en självklarhet i all styrning av det
            svenska långsiktiga biståndet, att det krävs resultat för möjligheten
            till fortsatta utbetalningar oavsett om det gäller samarbete med
            svenska, utländska lokala eller multilaterala organisationer och
            myndigheter. I dag kan vi tyvärr se exempel på bistånd som fortsätter
            att betalas ut trots att uppenbara brister finns. Detta anser
            inte vi är acceptabelt.
          </p>
          <head type="h1" xml:id="i-HD9z4KKVMesVbaZvhdVaEa">
            Källförteckning
          </head>
          <list style="ul">
            <item xml:id="i-XKyVT7MCVpEX2py1A1CNvZ">
              Birgegård Lars-Erik (2011) Bistånd det omöjliga uppdraget? Reflektioner
              kring utveckling och bistånd.
            </item>
            <item xml:id="i-QeV1P24med1CS1aPHFavQ">
              Hydén Göran (2010) Bistånd och utveckling, Afrika givarnas stora
              utmaning. Liber: Malmö.
            </item>
            <item xml:id="i-D41X7kdqrdzyFJQU71gzHw">
              OpenAid i samarbete med Utrikesdepartementet och Sida (2012)
              www.openaid.se.
            </item>
            <item xml:id="i-RiVYg6gXT1uGkqekfYGhE7">
              Riksdagens utredningstjänst (RUT) Dnr 2014:1480.
            </item>
            <item xml:id="i-FdWuLFAYZyJLoNFR2rJLsa">
              WaterAid, Empowering women and girls 2012.
            </item>
            <item xml:id="i-PEynCvmLXwCmT3nLfqdSDn">
              Världsbanken Voices of the poor; Studie bestående av tre böcker:
              Can Anyone Hear Us? (2000), Crying Out for Change (2000) och From
              Many Lands (2002).
            </item>
            <item xml:id="i-Pg8e6QtJ1kqNQnUsgYccg7">
              Världsbanken (2008) World Development Report, Agriculture for
              development.
            </item>
          </list>
        </div>
        <div type="motSignatures">
          <list>
            <item xml:id="i-YWsmbCYy5FmB8Abt5Ugvnt" who="i-4sEtGRPnuog5ACjegAtakj">
              Mattias Karlsson (SD)
            </item>
            <item xml:id="i-P3dR8voaKaVxKvL9Y1duDR" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-EtueUj4fzov85st6VmiVtZ" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-Jggz8PEuLprQvdh7dF9LKT" who="i-SYFA35xSyH39pmH3o1GECY">
              Pavel Gamov (SD)
            </item>
            <item xml:id="i-Y3sfYZyPESDEteAZmchwE3" who="i-G6h5eGLouuQFhsrn32jgsV">
              Johnny Skalin (SD)
            </item>
            <item xml:id="i-79p4FVs5KKDMC3QNyN3fHX" who="i-4dnqFdd2E3dHMPK1WWi5Tx">
              Johan Nissinen (SD)
            </item>
            <item xml:id="i-6TyMWtPjYkGMNP9r8dGvMG" who="i-SrBAa2d3LWrMGJXvTgBhLV">
              Jeff Ahl (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-UoCUQRoGoYQy7KAdi31NLD">
              [1] Se http://documents.worldbank.org/curated/en/2013/09/18368835/jordan-emergency-services-social-resilience-project-jordan-emergency-services-social-resilience-project.
            </note>
            <note xml:id="i-HHjniEjwYxZDhS6eZrvowL">
              [2] Susanna Hughes, UD, Enheten för multilateralt utvecklingssamarbete.
            </note>
          </noteGrp>
        </div>
      </div>
    </body>
  </text>
</TEI>
