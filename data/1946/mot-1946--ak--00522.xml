<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__522/mot_1946__ak__522-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 522. 1
          </p>
          <p>
            Nr 522.
          </p>
          <p>
            Av herr Adolfsson, i anledning av Kungl. Maj:ts proposition,
            nr 261, med förslag till lag angående ändring i vissa delar av
            lagen den 6 juni 1930 (nr 251) om kommunalstyrelse på landet,
            m. m.
          </p>
          <p>
            I motion II:680 vid 1945 års höstriksdag i anslutning till Kungl.
            Maj:ts proposition nr 370 med förslag till uppbördsförordning,
            m. m. yrkas bland annat, att i uppbördsförordningen skulle införas
            bestämmelser om att inkomst- belopp, som blivit fastställt som
            erforderligt som existensminimum för inkomst- tagaren och dem,
            för vilka han är försörjningspliktig, skall vara skyddat mot löneavdrag
            eller införsel. I förbindelse därmed föreslogs, att riksdagen
            skulle hos Kungl. Maj:t begära utredning och förslag för fastställande
            av vad som skall vara att anse som existensminimum. I motiveringen
            för yrkandena framhölls bland annat, att ingen bestämmelse existerar,
            enligt vilken ett visst existensminimum automatiskt skyddas mot
            löneavdrag. Fortfarande var det blott fråga om en skälighetsprövning
            utan garanterad laglig rätt till ett visst belopp av lönen. Det
            påpekades vidare i motiveringen, att därest ej jämkning för vart
            och ett fall sker genom den lokala skattemyndighetens beslut,
            kan löneavdrag verkställas även för sådana inkomst- tagare, vilkas
            lön ej medger täckning för mera än ett faktiskt existensminimum
            eller kanske ej ens täcker ett dylikt. Tidigare kommunistiska
            riksdagsmotioner i samma ämne hade avslagits av riksdagen med
            motiveringen, dels att man ville avvakta resultaten av utredningar
            i närbesläktade ämnen, dels att man förutsatte att Kungl. Maj:t
            uppmärksam- made frågan, varför särskild skrivelse ansågs obehövlig.
            Beträffande motion ITI:680 år 1945 underströk bevillningsutskottet
            i sitt betänkande frågans vikt. Det hette på sidan 32 i betänkandet
            nr 65: »Utskottet förutsätter emellertid, att Kungl. Maj:t ägnar
            uppmärsamhet åt frågan om erforderligt existensminimum vid löneavdrag
            och införsel. Denna fråga är sär- skilt under övergångstiden av
            stor betydelse.» När nu Kungl. Maj:t i proposition nr 261 framlägger
            förslag till bland annat vissa ändringar i fråga om uppbördsförordningen
            och lagen om införsel i av- löning, pension eller livränta, anmäler
            sig ånyo frågan om ett för skatteavdrag och införsel fredat existensminimum.
            Det torde emellertid, med hänsyn till vad som tidigare förekommit
            i detta ämne och särskilt med tanke på bevillningsut- skottets
            ovan omnämnda förväntan, vara lönlöst att på nytt begära utredning
          </p>
          <p>
            Bihang till riksdagens protokoll 1946. 4 saml. Nr 522—523. 1
          </p>
          <pb facs="riksdagen-motions-pdf/data/1946/mot_1946__ak__522/mot_1946__ak__522-002.pdf"/>
          <p>
            2 Motioner i Andra kammaren, nr 522.
          </p>
          <p>
            och förslag om sådant existensminimum. Resultatet av ett sådant
            förslag skulle nämligen sannolikt endast bli en förnyad hänvisning
            till att man förutsätter att Kungl. Maj:t ägnar frågan nödig uppmärksamhet.
            Förslagen i proposition nr 261 innebära i vissa avseenden någon
            förbättring beträffande ovan berörda fråga. Införsel av ogulden
            skatt kan nämligen inte ske, därest sådan införsel skulle ta i
            anspråk även sådant belopp hos inkomst- tagaren, som motsvarar
            vad som på orten bedömts som existensminimum. I departementschefens
            yttrande heter det emellertid också, att »så länge lokal skattemyndighet
            icke förordnat om befrielse från löneavdrag eller om nedsatt löneavdrag,
            må jämväl det belopp, som motsvarar existensminimum, tagas 1 anspråk
            för löneavdraget enligt uppbördsförordningen». Även om man vågar
            förutsätta att bevillningsutskottets och riksdagens ut- talade
            förväntningar beträffande frågan om existensminimum komma att
            in- frias, bör redan nu allt göras för att eliminera de sociala
            skadeverkningarna av att ett för löneavdrag, beskattning och införsel
            fredat existensminimum ännu inte i lag fastställts. Som förhållandet
            nu är beror denna fråga främst på kommunerna och den lokala skattemyndigheten.
            I Kungl. Maj:ts proposition nr 261 har ej tillräcklig uppmärksamhet
            ägnats denna fråga, ty de sociala skadeverkningarna elimineras
            endast i ringa mån av bestämmelsen om att vid prövning om jämkning
            i eller befrielse från löneavdrag skall skattemyndigheten tillämpa
            samma normer som å orten i fråga tillämpas vid bestämmande av
            det belopp, som vid införsel skulle förbehållas vederbörande.
            Så länge ett ur hälsosynpunkt godtagbart existensminimum ej i
            lag fast- ställts, bli de normer för skattefritt eller införselfritt
            existensminimum, som tillämpas på olika orter, mycket godtyckliga
            och mycket otillfredställande, efter- som de blott baseras på
            vederbörande skattemyndighets eller utmätningsmans bedömande.
            Men trots dessa lösliga och otillfredställande grunder kan avdrag
            i lön för löpande skatter ske, även om utmätningsman genom införsel
            för under- hållsbidrag tagit så mycket i anspråk av den underhållspliktiges
            lön att av denna återstår endast täckning för ett existensminimum,
            som i regel icke är ur social eller hälsosynpunkt godtagbart.
            Trots att således i realiteten icke ens täckning för ett existensminimum
            återstår, skall löneavdrag verkställas. Ätmin- stone denna med
            hänsyn till de sociala verkningarna orimliga bestämmelse borde
            redan nu kunna revideras. Uppbördsförordningen stadgar visserligen,
            att lokal skattemyndighet skall efter därom gjord ansökan från
            skattebetalaren kunna företa jämkning be- träffande löneavdragets
            belopp eller helt befria skattebetalare från att erlägga löneavdrag.
            Emellertid anser undertecknad, att utmätningsmannen borde vid
            beslut om införsel av underhållsbidrag omedelbart meddela den
            lokala skatte- myndigheten härom, varefter denna skulle vara pliktig
            att omedelbart och utan annan anmaning föreskriva den jämkning
            i eller befrielse från löneavdraget, som myndigheten med hänsyn
            till ortens normer för existensminimum anser motiverad.
          </p>
          <pb facs="riksdagen-motions-pdf/data/1946/mot_1946__ak__522/mot_1946__ak__522-003.pdf"/>
          <p>
            Motioner i Andra kammaren, nr 522. 2
          </p>
          <p>
            Särskilt under det nya uppbördssystemets första tid torde många
            skatt- skyldiga icke känna till jämkningsmöjligheten. Men även
            i de fall, då den skattskyldige känner till denna möjlighet eller
            blir upplyst därom och därför hos skattemyndigheten hemställer
            om jämkning, måste man räkna med en viss tidsutdräkt innan beslut
            hinner fattas och verka. Under denna tid måste löne- avdrag ske,
            trots att återstående inkomst inte ens täcker vad skattemyndigheten
            på orten bedömt såsom minimum för täckning av vad den skattskyldige
            samt hans hustru och barn behöva. Under uttalande av förväntan
            att riksdagens uttalade förhoppning om ut- redning och förslag
            rörande i lag fastställt och för beskattning, löneavdrag och införsel
            skyddat existensminimum snarast måtte infrias inskränker sig undertecknad
            till att i anslutning till proposition nr 261 föreslå,
          </p>
          <p>
            a) att riksdagen måtte besluta, att då utmätningsman beslutar
            företa indrivning i inkomstagares lön för underhållsbidrag, skall
            utmätningsmannen omedelbart underrätta den lokala skattemyn- digheten
            härom, varvid denna utan ytterligare anmaning skall besluta om
            den jämkning i löneavdraget, som indrivningens verkställande motiverar;
            b) att utskottet måtte utarbeta den lagtext, som ett bifall till
            yrkandet under a) kräver.
          </p>
          <p>
            Stockholm den 16 maj 1946. Gunnar Adolfsson.
          </p>
        </div>
      </div>
    </body>
  </text>
</TEI>
