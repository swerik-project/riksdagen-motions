<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03223">
  <teiHeader>
    <fileDesc>
      <titleStmt>
        <title>En gymnasieskola för bildning och flit </title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3223 av Roger Haddad m.fl. (L)</title>
          <idno type="rdwebb">H8023223</idno>
          <rs type="number">3223</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023223/text</ref>
          <ref type="dokument_url_html">http://data.riksdagen.se/dokument/H8023223</ref>
          <ref type="dokumentstatus_url_xml">http://data.riksdagen.se/dokumentstatus/H8023223</ref>
          <ref type="docx">http://data.riksdagen.se/fil/305D0B2A-D3D9-4026-8F49-4A1173C61983</ref>
          <ref type="pdf">http://data.riksdagen.se/fil/52588EBD-2C05-4B96-B2D7-38BB1D1E7F72</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U343pvkHFeFJ5uTUG5Wm1g" type="signed"/>
        <correspContext corresp="i-U343pvkHFeFJ5uTUG5Wm1g">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-Bg78dH9p4GaY7P8xKPUSxh">
          <date when="2020-10-06"/>
          <time when="13:30:15"/>
        </correspAction>
        <correspAction type="reviewed" xml:id="i-NdK9Z9HUw63tueBUWR7fFg">
          <date when="2020-10-06"/>
          <time when="15:22:01"/>
        </correspAction>
        <correspAction type="referred" xml:id="i-2coFre6Tn4mMfwJLpgfHrM">
          <date when="2020-10-14"/>
        </correspAction>
        <correspAction type="assigned" xml:id="i-WBQrtYE34WTVHE7CR7KxMf">
          <date when="2021-09-29"/>
          <time when="14:45:41"/>
        </correspAction>
        <correspContext corresp="i-WBQrtYE34WTVHE7CR7KxMf">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-RXUBcDtV6QHPGyvmcaNRMe"/>
        <correspContext corresp="i-RXUBcDtV6QHPGyvmcaNRMe">
          <ref type="uppgift">2020/21:UbU13</ref>
          <ref type="ref_dok_id">H801UbU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3223 av Roger Haddad m.fl. (L) En gymnasieskola för bildning och flit</div>
      </div>
      <div type="motBody">
        <div type="motProposal" subtype="förslag">
          <head xml:id="i-Bq61JUGK2jsUdKM6aUzzNZ">
            Förslag till riksdagsbeslut
          </head>
          <list style="ol">
            <item xml:id="i-4vTgfmCyJG787294GzxUyV">
              Riksdagen ställer sig bakom det som anförs i motionen om en gymnasieskola
              med kvalitet i första rummet och tillkännager detta för regeringen.
            </item>
            <item xml:id="i-SkCfsZARHfFcThdfb34WDH">
              Riksdagen ställer sig bakom det som anförs i motionen om lärlingsutbildning
              för hantverksyrken och tillkännager detta för regeringen.
            </item>
            <item xml:id="i-GZV8Jas5byczP6q1MwGVgp">
              Riksdagen ställer sig bakom det som anförs i motionen om att
              värna höga krav i gymnasieskolan och tillkännager detta för regeringen.
            </item>
            <item xml:id="i-NzJPLSGPFcWiyqywxTSG1V">
              Riksdagen ställer sig bakom det som anförs i motionen om att
              införa en tvåårig yrkesskola i gymnasieskolan och tillkännager
              detta för regeringen.
            </item>
            <item xml:id="i-XX31nfx9UpGb69UaCU7pAv">
              Riksdagen ställer sig bakom det som anförs i motionen om kunskap
              och kvalitet med nationella ämnesprov och tillkännager detta för
              regeringen.
            </item>
            <item xml:id="i-8Etmdt1n8uLmKZksGiiSfR">
              Riksdagen ställer sig bakom det som anförs i motionen om stärkt
              studie- och yrkesvägledning för att motverka avhopp och för att
              få fler ungdomar att söka yrkesutbildningar och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-DQDyUKgdALbbUFdmf3fMi1">
            Motivering
          </head>
          <p xml:id="i-SmhAyzCtBjg86eTSSEbbri">
            Liberalerna menar att en gymnasieskola av hög kvalitet, oavsett
            om utbildningen ger eleverna högskolebehörighet eller yrkesutbildning,
            ger alla elever en chans att utvecklas och öppnar nya vägar i
            livet. Dagens arbetsmarknad kräver med några få undantag minst
            en fullständig gymnasieutbildning. Att allt fler skaffar sig en
            god utbildning är viktig förutsättning för att Sverige ska kunna
            bibehålla sin konkurrenskraft gentemot omvärlden.
          </p>
          <p xml:id="i-MksgDLinkeFzqKRLcwsUHD">
            Utformningen och innehållet i den svenska gymnasieskolan ska
            präglas av att kvali­tet framför kvantitet. Det ska gälla både
            de gymnasieutbildningar som är högskoleförbe­redande, men minst
            lika viktigt är att kvaliteten är god i gymnasieskolans yrkesprogram.
            Liberalerna vänder sig starkt emot de som ser ner på yrkeskunnande
            och som tror att alla ungdomar gynnas av att behandlas som blivande
            akademiker. Ungdomar har olika fallenheter och mål i livet, och
            Liberalerna strävar efter att gymnasieskolan ska kunna möta dem
            alla genom att tillhandahålla olika former av utbildningar som
            alla upprätt­håller god kvalitet.
          </p>
          <head type="h2" xml:id="i-qdgrGJQec6H5c1jAq861L">
            Lärlingsutbildning för hantverksyrken
          </head>
          <p xml:id="i-XzcXcazBQTkmaHoQUgAQZ2">
            Liberalerna ser att det i dag finns ett särskilt stort behov
            av en politik som främjar de yrkesutbildningar som bedrivs i gymnasieskolan.
            Det är viktigt att det finns mer prak­tiskt orienterade utbildningsvägar
            som alternativ för eleverna, exempelvis i form av branschanknutna
            utbildningar och lärlingsjobb. Hantverksyrken lär man sig bättre
            på en arbetsplats än i skolan. Ungdomar som vill lära sig ett
            hantverk ska kunna jobba som lärlingar och gå bredvid någon som
            redan kan det yrket bra. Därför vill Liberalerna att fler gymnasieutbildningar
            till hantverksyrken ska ske i form av lärlingar samt att alla
            lärlingsutbildningar ska avslutas med ett gesällprov.
          </p>
          <p xml:id="i-XuxpKdg8BbUXrr7r2ZxtJN">
            Arbetsplatser som tar emot en lärling får ersättning för handledning,
            medan lärlingen får förhöjt studiebidrag och ersättning för resor
            och måltider. Liberalerna vill öka lärlings­utbildningens attraktionskraft
            och ser därför lärlingsersättningen som en viktig del i detta.
            Dessvärre finns det ännu inget avtal mellan arbetsmarknadens parter
            om hur stor ersättningen till lärlingarna ska vara. För att lärlingssystemet
            ska bli framgångsrikt är det viktigt att frågan om ersättning
            löses.
          </p>
          <p xml:id="i-AWT85KR3riPBWSBuCi6SjT">
            Liberalerna vill att lärlingar ska kunna anställas av sin arbetsgivare
            under utbildnings­tiden. En särskild anställningsform, gymnasial
            lärlingsanställning, som kan användas av arbetsgivare som utbildar
            en lärling bör inrättas. Vidare bör statsbidragen till lärlings­utbildningarna
            prioriteras och det är viktigt att dessa utbildningar får höjda
            ersättningar.
          </p>
          <head type="h2" xml:id="i-Q3cQvAAdVN49yLpKzByV6a">
            Kraven ska inte sänkas i gymnasieskolan
          </head>
          <p xml:id="i-4HCjG25sKonSMsMSBWvVPL">
            Nästan var sjunde elev lämnar grundskolan utan att ha uppnått
            gymnasiebehörighet. Det motsvarar nästan 20 000 elever varje år.
            Det råder en stor klyfta mellan elevers studie­prestationer. Medan
            drygt nio av tio inrikes födda elever når gymnasiebehörighet efter
            avslutad grundskola, är motsvarande andel för utrikes födda elever
            drygt sex av tio. Många av dessa elever börjar ett introduktionsprogram
            i gymnasieskolan, men dessvärre har uppföljningar visat att inte
            heller dessa program genererar tillfredsställande resultat.
          </p>
          <p xml:id="i-6rM11YbRby4YzGdJ6ZB3o3">
            Röster har höjts för att sänka kraven för antagning till gymnasieskolan.
            Liberalerna menar att det är fel väg att gå. Genom att sänka kraven
            till gymnasieskolan riskerar snarare en ond cirkel att befästas,
            där elever som trots att de misslyckas i skolan slussas vidare
            till nästa nivå utan att de fångas upp på vägen och får ta del
            av adekvata insatser för att förhindra skolmisslyckandet.
          </p>
          <p xml:id="i-4SphzM6TfuVSNnraTLunm4">
            Liberalerna menar att problemet med det stora antalet elever
            som inte uppnår de grundläggande kraven som ställs för att bli
            behörig till ett nationellt gymnasieprogram är tidigare insatser
            i grundskolan. Det handlar bland annat om utökad undervisningstid,
            mer specialundervisning och lovskola för skolsvaga elever. Mer
            om åtgärder för att stärka den svenska grundskolans kompensatoriska
            uppdrag och för att säkerställa fler och tidigare insatser beskrivs
            i vår motion om grundskolan.
          </p>
          <head type="h2" xml:id="i-LVNqYicn1tBwah7c1FVdKP">
            Inför tvåårig yrkesskola för skoltrötta eller nyanlända elever
          </head>
          <p xml:id="i-152XYayD49ZuLMbZdVAnS">
            Det finns i dag fyra olika introduktionsprogram för elever som
            saknar gymnasiebehörig­het. Ett av dem är språkintroduktion, som
            på grund av flyktingmottagandet är det snab­bast växande gymnasieprogrammet.
            En utvärdering från Skolverket visade dock att knappt var tredje
            elev har gått vidare till ett nationellt gymnasieprogram tre år
            efter att de började på språkintroduktion. Nästan hälften hade
            slutat gå på gymnasiet helt och hållet. Introduktionsprogrammen
            har blivit en återvändsgränd för alltför många elever. Detta innebär
            ett slöseri för både individen och samhället.
          </p>
          <p xml:id="i-U4GRptrKZGzVB74ZXxoQ31">
            Liberalerna menar att det är hög tid att utforma ett enklare
            och snabbare alternativ för skoltrötta elever eller för nyanlända
            ungdomar med brokig skolbakgrund. De behövs på svensk arbetsmarknad,
            men de behöver också få en reell möjlighet att ta sig in dit.
            Med anledning av det vill Liberalerna införa en tvåårig yrkesskola
            på gymnasial nivå, som ska finnas vid sidan av dagens treåriga
            nationella gymnasieprogram. Fokus ska ligga på yrkesämnen, men
            nyanlända elever ska samtidigt även få läsa svenska.
          </p>
          <p xml:id="i-Qo91TafsPiFinH8Pc43tcU">
            Målsättningen är att eleven på sikt, efter utbildning och eventuell
            lärlingsanställning, ska vara tillräckligt rustad för en god etablering
            på arbetsmarknaden. På detta sätt blir den nya tvååriga yrkesskolan
            både en första väg in i ett yrke och en brygga till vidare fördjupning
            och studier inom exempelvis yrkeshögskolan. Till skillnad från
            kurser inom Arbetsförmedlingen blir den nya tvååriga yrkesskolan
            på detta sätt en tydlig del av det ordinarie utbildningssystemet.
          </p>
          <p xml:id="i-54gy1aUPNFscHTkjYGsQGj">
            Utbildningen vänder sig framför allt till ungdomar mellan 16
            och 21 år som inte har behörighet till nationellt program samt
            till nyanlända. Detta skiljer sig jämfört med komvux och andra
            vuxenutbildningar som riktar sig till människor över 20 års ålder.
            För att hög kvalitet ska kunna upprätthållas på den tvååriga yrkesskolan
            bör elevens förmåga att fullfölja utbildningen prövas. Utbildningen
            ska utformas i nära samverkan med näringslivet och innehålla omfattande
            arbetsplatsförlagt lärande. Utbildningen ska ha hög kvalitet och
            hög relevans för arbetsmarknaden och blir därmed en väg för dem
            som snabbare vill ut i arbetslivet.
          </p>
          <head type="h2" xml:id="i-AN1STh4aacA4e7XN4He6Ju">
            Kunskap med kvalitet och nationella ämnesprov
          </head>
          <p xml:id="i-P8gAdsNQymSXPXgKAB83Ku">
            Gymnasieskolans högskoleförberedande program ska präglas av hög
            kvalitet och fokus på elevernas kunskap och bildning. I syfte
            att stärka fokus på ämnesdjup har Liberalerna i flera år varit
            pådrivande för att införa ämnesbetyg i gymnasieskolan. Som framgår
            av Januariavtalet ska kursbetygen ersättas med ämnesbetyg och
            betygssystemet reformeras för att bättre spegla elevernas kunskaper
            och färdigheter när de har läst färdigt ämnet. Liberalerna ställer
            sig positivt till det förslag om ämnesbetyg som regeringens utredare
            presenterade i år.
          </p>
          <p xml:id="i-1HSu2EHeR8v2xPL2RBPV1">
            Liberalerna menar även att det var ett historiskt misstag att
            slopa studentexamen i den svenska gymnasieskolan. Den sista studentexamen
            skrevs i Sverige år 1968, medan man exempelvis i Finland framgångsrikt
            har fortsatt med studentexamen. Liberalerna vill införa en ny,
            modern form av studentexamen. Vi kallar det för ett nationellt
            examensprov och det ska kunna ersätta flera av dagens nationella
            prov. Examensprovet bör finnas på både högskole- och yrkesförberedande
            gymnasieprogram, men utformningen kan skilja sig åt. För att få
            examen och således kunna ta sin studentexamen ska godkänt på gymna­sieprovet
            krävas. Resultatet från examensprovet ska beaktas vid ansökan
            till högre utbild­ning och proven ska rättas centralt för att
            motverka inflation.
          </p>
          <head type="h2" xml:id="i-QkJbsyVWuNzFHcVag65uB5">
            Motverka avhopp genom bättre studie- och yrkesvägledning
          </head>
          <p xml:id="i-WNtYBwvZNbMJSKp12A3UU7">
            Att välja gymnasieskola och gymnasieutbildning är ett viktigt
            och stort beslut som årlig­en fattas av drygt 100 000 elever.
            Dessvärre så behandlas valet inte alltid fullt så seriöst och
            välavvägt som vore gynnsamt för alla involverade, det vill säga
            både eleverna och skolorna. Varje år är det således över 10 000
            unga som avbryter sin gymnasieutbildning. Felval som resulterar
            i byte av gymnasieprogram kommer ofta till priset av ett eller
            två års ytterligare studier. Samhällskostnaden för felval till
            gymnasieskolan har av Skol­verket beräknats uppgå till drygt två
            miljarder kronor årligen.
          </p>
          <p xml:id="i-2NDry69fJDUbHJUxtQWNUE">
            En förklaring till att många elever väljer fel gymnasieutbildning
            är att de inte får tillräckligt stöd i valet och att de saknar
            adekvat kunskap. Enligt en undersökning som Skolverket lät göra
            har två av tre högstadieelever inte ens en klar bild av vilka
            gymna­sieprogram som finns att tillgå. För att minska osäkerheten
            vid studievalet och öka chanserna att man väljer rätt utbildning
            tidigt ser Liberalerna ett behov av att stärka studierådgivningen
            i grundskolans högstadium.
          </p>
          <p xml:id="i-9BcMLoNkthjfMJojJX3V6x">
            I syfte att både motverka avhopp och samtidigt få fler ungdomar
            att se potentialen som en yrkesutbildning i gymnasieskolan medför,
            vill Liberalerna att den studie- och yrkesvägledning som eleverna
            i grundskolan får i samband med att de ska göra ett gym­nasieval
            alltid ska innehålla information och statistik om både arbetsmarknadsutsikterna
            och livslön för samtliga gymnasieprogram som finns tillgängliga.
            Liberalerna vill att Skolverket ska bistå studie- och yrkesvägledarna
            genom att kontinuerligt sammanställa denna statistik och tillhandahålla
            den i digitala versioner riktade till både elever och studie-
            och yrkesvägledare.
          </p>
        </div>
        <div type="motSignatures">
          <list>
            <item xml:id="i-FYk1oD15FGNjhVkgdSfaqx">
              Roger Haddad (L)
            </item>
            <item xml:id="i-BqqiDwfA7kLn3zsMjxJE5K">
              Maria Nilsson (L)
            </item>
            <item xml:id="i-PfyFHnf6uUdSBwwX9TTQXQ">
              Johan Pehrson (L)
            </item>
            <item xml:id="i-5bbj5w4JUSamnGg2rUjS9V">
              Lina Nordquist (L)
            </item>
            <item xml:id="i-5q3J2anofYE8e5ST5PZgYK">
              Gulan Avci (L)
            </item>
            <item xml:id="i-4cRfki3karBrixX7pGchCE">
              Christer Nylander (L)
            </item>
            <item xml:id="i-2C8BzXx4Gz3ED4VnwF45cM">
              Mats Persson (L)
            </item>
            <item xml:id="i-26DuvrpqfzFQymTvheoFKJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
