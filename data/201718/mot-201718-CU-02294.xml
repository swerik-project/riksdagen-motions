<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-02294">
  <teiHeader>
    <fileDesc>
      <titleStmt>
        <title>Förbud mot snabblån och nya möjligheter för låntagare</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2294 av Markus Wiechel (SD)</title>
          <idno type="rdwebb">H5022294</idno>
          <rs type="number">2294</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5022294/text</ref>
          <ref type="dokument_url_html">http://data.riksdagen.se/dokument/H5022294</ref>
          <ref type="dokumentstatus_url_xml">http://data.riksdagen.se/dokumentstatus/H5022294</ref>
          <ref type="docx">http://data.riksdagen.se/fil/08EE8A0F-C97A-4D80-A04C-37698BB8F9D7</ref>
          <ref type="pdf">http://data.riksdagen.se/fil/762E306D-F414-4268-8837-826CF7DFA7C5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XUCh95GSZLz31V8aQFaZnr" type="signed"/>
        <correspContext corresp="i-XUCh95GSZLz31V8aQFaZnr">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-AogQz4pprgVpTHAzYgYBsJ" type="submitted">
          <date when="2017-10-04"/>
          <time when="10:35:00"/>
        </correspAction>
        <correspAction xml:id="i-8nv7QcZKSFGBoHR5rn3Pzi" type="reviewed">
          <date when="2017-10-04"/>
          <time when="11:25:31"/>
        </correspAction>
        <correspAction xml:id="i-WMuCeiU54k3jWoGobLjL3Z" type="referred">
          <date when="2017-10-13"/>
        </correspAction>
        <correspAction xml:id="i-3n3LfDgkRw7ctzurxJm7Fd" type="assigned">
          <date when="2018-10-04"/>
          <time when="12:54:36"/>
        </correspAction>
        <correspContext corresp="i-3n3LfDgkRw7ctzurxJm7Fd">
          <ref type="assignedTo">Civilutskottet</ref>
        </correspContext>
        <correspAction xml:id="i-VENP76C3QurBggf2eVbRbH" type="behandlas_i"/>
        <correspContext corresp="i-VENP76C3QurBggf2eVbRbH">
          <ref type="uppgift">2017/18:CU10</ref>
          <ref type="ref_dok_id">H501CU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU10</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AaD41CdMcNfvkZADvnhBtL" type="behandlas_i"/>
        <correspContext corresp="i-AaD41CdMcNfvkZADvnhBtL">
          <ref type="uppgift">2017/18:CU20</ref>
          <ref type="ref_dok_id">H501CU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU20</ref>
          <ref type="ref_dok_titel">Räntetak och andra åtgärder på marknaden för snabblån och andra högkostnadskrediter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WHrqWfSnMzeRdEaRg1S6Ed" type="motHeader">
        <div xml:id="i-87CwTydsoMHUf3bLAN92fq" type="motTitle">
          Motion till riksdagen 2017/18:2294 av Markus Wiechel (SD) Förbud
          mot snabblån och nya möjligheter för låntagare
        </div>
      </div>
      <div xml:id="i-B6DxmAatbW3M6c7c3ffgt" type="motBody">
        <div xml:id="i-FAWCQ8feNYmMdfsV4r99wo" type="motProposal" subtype="förslag">
          <head xml:id="i-M4GBWKSrcpk9mrUsE9SkM1">
            Förslag till riksdagsbeslut
          </head>
          <list xml:id="i-4DZqaxu4t1B6dQBFgF51DU" style="ol">
            <item xml:id="i-3Q6viqDNht2os549jBbdQq">
              Riksdagen ställer sig bakom det som anförs i motionen om att
              förbjuda snabblån och tillkännager detta för regeringen.
            </item>
            <item xml:id="i-6ZCirTiN3W6ucBEMU8BeYA">
              Riksdagen ställer sig bakom det som anförs i motionen om att
              information om konsumentvägledning ska vara tydlig i de fall lån
              erbjuds och tillkännager detta för regeringen.
            </item>
            <item xml:id="i-QUNbFWsLpYjm1Q43bP7en9">
              Riksdagen ställer sig bakom det som anförs i motionen om att
              ta fram informationsmaterial för bättre utbildning om låntagande
              och hushållsekonomi och tillkännager detta för regeringen.
            </item>
            <item xml:id="i-B5UqtFvMjMCEgwhaBZ3a7E">
              Riksdagen ställer sig bakom det som anförs i motionen om att
              utreda hur ytterligare konsumentvägledning kan ske för att stötta
              grupper som tenderar att hamna i skuldfällor, och detta tillkännager
              riksdagen för regeringen.
            </item>
            <item xml:id="i-VaBCqFLx4pKqb1qdXk8YSi">
              Riksdagen ställer sig bakom det som anförs i motionen om att
              införa karenstid vid utbetalning av lån samt utreda möjligheten
              till införandet av mindre sociala lån genom socialtjänsten och
              tillkännager detta för regeringen.
            </item>
          </list>
        </div>
        <div xml:id="i-NBqsr3F2dfVbGSxEGWPwAi" type="motContent">
          <head xml:id="i-5MC9jrmZC1UTvtWHDhJq7X" type="h1">
            Förbud mot snabblån
          </head>
          <p xml:id="i-81CjdBKRCmNh7D4QZhmQ9t">
            De konsumentpolitiska och konsumenträttsliga områdena blir allt
            viktigare i en tid då handeln och globaliseringen ökar. Till skillnad
            från förr i tiden, då man med begränsade resurser var tvungen
            att enbart införskaffa det man absolut behövde för sin överlevnad,
            har vi idag en betydligt bättre levnadsstandard. Detta kan vi
            delvis tacka våra goda relationer till omvärlden för samt ökad
            handel. Samhället kan och bör se till att alla har en dräglig
            levnadsstandard, men med ökade möjligheter följer också ökade
            skyldigheter.
          </p>
          <p xml:id="i-E4bfXbsKwmSRoqMCXgL6s1">
            Som tidigare nämnt finns det idag större möjligheter. Det är
            betydligt lättare att exempelvis låna pengar och i vissa fall
            kan lånen vara högst nödvändiga. De kan ibland till och med vara
            bra, om man exempelvis söker investera i ett nystartat företag
            eller kanske i en fastighet. Sedan finns det de lån som är alltför
            enkla att skaffa, nämligen de så kallade snabblånen som lanserades
            i Sverige 2006. Snabblån handlar ofta om låga lånebelopp med korta
            löptider och givetvis går det således också snabbt från själva
            ansökningen till utbetalningen i de fall utbetalning beviljats.
            För den kredittagare som inte tänker sig för finns således också
            en stor risk att räntan är mycket hög.
          </p>
          <p xml:id="i-NFpxA4VbMwP1uHd5Wpdqrc">
            2014 var sista året som Kronofogdemyndigheten tog in statistik
            rörande snabblån, men trenden fram till dess pekade på att antalet
            obetalda snabblån ökat. Under 2014 inkom 56 641 snabblåneärenden
            till Kronofogdemyndigheten, vilket är nästan 7 500 fler ärenden
            sedan året innan (d.v.s. en 15-procentig ökning) och enligt Kronofogdemyndighetens
            statistik har ärenden bara ökat även tidigare år. Ett av de största
            problemen med snabblån är att de är så enkla att få att många
            konsumenter helt enkelt inte tänker igenom sitt lånebeslut. För
            personer som behöver pengar för en viktig investering eller för
            att fylla ett verkligt och nödvändigt behov borde det rimligtvis
            inte vara några problem att ta ett vanligt lån, framför exempelvis
            sms-lån. Konsekvensen av obetalda snabblån är inte sällan betalningsanmärkningar
            vilket försvårar tillvaron för en enskild person på flera sätt.
            Det kan således också innebära en ökad risk för överskuldsättning.
            Snabblån fyller kort och gott inte tillräckligt nödvändiga behov
            som kan vara viktigare än skadan de kan orsaka, därför bör riksdagen
            besluta att denna typ av lån måste förbjudas.
          </p>
          <head xml:id="i-NPFvaxA5Xqad6qvzrkvkiM" type="h1">
            Information om konsumentvägledning och utbildning i samband med
            lån
          </head>
          <p xml:id="i-3Y2QzZtUVTCEvgpRjTNjHx">
            Idag är det betydligt lättare att låna pengar än det var förr,
            vilket ställer krav på att låntagaren verkligen har tänkt igenom
            beslutet. I vissa fall kan det vara befogat med ett lån, men för
            säkerhets skull bör det alltid finnas konsumentvägledning i samband
            med att en låntagare erbjuds lån. Konsekvensen av att inneha obetalda
            lån är inte sällan betalningsanmärkningar, vilket försvårar tillvaron
            för en enskild person på flera sätt och kan innebära en ökad risk
            för överskuldsättning.
          </p>
          <p xml:id="i-5Pgfv4SrKnM5XXrKB71h6M">
            Det svenska samhället skulle må så mycket bättre om det inte
            fanns underlag för program som Lyxfällan. Lyxfällan finns dock
            för att allt fler är på väg att hamna i en negativ skuldspiral,
            och hela deras liv kan förstöras på grund av att de blir starkt
            frestade av lyx som de egentligen inte har råd med. Lyxfällan
            belyser ett otroligt stort samhällsproblem i västvärlden som tenderar
            att öka med tiden på grund av dålig kunskap om låntagande, vilket
            måste åtgärdas. Allmänbildningen kring låntagande behöver öka,
            vilket kan ske om bara en stor satsning på ett kunskapslyft inom
            låntagande och hushållsekonomi görs. Riksdagen borde ge regeringen
            i uppgift att ta fram informationsmaterial till både skolor och
            övriga samhället. Det bör således också utredas hur ytterligare
            konsumentrådgivning kan ske för att stötta grupper som tenderar
            att hamna i skuldfällor.
          </p>
          <head xml:id="i-2FXoTAh1B1R7uAtGG3H3hC" type="h1">
            Sociala lån och karenstid vid utbetalning av lån
          </head>
          <p xml:id="i-5ZA21cJT9PALSXE6BgsuQK">
            Alltför många låntagare hamnar i en negativ skuldspiral och lånar
            alltför mycket. Detta är något som man har lyckats stävja i Finland
            genom införandet av en karenstid vid utbetalning av lån. Något
            som även på ett framgångsrikt sätt införts i några kommuner i
            Finland är sociala lån. Detta är ett bra alternativ till dagens
            snabblån då det handlar om en professionell prövning av varje
            sökande genomförd av personer med god kompetens. Sociala lån kan
            även minska hushållens totala skuldsättning som idag till cirka
            sju procent utgörs av blancolån.
          </p>
        </div>
        <div xml:id="i-MQEhXaBegws3eizNCg2hFw" type="signatureBlock">
          <list xml:id="i-MMm92zJZMfw57ZjL67TMTw">
            <item xml:id="i-AGxwuh11zX1qVBLSGhVKZv" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
