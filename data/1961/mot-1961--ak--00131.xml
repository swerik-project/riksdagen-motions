<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00131">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__131/mot_1961__ak__131-001.pdf"/>
      <fw xml:id="i-UuZPALjGjV8GT1HfKYmGH9">
        Motioner i Andra kammaren, nr 131 år 1961 7
      </fw>
      <div xml:id="i-XEaDg6i4Yzs5waWfpSt8m3" type="motHeader">
        <div xml:id="i-ErQ3yc49YUEcJfZz3rciMy" type="motTitle"/>
        <div xml:id="i-RAiMGSWhGGuhqMxi9VipRL" type="motSubmissionInfo"/>
      </div>
      <div xml:id="i-QJt3T7YgrhZ7w9bcRtoQfe" type="motBody">
        <div xml:id="i-XPM4UzC6Y3Rd2h3ANxBHuj">
          <p xml:id="i-Nni1yJmTqxV6PzdtycHrS8">
            Nr 131 Av herr Ohlin m. fl., angående likalönsprincipen. (Lika
            lydande med motion nr 105 i Första kammaren)
          </p>
          <p xml:id="i-Dgzw7gZxsMQqB9EjAxi1XQ">
            Inledning
          </p>
          <p xml:id="i-LNqqQuFQqQ8oDtmCbP37fE">
            Ett av de angelägnaste målen för dagens samhällsarbete bör vara
            att skapa full jämställdhet för kvinnan i det svenska samhället.
            Från vårt håll har vid ett flertal tidigare tillfällen framlagts
            förslag, som syftat till ökad rättvisa åt kvinnorna. Många av
            dessa har lett till positiva resultat. Alltjämt väntar emellertid
            allvarliga problem på sin lösning. Det bör vara en självklarhet,
            att i det svenska samhället alla människor oberoende av kön får
            rätt till samma utbildning och samma lön för arbete av samma värde.
            De personliga kvalifikationerna och arbetsuppgifternas värde i
            förhållande till ansvar, utbildningskrav och andra relevanta fakto-
            rer skall vara avgörande för lönesättningen. Detta bör naturligtvis
            inte minst gälla behandlingen av män och kvinnor i statstjänst.
            Enligt vår mening skulle en svensk ratificering av Internationella
            arbets: organisationens konventioner nr 111 angående diskriminering
            i fråga om anställning och yrkesutövning samt nr 100 (med ansluten
            rekommendation nr 90) om lika lön för arbete av lika värde innebära
            ett naturligt stöd för likalönsprincipen utan att medföra ett
            ingrepp i arbetsmarknadsparternas förhandlingsfrihet. Självfallet
            måste man inom den statliga sektorn taga sikte på att till fullo
            förverkliga likalönsprincipen under en med hänsyn till de ekonomiska
            konsekvenserna erforderlig övergångstid. Det är därför angeläget
            att skyndsamt undersöka under vilka former en rättvisare löne-
            sättning inom den statliga förvaltningen bör genomföras. Den hemarbetande
            husmoderns arbete kräver enligt vår mening ökad uppmärksamhet.
            Behovet av en realistisk ekonomisk värdering av hus- hållsarbetet
            förefaller bli allt större, främst för bedömningen av skilda ersättningar
            och bidrag, som är eller kan bli aktuella för den hemarbe- tande
            husmodern. Av väsentlig betydelse för kvinnorna är att vid samhälls-
            och bostads- planering tillräcklig hänsyn tages till hushållsarbetets
            och barnfamiljernas speciella behov. Ökad utbildning med inriktning
            på dessa förhållanden för arkitekter och andra samhällsplanerare
            är därför ett angeläget krav. En orättvisa som i hög grad drabbar
            kvinnorna är det nuvarande sam- beskattningssystemet. Förslag
            till reform i syfte att skapa rättvisare regler för yrkesarbetande
            gifta kvinnor kommer att framläggas i särskild motion. I annan
            motion kommer att föreslås förbättrat samhällsskydd för de s.
            k.
          </p>
          <pb facs="riksdagen-motions-pdf/data/1961/mot_1961__ak__131/mot_1961__ak__131-002.pdf"/>
          <fw xml:id="i-RwqAnqinkeNBe7Jr1U8B2v">
            &amp; Motioner i Andra kammaren, nr 131 år 1961
          </fw>
          <p xml:id="i-QEWDA9Q1ZrWSaPyqfaE3M2">
            hemmadöttrarna och andra i det sociala reformarbetet förbisedda
            grupper, vilkas betydande insatser samhället inte i tillräcklig
            grad beaktat. I separat motion kommer också att föreslås en höjning
            av bidragsförskotten till ensamstående mödrar.
          </p>
          <p xml:id="i-HfAcDfCG3oUiX9J4ZWF9bP">
            Lika lön för arbete av lika värde
          </p>
          <p xml:id="i-43xjPCyEwoSS3mSBvcfRSv">
            Principen om lika lön för likvärdigt arbete är långt ifrån genomförd
            i vårt land. Enligt Landsorganisationen var kvinnornas genomsnittliga
            tim- förtjänster inom industrien 1958 70,2 procent av männens.
            År 1952 var motsvarande siffra 70,6 procent. Under perioden 1952—1958
            hade alltså löneklyftan mellan män och kvinnor ökat. Den ökade
            differensen kan i viss mån förklaras av det förhållandet att männen
            dominerar i höglöne- facken. Detta torde dock ej i väsentlig mån
            förändra det för kvinnor otill- fredsställande relativa löneläget.
            För de stats- och kommunalanställda kvin- norna har läget inte
            varit bättre. För män tillämpas som s. k. bottenlöne- grad A 7,
            för kvinnor A 3. Medan ca 5 procent av männen ligger under löne-
            grad A 7, befinner sig mer än hälften av kvinnorna under denna
            lönegrad. Enbart utbildningsskillnader torde inte motivera dessa
            förhållanden, utan realiter kan man tala om speciella lågt avlönade
            befattningar för kvinnor. Från vårt håll har vid tidigare riksdagar
            yrkats, att riksdagen måtte uttala sig för att Sverige ratificerar
            Internationella arbetsorganisationens konvention nr 100 om lika
            lön för män och kvinnor för arbete av lika värde och åtföljande
            rekommendation nr 90 samt konventionen nr 111 angående diskriminering
            i frågor om anställning och sysselsättning. Vi har ansett likalönsprincipen
            vara en fråga av hög angelägenhetsgrad och ett elemen- tärt rättvisekrav.
            Riksdagen har emellertid icke ansett sig kunna biträda yrkandet
            om ratificering. De skäl som åberopats häremot har i huvudsak
            varit följande: Under hänvisning till förhållanden i länder, som
            ratificerat konvention nr 100, har man framhållit, att en ratificering
            förmodligen inte skulle på- skynda likalönsprincipens förverkligande.
            En ratificering skulle, säger man vidare, innebära ett avsteg
            från principen om arbetsmarknadsparternas för- handlingsfrihet,
            och ett antagande av konventionen är därför möjligt först när
            vi uppfyller dess förpliktelser. Samtidigt har man anfört att
            en ratifi- cering av konventionen skulle medföra stora kostnader
            för det allmänna. 32 länder har nu ratificerat Internationella
            arbetsorganisationens kon- vention nr 160. Bland dessa kan nämnas
            Frankrike, Västtyskland, Italien, Österrike samt våra nordiska
            grannländer Norge och Danmark. Frankrike kan sägas ha kommit längst
            i fråga om genomförandet av likalönsprinci- pen. Enligt en FN-rapport
            var år 1954 avtalslönerna för de franska kvin- norna inom industrien
            ca 87 procent av männens. Även Västtyskland har gjort stora framsteg
            i utjämnandet av löneskillnader mellan män och kvin- nor. Inom
            flera branscher har kvinnornas löneläge under de senaste åren
          </p>
          <pb facs="riksdagen-motions-pdf/data/1961/mot_1961__ak__131/mot_1961__ak__131-003.pdf"/>
          <fw xml:id="i-8fjLYVrNm2pHLQsMi7jbWH">
            Motioner i Andra kammaren, nr 131 år 1961 9
          </fw>
          <p xml:id="i-2GjyVewHCp2NURg7oEAfZV">
            markant förbättrats. För t. ex. skoindustriens vidkommande är
            likalöns- principen i det närmaste helt genomförd. I en del andra
            länder, som ratifi- cerat konvention nr 100, är kvinnornas löneläge
            mindre gynnsamt. Orsa- kerna härtill är förmodligen flera, t.
            ex. finansiella svårigheter eller så stora löneklyftor mellan
            män och kvinnor, att en längre tid kräves för att utjämna olikheterna.
            Konventionen kräver för övrigt enligt sin lydelse inte heller
            ett omedelbart genomförande av likalönsprincipen. Tanken att en
            som betydelselös betecknad konvention skulle utgöra ett hot mot
            arbetsmarknadsparternas frihet är redan i och för sig motstridig.
            Något sådant inflytande har konventionen icke, vilket framgår
            av dess artikel 2, första stycket: Varje medlem skall med avseende
            å alla arbetstagare, på så sätt som är förenligt med gällande
            ordning för fastställande av lönesatser, främja och
          </p>
          <p xml:id="i-DDfS448SnSJQBL6xkFdApE">
            i den mån sagda ordning medgiver irygga tillämpningen av principen
            om lika lön för män och kvinnor för arbete av lika värde.
          </p>
          <p xml:id="i-2BrXukwRXQUjVeUf2hFf2d">
            Det har framhållits, att en ratificering av ILO:s konvention
            om lika lön bör ske först när vi uppfyller dess förpliktelser.
            Självfallet har konventio- nen stor betydelse för att trygga uppnådda
            resultat, men den talar även om att främja tillämpningen av likalönsprincipen,
            vilket skulle vara överflödigt om ett krav för ratificering vore
            att principen redan var realiserad. Det avtal, som våren 1960
            slöts mellan Svenska arbetsgivareföreningen och Landsorganisationen,
            varvid de båda organisationerna enades om att rekommendera de
            anslutna förbunden att under en övergångsperiod av fem år ändra
            avtalen, så att beteckningarna män och kvinnor ersättes med ensartade
            gruppbeteckningar, innebär ett betydelsefullt resultat för lika-
            lönsprincipens genomförande och är ett uttryck för samma anda,
            som besjälar likalönskonventionen. Den riktpunkt för de kommande
            förhand- lingarna, som avtalet innebär, skulle enligt vår mening
            få ett naturligt stöd” och komplement i en ratificering av konventionen
            om lika lön för likvär- digt arbete.
          </p>
          <p xml:id="i-U5stGTav3pGsBK9o1z5Spp">
            Likalönsprincipen inom statsförvaltningen
          </p>
          <p xml:id="i-Mc7ZRRFKoYdMSspxuy4ftx">
            När nu på den privata sektorn av arbetsmarknaden tagits ett betydelse-
            fullt steg i riktning mot likalönsprincipens fulla förverkligande,
            framstår det som angeläget att inom statsförvaltningen undanröja
            den reella diskri- minering av kvinnorna som sker genom att många
            tjänster, som nästan uteslutande är besatta med kvinnor, befinner
            sig under den manliga botten- lönegraden. Det måste anses vara
            ett elementärt rättvisekrav att de kvinn- liga tjänster, vilka
            med hänsyn till arbetsuppgifter är likvärdiga med sådana tjänster
            som placerats i den manliga bottenlönegraden, också hänföres dit.
            Självklart innebär en även i detta avseende genomförd likalönsprincip
            inom statsförvaltningen en kostnadsökning för det allmänna. En
            reform bör därför genomföras successivt. Till grund för en rättvisare
            lönesättning
          </p>
          <pb facs="riksdagen-motions-pdf/data/1961/mot_1961__ak__131/mot_1961__ak__131-004.pdf"/>
          <fw xml:id="i-TW9m2kg2R9DymwA2cJf9pS">
            10 Motioner i Andra kammaren, nr 131 år 1961
          </fw>
          <p xml:id="i-Q8PdD8cKSpacVsvoL5VqYo">
            bör givetvis ligga en så långt möjligt objektiv värdering av
            arbetsuppgifterna med hänsyn till deras krav i fråga om utbildning,
            praktisk erfarenhet, an- svar, fysisk och psykisk ansträngning,
            arbetsförhållanden etc. Hänsyn bör naturligtvis också tagas till
            skillnader i pensionsålder. Med hänsyn dels till nödvändigheten
            av ett successivt genomförande av likalönsprincipen, dels till
            behovet av en objektiv arbetsvärdering anser vi det angeläget,
            att skyndsamt undersöka under vilka former och under hur lång
            tid en övergång till reell lika lön för män och kvinnor inom stats-
            förvaltningen bör ske, så att en plan för principens förverkligande
            så snart som möjligt kan föreläggas riksdagen. Yrkandet beträffande
            likalönsprincipens genomförande i den statliga för- valtningen
            framställes av formella skäl i särskild motion.
          </p>
          <p xml:id="i-MwAc5p2iJiv4Q5Vggnx2Wv">
            Ekonomisk värdering av husmödrarnas arbete
          </p>
          <p xml:id="i-CAEMr4UoCBPgp5ixEAdBoW">
            I vid 1960 års riksdag väckta motioner påpekades från vårt håll
            behovet av en utredning med uppgift att företaga en ekonomisk
            värdering av hus- hållsarbetet. Andra lagutskottet framhöll i
            sitt utlåtande nr 60, att en arbetsvärdering på tidsstudiebas
            på grund av husmoderns speciella arbetsuppgifter knap- past framstod
            som möjlig. Utskottet fann ej heller att en undersökning med utgångspunkt
            från kostnaderna för lejd arbetskraft skulle ge mera rätt- visande
            resultat än redan gjorda uppskattningar, då vissa av husmoderns
            mera abstrakta insatser — som exempelvis att bereda barnen en
            lugn och trygg uppväxt — icke är möjliga att värdera i pengar.
            Vidare anförde ut- skottet, att det huvudsakliga syftet med den
            begärda utredningen torde ha varit att erhålla ett underlag för
            en förbättrad sjukpenningförsäkring för hemarbetande kvinnor,
            varför utfallet av den beslutade höjningen av den frivilliga försäkringen
            borde avvaktas, innan ytterligare förbättringar av möjligheterna
            till frivillig försäkring övervägdes. Det är enligt vår mening
            oriktigt att knyta värdet av den begärda ut- redningen helt eller
            huvudsakligen till sjukförsäkringen. Den skulle tvärt- om komma
            att få stor betydelse på en mängd skilda avsnitt av samhällsli-
            vet. I ovannämnda motioner anfördes olika områden, för vilka en
            under- sökning av här åsyftat slag skulle ha stor betydelse. Där
            framhölls ersättningen för de hemarbetande kvinnorna inom sjukförsäkringen
            och allmänna tilläggspensioneringen, beräknandet av förvärvsavdragen
            vid be- skattningen, beräkningsgrunderna för underhållsbidragen
            och bidragsför- skotten samt ersättningen för familjevård av fosterbarn
            och andra grup- per, för vilka denna vårdform är den mest adekvata.
            Betonas bör inte minst den betydelse en ekonomisk värdering av
            husmoderns arbete har för civilrättsliga avtal, exempelvis skadeståndsregleringar.
            De individuella värderingar som i sådana fall sker rör sig f.
            n. utan några fasta former,
          </p>
          <pb facs="riksdagen-motions-pdf/data/1961/mot_1961__ak__131/mot_1961__ak__131-005.pdf"/>
          <fw xml:id="i-Y5iF9BfCoMMdjqJfex5y49">
            Motioner i Andra kammaren, nr 131 år 1961 11
          </fw>
          <p xml:id="i-RqMpmJeEDuPwRDqYpUwk4J">
            som ansluter sig till modernt arbetsliv och modern arbetsvärdering.
            Även om härvidlag försök göres till riktiga bedömningar, råder
            det enligt vår mening ingen tvekan om att sådana riktlinjer för
            bedömningen, som skulle kunna framgå av en undersökning av föreslagen
            art, skulle bli av största betydelse och i hög grad underlätta
            arbetet med den individuella bedöm- ningen. Frågan om en ekonomisk
            värdering av hushållsarbetet anser vi därför vara av så stor vikt,
            att svårigheter av den art, som utskottet i fjol anförde, inte
            kan anses vara något avgörande skäl mot en dylik undersökning.
            En skickligt upplagd undersökning av de produktiva arbetsinsatser,
            som hus- modern utför, torde också vara fullt möjlig. Härför talar
            bl. a. den under- sökning, som 1957 genomfördes av statens institut
            för konsumentforskning och som behandlade vissa hithörande problem.
            En sammanställning av denna och andra redan utförda undersökningar
            kan bli en god grundval för den av oss åsyftade undersökningen.
            En förutsättningslös utredning bör pröva olika metoder för värderingen
            av hushållsarbetet, såsom arbetsvärdering av särskilda moment
            och jäm- förelser med arbetsmarknadens löner för hemhjälp, t.
            ex. vad det kostar att vid husmoderns sjukdom leja arbetskraft
            för att sköta husmoderns arbete. Självfallet kan resultatet av
            en undersökning av här åsyftat slag inte bli tillämpligt i varje
            enskilt fall. Vad undersökningen bör få fram är — som nyss nämnts
            — normer för den ekonomiska värderingen av hushållsarbetet för
            olika familjetyper.
          </p>
          <p xml:id="i-TLFJVBbuXgsatMPtGf6f19">
            Samhälls- och bostadsplanering
          </p>
          <p xml:id="i-YSarcoA1xZmpwqPEuTs5qy">
            I den snabba förändring av samhället som den tekniska utvecklingen
            driver fram är samhällsplaneringen av utomordentligt stor betydelse.
            Själva bostädernas utformning för olika typer av familjer är viktig,
            men funda- mental är frågan om hustyper, miljöer och själva samhällsbildningens
            typ och struktur. På detta beror familjemedlemmarnas trivsel,
            möjligheter till återhämtning, husmoderns arbetstillvaro och till
            stor del våra ungdoms- frågor. Många faktorer medverkar vid planlösningar
            i samhället, kanske i första hand de ekonomiska. Men då samhällsplanerarnas
            och arkitekternas kun- nighet och insikt också måste vara av den
            största betydelse för samhälls- bildningen, är det av vikt att
            utbildningen också tar hänsyn till de nya krav, som dagens samhälle
            ställer. Genom att arkitektutbildningen är knu- ten till de tekniska
            högskolorna dominerar de tekniska ämnena, under det att andra,
            som samhällskunskap, sociologi, psykologi, ev. socialmedicin m.
            m., kommer att saknas eller förekommer i mycket ringa grad. De
            senare ämnena är nödvändiga för att klargöra målsättningen.
          </p>
          <pb facs="riksdagen-motions-pdf/data/1961/mot_1961__ak__131/mot_1961__ak__131-006.pdf"/>
          <fw xml:id="i-DjiDGi3eVxKUKHWvjv3fqR">
            12 Motioner i Andra kammaren, nr 131 år 1961
          </fw>
          <p xml:id="i-DzKJGBvXiVBESMeW4mJ2S9">
            Här behandlade problem upptas till närmare dryftande i en särskild
            motion. Under åberopande av vad ovan anförts får vi hemställa,
            att riksdagen måtte besluta 1. att uttala sig för att Sverige
            ratificerar a) Internatio- nella arbetsorganisationens konvention
            nr 111 angående diskriminering i fråga om anställning och yrkesutövning
            och b) Internationella arbetsorganisationens konvention nr 100
            med ansluten rekommendation nr 90 angående lika lön för män och
            kvinnor för arbete av lika värde; 2. att i skrivelse till Kungl.
            Maj:t anhålla om utredning med uppgift att företaga en ekonomisk
            värdering av hus- hållsarbetet i syfte att underlätta en rättvisande
            bedöm- ning av det ekonomiska värdet av den arbetsinsats som bortfaller,
            när husmodern på grund av sjukdom, förvärvs- arbete etc. inte
            i full utsträckning kan deltaga i arbetet i hemmet.
          </p>
          <p xml:id="i-NSydDYumnHyvxwMxcZ6ar8" type="date">
            Stockholm den 23 januari 1961
          </p>
          <div xml:id="i-WqyEkZQAG1A4JimjCeQE5Q" type="signatureBlock">
            <list xml:id="i-TxB5w5A71eG8wqfsFmMFae">
              <item xml:id="i-9fT4LpMTsvJ5RyQTsAqRj7" who="unknown" type="signature">
                Bertil Ohlin Bertil von Friesen Henning Gustafsson i Skellefteå
                Wald
              </item>
              <item xml:id="i-SjCmK5tvzp1y4etjL1TTLP" who="unknown" type="signature">
                Svensson Gunnar Helén Sven Wedén Sven Gustafson Brita Elmén
              </item>
            </list>
          </div>
          <p xml:id="i-KxNKAGQUzjGoYhuQ17HE8D">
            i Göteborg
          </p>
        </div>
      </div>
    </body>
  </text>
</TEI>
