<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__416/mot_1969__ak__416-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 416—420 Motion i Andra kammaren, nr 416 år 1969 1
          </p>
          <p>
            Nr 416
          </p>
          <p>
            Av fru Mogård, om obligatorisk ansvarsförsäkring för tillverkare
            och försäljare av läkemedel.
          </p>
          <p>
            (Lika lydande med motion nr 359 i Första kammaren)
          </p>
          <p>
            Tillverkningen av läkemedel i Sverige har vuxit i snabb takt
            under de senaste åren. För närvarande finns det ungefär fyrtio
            olika företag som framställer läkemedel. Av dessa är de nio största
            företagen sammanslutna i Läkemedelsindustriföreningen (LSF). Medlemmar
            i föreningen är Astra, Bofors, Draco, Ferrosan, Hessle, Kabi,
            Leo, Pharmacia och Recip. Enligt uppgift svarar dessa nio företag
            för 98 procent av i vårt land tillverkade läkemedel. Marknaden
            torde för närvarande enligt uppskattning öka med cirka tolv procent
            om året. De till LSF anslutna företagen har under de senaste tio
            åren expanderat från ett tillverkningsvärde av 165 miljoner kronor
            till 500 miljoner kronor. Uppgången har sin grund i dels en betydande
            ökning av exporten, dels en markant ökning av konsumtionen inom
            landet. Det anses att läkemedlen år 1950 utgjorde 0,59 procent
            av den totala konsumtionen i landet och att deras andel i konsumtionen
            år 1966 stigit till 1,04 procent. Läkemedlens väg från tillverkning
            till konsumtion är kringgärdad av en sträng lagstiftning. Den
            enskilde konsumenten kan få inköpa läkemedel endast på apotek
            eller i samband med sjukhusvistelse. Årligen introduceras i vårt
            land cirka 200 nya läkemedel. Innan ett nytt läkemedel får föras
            ut i marknaden skall det granskas av statens far- maceutiska laboratorium
            och i särskild ordning registreras. Sedan registre- ring skett,
            blir varje läkemedel föremål för stickprovskontroll. Dessutom
            granskas verksamheten vid läkemedelsindustrier och apotek av särskilda
            läkemedelsinspektörer. De viktigaste förutsättningarna för att
            ett nytt läkemedel skall godkännas är dels att det vid försök
            visat sig ha uppgiven effekt, dels att eventuella biverkningar
            inte är svårare än att de kan accepteras. Apoteken har ensamrätt
            till försäljning av läkemedel. Därigenom har samhället velat uppnå
            att nödvändiga läkemedel alltid finns i handeln och att läkemedlen
            uppfyller bestämda kvalitetskrav. Kvalitets- och säkerhets- kraven
            skall upprätthållas oberoende av apotekens storlek. I dag beräknas
            apoteken tillhandahålla inemot 20 000 olika artiklar.
          </p>
          <p>
            Bihang till riksdagens protokoll 1969. 4 saml. Nr 416—420
          </p>
          <pb facs="riksdagen-motions-pdf/data/1969/mot_1969__ak__416/mot_1969__ak__416-002.pdf"/>
          <p>
            2 Motion i Andra kammaren, nr 416 år 1969
          </p>
          <p>
            Läkemedlen omfattar omkring nittio procent av försäljningen.
            Apotekens kundbesök anses tämligen lika fördelade mellan receptbelagda
            och recept- fria läkemedel. Allmänt torde gälla att Sverige har
            förhållandevis fler receptbelagda läkemedel än flertalet andra
            länder. Trots alla säkerhetsåtgärder vid tillverkningen och senare
            kontroll av saluförda läkemedel från myndigheternas sida föreligger
            ändå alltid risk för att fel kan begås hos producenten eller i
            något led på väg från producent till konsument. Granskning vid
            statens farmaceutiska laboratorium sker säkert med noggrannhet
            och känsla av ansvar för uppgiften, men genom den mänskliga faktorn
            kan trots allt förbiseenden och misstag inträffa vid denna statliga
            kontroll. En absolut garanti mot att olämpliga läkemedel icke
            föres i marknaden kan aldrig uppnås hur väl man än kringgärdar
            tillverk- ning och distribution. Det finns ju aktuella exempel
            på att ett godkänt läke- medel i viss användning givit upphov
            till svåra skadeverkningar i form av för framtiden bestående invaliditet.
            Mot denna bakgrund har man anledning att ställa frågan huruvida
            kon- sumentens rätt till gottgörelse är tillfredsställande tryggad
            vid misstag i samband med tillverkning eller distribution av läkemedel.
            även om skador aldrig kan helt undvikas, bör den enskilde kunna
            fordra att han blir till- försäkrad ersättning för liden skada.
            Det borde därför ordnas så att företag som tillverkar läkemedel
            och apoteken vore skyldiga att teckna en ansvars- försäkring såsom
            en garanti för att skadestånd kom att utgå till dem som drabbas
            av skada genom fel eller försummelse vid produktion eller distri-
            bution av läkemedel. Med stöd av vad jag anfört får jag vördsamt
            hemställa, att riksdagen måtte besluta att i skrivelse till Kungl.
            Maj:t hemställa om utredning av frågan om obligatorisk ansvarsförsäkring
            för tillverkare och försäljare av läke- medel.
          </p>
          <p>
            Stockholm den 24 januari 1969 Britt Mogård (m)
          </p>
        </div>
      </div>
    </body>
  </text>
</TEI>
