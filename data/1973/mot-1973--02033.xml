<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02033">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:129 med förslag till lag om anställningsskydd, m. m.</title>
        <author>av herr Möller</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:129 med förslag till lag om anställningsskydd, m. m.</title>
          <idno type="rdwebb">FW022033</idno>
          <rs type="number">2033</rs>
          <ref type="dokument_url_text">http://data.riksdagen.se/dokument/FW022033/text</ref>
          <ref type="dokument_url_html">http://data.riksdagen.se/dokument/FW022033</ref>
          <ref type="dokumentstatus_url_xml">http://data.riksdagen.se/dokumentstatus/FW022033</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nu7SXhznjuZtFudgGtuJU</idno>
            <name>BIRGER MÖLLER</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TxRtuGBHH323y9Nh2usN43" type="signed"/>
        <correspContext corresp="i-TxRtuGBHH323y9Nh2usN43">
          <note type="signatory" corresp="i-Nu7SXhznjuZtFudgGtuJU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2033/mot_1973__2033-001.pdf"/>
      <fw xml:id="i-W5zQhLeBjaKN1rr6k8wJ1j">
        Mot. 1973:2033 8
      </fw>
      <div xml:id="i-EDq1NyBeiNFJWU6ib17v4y" type="motHeader">
        <div xml:id="i-7uwDZgc114HbjgUWkyUU9e" type="motTitle"/>
        <div xml:id="i-8pZxdbhYKBDMa8T8xdsN3q" type="motSubmissionInfo"/>
      </div>
      <div xml:id="i-PSNPQUCrugtE4kiBRcVCZ" type="motBody">
        <div xml:id="i-YC8YcEXKJqFfymbbpEsdFA">
          <p xml:id="i-XryVbm5ATVn9nEWaiFuaSi">
            Nr 2033
          </p>
          <p xml:id="i-8f5zDsecXxvdqHbhf3J1rS">
            av herr Möller i anledning av Kungl. Maj:ts proposition 1973:129
            med förslag till lag om anställningsskydd, m. m.
          </p>
          <p xml:id="i-RrZd7igRDDYeFVqex3AB56">
            Förslagen i propositionen om ökad trygghet i anställningen är
            i alla sina väsentliga delar bra. De har ett viktigt syfte och
            kommer att medföra en sedan länge önskad trygghetsökning för hundratusentals
            anställda. Som alla nya och omfattande lagförslag kommer praktiska
            erfaren- heter att om några år visa att viss vidareutveckling,
            ändring och komplettering erfordras. Vid en sådan förnyad översyn
            anser jag det angeläget att de nedanstående påpekanden, som gjorts
            av professorn i nationalekonomi Ingemar Ståhl, förtjänar att allvarligt
            beaktas. Det gäller att — med bevarad trygghet — dels öka möjligheten
            till rörlighet för den anställde, dels minska de automatiska stordriftsfördelar
            som det nuvaran- de förslaget ger upphov till och som inte motsvaras
            av sakliga effektivitetsfördelar från produktions- och konsumentsynpunkt.
            För konkurrenskraften och produktivitetsutvecklingen i näringslivet,
            liksom inte minst för de anställda personligen, är detta viktiga
            frågor. De resonemang som professor Ståhl framför återges bäst
            genom att ur hans artikel i Ekonomisk debatt nr 4 i år citera
            följande delar (det bör poängteras att det är utredningen han
            kommenterar och inte propositio- nen):
          </p>
          <p xml:id="i-MtN5gPmSjC8785z5HiYRqm">
            Falska stordriftsfördelar
          </p>
          <p xml:id="i-DDguNhcexhvgN233Qrgjwv">
            Ett genomförande av förslagen får konsekvenser för företagsstorlek
            och företagens inbördes konkurrensförhållanden. Expanderande storföre-
            tag eller koncerner — gärna av konglomeratkaraktär — kan lättare
            än småföretag erbjuda någon form av livslång anställning inom
            företagets ram. Det vidgade anställningsskyddet kommer troligtvis
            att förstärka koncentrationstendenserna och bidra till vad som
            brukar kallas en ”japanisering” av arbetsmarknaden — — — (även
            när) dessa företag inte har rent tekniska stordriftsfördelar bidrar
            olika slag av regelramar från det offentligas sida att skapa fördelar
            för företagstypen. Likartade organisatoriskt betingade stordriftsfördelar
            genereras även av skattelag- stiftningen. I denna mening kan lagförslaget
            sägas förstärka redan starka tendenser till en ekonomi baserad
            på ett begränsat antal — kanske några hundratal — stora företag,
            offentliga verk eller kommunala arbetsgivare som dominerande organisationsenheter
            och arbetsgivare. — — — I anställningsvalet kommer individer att
            föredra — vid lika lön — det stora företaget med tryggad livslång
            anställning. Bland det värsta som kan inträffa på en japaniserad
            arbetsmarknad torde vara att vid en relativt hög ålder bli utslängd
            från ett företag som läggs ner. Förtursregler som intjänats under
            många år blir värdelösa och ett nytt anställningsför- hållande
            kan bli svårt att etablera. Samtidigt som alltså lagstiftningen
          </p>
          <pb facs="riksdagen-motions-pdf/data/1973/mot_1973__2033/mot_1973__2033-002.pdf"/>
          <fw xml:id="i-UdGUP9oYarh1Mn6F2f6EZh">
            Mot. 1973:2033 9
          </fw>
          <p xml:id="i-FKwSTMb4cmUCkJDzDjC78">
            mycket kraftigt skyddar dem som redan har en tryggad sysselsättning
            skapar den en ökad otrygghet för andra grupper. I en speciellt
            svår situation hamnar nystartade företag av innovativ karaktär
            och med stor osäkerhet. Dessa företag är i ett uppenbart underläge
            gentemot redan etablerade företag när det gäller rekryteringen
            genom att de ej kan utlova livslång sysselsättning. Men samtidigt
            drar det nystartade företaget på sig samma formella förpliktelser
            beträffande uppsägningstider och eventuella skadestånd som det
            etablerade företaget.
          </p>
          <p xml:id="i-GPY4aPTKN9VWRA3UNmxaG2">
            Rörligheten
          </p>
          <p xml:id="i-6V6E5mhMxwoh63z28ApQkj">
            —-—— det kan redan här vara lämpligt att visa hur olika slag
            av rörlighet på arbetsmarknaden förhindras. En individ som lämnar
            ett företag för att ta anställning i ett annat förlorar därmed
            sin ”intjänade rätt” till turordningen. En individs val av framtida
            arbetsplats blir inte enbart baserade på framtidsförväntningar
            utan också av hans tidigare anställningshistoria. — — — Även om
            statistiken på många punkter är ofullständig finns indikationer
            på att omkring var åttonde förvärvsarbe- tande under ett år byter
            anställning — utöver interna byten, förflytt- ningar och befordringar
            som sker utan arbetsgivarbyten. Dessa omflyttningar — som till
            sin omfattning är mycket stora och endast till en begränsad del
            rör rent arbetslösa — är av utomordentlig betydelse i ett tillväxt-
            och strukturomvandlingsförlopp. Omflyttningarna är också av betydelse
            för den individuella anpassningen och man kan normalt räkna med
            att flyttningar som ej skett över ett stadium av arbetslöshet
            är förenade med individuella välfärdsvinster. Ändrade familjeförhållanden,
            andra önskemål om bostadsort eller arbetsintensitet ligger bakom
            det omflyttningsmönster som observeras. Det är självklart förenat
            med stora risker att minska den relativt stora flexibilitet och
            rörlighet som tydligen karakteriserar arbetsmarknaden.
          </p>
          <p xml:id="i-7SKP3WNj3vVg33YqcBGDtj">
            Den delade arbetsmarknaden
          </p>
          <p xml:id="i-7n5XLLypRk8ACqFbH5JcDY">
            ——— en arbetsgivare får mycket svaga incitament att anställa
            individer som redan har någon form av handikapp eller under anställ-
            ningsperioden kan förväntas få en produktivitetssänkning — — —
            den missgynnade gruppen skall stödjas genom att arbetsmarknadsmyndig-
            heterna får större möjligheter att direkt påverka företagens personal-
            politik. Det är uppenbart att den valda vägen — med förhandlingar
            och sanktionshot, men också med olika former av bidrag och subventioner
            till företagen — gynnas av en mer koncentrerad företagsstruktur.
            Förhållan- devis generella regler som bidrag till skyddad sysselsättning
            eller kanske t. o. m. differentierade arbetsgivareavgifter för
            olika arbetstagarkategorier diskuteras ej som alternativ utan
            förslagen förstärker tendenserna till ett ekonomiskt system baserat
            på förhandlingar — — — Även om den kvantitativa omfattningen av
            de nu diskuterade åtgärderna är osäkra och kanske i vissa fall
            inte helt avgörande pekar förslagen entydigt i en bestämd riktning
            — nämligen mot ett övergivande av fungerande marknadsmekanismer
            till förmån för ett marknadssystem med starka inslag av selektivitet
            i de offentliga åtgärderna och förhand- lingar mellan företag,
            löntagarorganisationer och offentliga myndigheter. Dessa tendenser
            gynnar också uppkomsten och tillväxten av en företags- typ som
            har sina komparativa fördelar i detta förhandlingsspel snarare
            än i teknologisk effektivitet. Bland alternativa lösningar nämns
            ”en utvidgning av bidragen till skyddad sysselsättning inom företagen
            eller ännu mer generella bidrags-
          </p>
          <pb facs="riksdagen-motions-pdf/data/1973/mot_1973__2033/mot_1973__2033-003.pdf"/>
          <fw xml:id="i-Mobhud984fVWDdKCLJVHZd">
            Mot. 1973:2033 10
          </fw>
          <p xml:id="i-WWRfxuDNF1PbPsBTP467BG">
            former som exempelvis allmänt lägre arbetsgivaravgifter för äldre
            arbetskraft” och ”tekniska lösningar som innebär något slag av
            riskdiffe- rentiering mellan företagen likväl skapas”. En sådan
            lösning är att företagen ges möjlighet att med differentierade
            premier försäkra sig mot de risker som uppstår i form av skadestånds-
            anspråk från löntagarna i samband med driftsinskränkningar. I
            princip kan det vara ekvivalent för löntagaren att få en garanti
            om lång sysselsättning eller ett (betydande) skadestånd om anställningsförhållan-
            det upphör. — — — Man kan sålunda tänka sig att företag eller
            grupper av företag bygger upp fonder för att täcka skadeståndsanspråken.
            För företag som ej utnyttjat sina fonder kommer premien successivt
            att sänkas medan företag med ständiga uppsägningar ligger kvar
            med de högre avgifterna. Dessutom påpekas att ”Som tidigare antytts
            har betänkandet och förslaget en påtaglig juridisk slagsida. Detta
            framgår dels av utredningens sammansättning, dels av själva betänkandets
            uppläggning. Arbetstagar- organisationerna har i hög grad låtit
            sig representeras av förbundsjurister och hela sekretariatet har
            hovrättsanknytning” samt att ”De förslag som presenterats av utredningen
            har i hög grad tillkommit under trycket av drygt två års lågkonjunktur”.
          </p>
          <p xml:id="i-PDaTvDwXaCuRHBaJ6uZAkY">
            När erfarenheten av den nu snart beslutade lagstiftningen vunnits,
            bör en översyn sikta till att tillvarata dessa viktiga påpekanden.
            Det gäller att då bevara den ökade anställningstryggheten och
            förvisso på vissa punkter förbättra den, men att samtidigt genom
            det angivna försäkringssystemet m. m. öka den så värdefulla rörligheten
            för den anställde och minska de falska stordriftsfördelar som
            kan uppstå. Med hänvisning till det anförda hemställer jag att
            riksdagen måtte besluta att ge Kungl. Maj:t till känna ovanstående
            synpunkter för en framtida översyn av lagen om anställningstrygghet,
            vilka syftar till att med bevarad trygghet för den anställde öka
            vederbörandes rörlighet och minska de falska stordriftsfördelar
            som kan uppstå.
          </p>
          <p xml:id="i-37MrhG77pthXe4nxxrxdpS" type="date">
            Stockholm den 30 oktober 1973
          </p>
          <p type="signatureBlock" id="i-PrJNvEXVAhT642yZdv3nWe">
            BIRGER MÖLLER (fp)
          </p>
        </div>
      </div>
    </body>
  </text>
</TEI>
