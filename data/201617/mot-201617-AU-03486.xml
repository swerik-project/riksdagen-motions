<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03486">
  <teiHeader>
    <fileDesc>
      <titleStmt>
        <title>Utgiftsområde 13 Jämställdhet och nyanlända invandrares etablering</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3486 av Fredrik Malm m.fl. (L)</title>
          <idno type="rdwebb">H4023486</idno>
          <rs type="number">3486</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023486/text</ref>
          <ref type="dokument_url_html">http://data.riksdagen.se/dokument/H4023486</ref>
          <ref type="dokumentstatus_url_xml">http://data.riksdagen.se/dokumentstatus/H4023486</ref>
          <ref type="docx">http://data.riksdagen.se/fil/F9B200EC-83D1-40D7-BCBB-D29359C131E6</ref>
          <ref type="pdf">http://data.riksdagen.se/fil/F4984AEA-A760-4BEC-A8C6-39E880F8866B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GKLWzAahakwqvEc6jx2JCb" type="signed"/>
        <correspContext corresp="i-GKLWzAahakwqvEc6jx2JCb">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-HcZaawZuxx99tqkhLB4wGd" type="submitted">
          <date when="2016-10-05"/>
          <time when="16:42:12"/>
        </correspAction>
        <correspAction xml:id="i-79VwqxLfB5yZ6W4QjMRjbP" type="reviewed">
          <date when="2016-10-07"/>
          <time when="18:43:07"/>
        </correspAction>
        <correspAction xml:id="i-9mcf4jbiWPxxQccjS8RVGd" type="referred">
          <date when="2016-10-14"/>
        </correspAction>
        <correspAction xml:id="i-BNikFZQVn6CMsiLLBYeZAp" type="assigned">
          <date when="2017-04-25"/>
          <time when="09:21:05"/>
        </correspAction>
        <correspContext corresp="i-BNikFZQVn6CMsiLLBYeZAp">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-VSxncLYkb9PxJefxRYJut6" type="behandlas_i"/>
        <correspContext corresp="i-VSxncLYkb9PxJefxRYJut6">
          <ref type="uppgift">2016/17:AU1</ref>
          <ref type="ref_dok_id">H401AU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W1viNuX8AAh8ZxAsVcLEFp" type="motHeader">
        <div xml:id="i-7BSpouJ8ikow7Ez9yr4e8C" type="motTitle">
          Motion till riksdagen 2016/17:3486 av Fredrik Malm m.fl. (L)
          Utgiftsområde 13 Jämställdhet och nyanlända invandrares etablering
        </div>
      </div>
      <div xml:id="i-BB4wUVCST2ZRceBZ9Cn9M9" type="motBody">
        <div xml:id="i-SYqRKGEwXJDTLCa8XXxbCg" type="motProposal" subtype="förslag">
          <head xml:id="i-GxeNbuTN4BzzM4nkt3F99Z">
            Förslag till riksdagsbeslut
          </head>
          <list xml:id="i-CFNfTXrDFquRkckde4qaRK">
            <item xml:id="i-KtVrZiXtJphpS8FNpzU6AA" sortKey="Yrkande 1">
              Riksdagen anvisar anslagen för 2017 inom utgiftsområde 13 Jämställdhet
              och nyanlända invandrares etablering enligt förslaget i tabell
              1 i motionen.
            </item>
          </list>
        </div>
        <div xml:id="i-9xFYruhjTFXj4RGJwgrJJr" type="motContent">
          <head xml:id="i-Hvj5GK65pioi7CNyy3pYR7" type="h1">
            Motivering
          </head>
          <p xml:id="i-AsEKNYVWw7hv4VVr8dtouu">
            Utgiftsområde 13 omfattar integrationspolitik, politik mot diskriminering
            och jämställdhetspolitik samt myndigheterna Diskrimineringsombudsmannen
            och Nämnden mot diskriminering.
          </p>
          <p xml:id="i-AqonDvcP6zzLxeaKtrcVwm">
            Traditionen av öppenhet gentemot omvärlden har gjort Sverige
            till ett bättre och rikare land. Det har bidragit till vårt lands
            utveckling och till ekonomisk tillväxt som har byggt vårt välfärdssamhälle.
            De människor som under årens lopp kommit hit från andra länder,
            oavsett om de flytt eller sökt sig hit av andra skäl, har på olika
            sätt berikat Sverige.
          </p>
          <p xml:id="i-CFcHwGgZE4DC7wMAH8k2BY">
            I dag bor här människor med rötter från världens alla hörn och
            här talas i princip världens alla större språk. Det gör Sverige
            och det svenska samhället rikare på många sätt. Det ger oss stora
            möjligheter på en global marknad. Sverige, liksom många andra
            länder, står inför det faktum att fler och fler blir äldre samtidigt
            som en allt lägre andel av befolkningen befinner sig i arbetsför
            ålder. Att fler kommer till Sverige och jobbar är viktigt för
            vårt framtida välstånd.
          </p>
          <p xml:id="i-SziJoQVJ54okPmF8g7DgwV">
            Världen står mitt i den största flyktingkrisen i modern tid,
            med drygt 65 miljoner människor på flykt. Människor som flyr krig
            och förtryck måste kunna söka skydd. Tillsammans med andra EU-länder
            har Sverige ett ansvar att värna asylrätten. Sverige tog under
            2015 emot 163 000 människor och det kom runt 10 000 människor
            i veckan. Myndigheter, kommuner och civilsamhället gjorde viktiga
            insatser för att bara klara av att ge alla dessa människor tak
            över huvudet. Den rådande flyktingkrisen är framför allt en kris
            för de människor som tvingas fly, men när så många människor på
            kort tid kommer till Sverige befinner sig det svenska mottagandet
            i ett mycket ansträngt läge. Sverige har därför behövt vidta åtgärder
            för att minska antalet asylsökande som söker sig hit. Det handlar
            om att kunna ta emot de som flyr på ett värdigt och bra sätt och
            det handlar om att ge skydd åt dem som verkligen behöver skydd.
          </p>
          <p xml:id="i-N15FAHjAkQDFGzapY92kb1">
            Därför var Liberalerna drivande i att få till stånd den blocköverskridande
            migrationsöverenskommelsen som slöts mellan allianspartierna och
            regeringen hösten 2015. Överenskommelsen innebär att Sveriges
            mottagningsregler i större utsträckning liknar andra jämförbara
            länder, till exempel Tyskland, samt en rad åtgärder för att förbättra
            och effektivisera svenskt mottagande och integration.
          </p>
          <p xml:id="i-9foTYkHb6sVvG4vYdMqxY2">
            Sedan 20 juli 2016 gäller regeringens restriktiva migrationslagstiftning
            som innebär att svensk lagstiftning ligger på en miniminivå enligt
            EU-rätten och internationella konventioner. Svensk migrationslagstiftning
            behöver ligga mer i linje med andra europeiska länder men Liberalerna
            kan inte acceptera alltför restriktiva och inhumana regler.
          </p>
          <p xml:id="i-NqC8EnBKmg8fz1eMLMmrKb">
            Liberalerna står fast vid migrationsöverenskommelsen och rätten
            för barnfamiljer att återförenas även vid tillfälliga uppehållstillstånd
            och oavsett skyddsskäl. Vi röstade därför emot regeringens förslag
            som innebär att barnfamiljer nu splittras.
          </p>
          <p xml:id="i-DX7fmSRYnaNN1GuQuQmNQY">
            Vidare är vi kritiska till att bestämmelserna om uppehållstillstånd
            på grund av synnerligen eller särskilt ömmande omständigheter,
            vilka var en viktig ventil för utsatta grupper som kvinnor, barn,
            äldre och hbt-personer, nu tagits bort. Detsamma gäller nödvändigheten
            och proportionaliteten med att grunden för uppehållstillstånd
            när det gäller övriga skyddsbehövande tagits bort.
          </p>
          <p xml:id="i-HjhVoELvttE173REkoAuyf">
            Liberalerna vill värna familjeåterföreningen. Våra förslag uppskattas
            leda till ca 5 000 fler beviljade och mottagna anhöriginvandrare
            2017. En mer generös och human familjeåterförening i förhållande
            till regeringens leder till ökade kostnader. För att finansiera
            förbättrade villkor för familjeåterförening anvisar vi för år
            2017 355 miljoner kronor på anslag 1:2 Kommunersättningar vid
            flyktingmottagande, 54 miljoner kronor på anslag 1:3 Etableringsersättning
            till vissa nyanlända invandrare och 30 miljoner kronor på anslag
            1:4 Ersättning för insatser för vissa nyanlända invandrare. Förslaget
            får även konsekvenser under utgiftsområde 8.
          </p>
          <p xml:id="i-4krvdXYXW3MCXL6Bq8WcUf">
            Liberalerna tog också tydlig ställning mot flera andra förslag,
            till exempel de alltför korta uppehållstillstånden som kraftigt
            försämrar integrationen då nyanlända får svårare att etablera
            sig på arbetsmarknaden. Gruppen alternativt skyddsbehövande, som
            framförallt omfattar syrier, får nu tidsbegränsat uppehållstillstånd
            i 13 månader. Det leder till etableringsplaner som i praktiken
            är betydligt kortare än ett år. Bara att få rätt insatser på plats
            kan ta tid med svensk myndighetsbyråkrati och dagens långa handläggningstider.
          </p>
          <p xml:id="i-FnShhA4gC4myxoKPfeFM2m">
            Individen måste ges realistiska förutsättningar att komma i jobb
            och komma in i det svenska samhället. Tiden för uppehållstillstånd
            bör i stället ligga mer i linje med det som framkommer av migrationsöverenskommelsen,
            det vill säga tre år. Vi noterar också att en rad remissinstanser
            var kritiska till regeringens förslag och att Arbetsförmedlingen
            just pekat på praktiska problem med att genomföra etableringsreformen
            utifrån ettåriga tillstånd. Vidare gör Migrationsverket bedömningen
            att 95 procent av alla som fått tillfälliga uppehållstillstånd
            kommer att ansöka om förlängning vilket kommer påverka Migrationsverkets
            ärendehantering i negativ riktning.
          </p>
          <p xml:id="i-9s6KjAVvMEU2ENSReH64fL">
            Mottagandet av nyanlända måste jämnas ut mer i landet. Många
            kommuner har tagit ett stort ansvar, medan andra inte har gjort
            tillräckligt. Det är därför positivt att kommuner nu kan åläggas
            att ta emot fler nyanlända. Regeringen har tidigare avskaffat
            den prestationsbaserade ersättningen till kommuner som tar ett
            stort ansvar för mottagandet vilket Liberalerna beklagar. Vi hade
            gärna sett ett system med ett reformerat prestationsbaserat stöd
            och en höjd schablonersättning.
          </p>
          <p xml:id="i-NAunnneNt4zz35pTvXCU1B">
            Det är avgörande att Sverige avsevärt förbättrar möjligheterna
            för asylsökande och nyanlända att snabbare komma in på arbetsmarknaden
            och i det svenska samhället, annars riskerar alltför många att
            hamna i ett långvarigt utanförskap och bidragsberoende. Vi måste
            ge fler människor en chans att få en egen lön att leva på och
            en bostad.
          </p>
          <p xml:id="i-QWrXd6S6gpYqxtBWDjXBWa">
            Boendekedjan för asylsökande och nyanlända ska förbättras. Väntetider
            i bosättningsprocessen försenar etableringen vilket är olyckligt
            både för individ och för samhället. Det generella bostadsbyggandet
            måste öka och Sverige behöver en bostadsmarknad med fler bostäder
            och mer marknad.
          </p>
          <p xml:id="i-BsNQ2GgcYfSPY4xpfAhJmr">
            Arbetslösheten bland personer födda utanför Europa och dem med
            låg utbildning ökar. I dag är 148 000 personer i Sverige som är
            födda utanför Europa arbetslösa. Det motsvarar 42 procent av alla
            inskrivna hos Arbetsförmedlingen. Nästan 58 000 nyanlända finns
            i etableringsuppdraget och i princip hälften av deltagarna saknar
            gymnasieutbildning. Dessutom finns alla de tusentals människor
            som befinner sig i Migrationsverkets mottagningssystem men som
            ännu inte finns med i jobbstatistiken. Rätt hanterat kommer många
            nyanlända bidra till svensk tillväxt och välfärd men det krävs
            reformer. Reformer för att även de med låg utbildning och svag
            förankring i det svenska samhället och på arbetsmarknaden ska
            få jobb.
          </p>
          <p xml:id="i-HUPC7biBbMX8kYRX5hL6Xg">
            Dessvärre höjer regeringen i stället skatten på jobb och företagande,
            något som också drabbar många utrikes födda. I stället för att
            bedriva en jobbfrämjandepolitik hittar regeringen på traineejobb,
            extratjänster, beredskapsjobb och snabbspår och dessvärre utlovas
            mer än vad som kan hållas. I valrörelsen utlovade Socialdemokraterna
            32 000 traineejobb – nu hoppas man på 2 500 år 2017 och extratjänsterna
            skrivs ner från 20 000 till 2 600. Med de statliga beredskapsjobben
            hoppas regeringen sysselsätta 5 000 personer 2017–2020. De så
            kallade snabbspåren sysselsätter endast drygt 2 000 personer.
          </p>
          <p xml:id="i-MRD6fQ75y9n9htSMDPnNUV">
            Detta är otillräckligt. Liberalerna är djupt oroade över att
            regeringen inte vidtar de nödvändiga reformer som krävs för att
            fler utrikes födda ska komma i jobb och få en egen försörjning.
            För Liberalerna är det avgörande att fokusera på hur fler jobb
            skapas och hur fler nyanlända också får en lön att leva på. Vi
            måste öppna upp en arbetsmarknad för fler enkla jobb. RUT-reformen
            ska utvecklas, inte försämras. Det måste bli billigare – inte
            dyrare – att anställa.
          </p>
          <p xml:id="i-Rps7SkTwRWpcFkVFB1ao6E">
            Konjunkturinstitutet, EU-kommissionen, OECD, IMF och Finanspolitiska
            rådet har alla pekat på att de höga ingångslönerna i Sverige försvårar
            integrationen. Regeringen gör vissa välkomna satsningar på utrikes
            födda med utbildning men gör inte tillräckligt för dem som har
            en lägre utbildningsnivå. Dessa människor kommer inte att hjälpas
            av regeringens snabbspår eller aldrig så bra system för validering.
            De behöver en politik som ger dem möjlighet till utbildning, men
            framförallt behövs en politik som ger dem chansen att få ett jobb
            och en lön att leva på. Därför har Liberalerna föreslagit att
            unga och nyanlända ska kunna få så kallade startjobb som halverar
            lönekostnaden för arbetsgivaren och ger individen en lön på mellan
            14 000 och 16 000 kronor. Under utgiftsområde 14 finns Liberalernas
            förslag kring en effektivare arbetsmarknadspolitik med fokus på
            fler i jobb.
          </p>
          <p xml:id="i-2hhCp7SmsPSFk8nEadLF2F">
            Insatser behövs för att få fram fler praktikplatser för nyanlända,
            vilket är en del i migrationsöverenskommelsen. I dagsläget godkänner
            Arbetsförmedlingen dock bara sex månaders praktik, vilket ofta
            är för kort tid för att bli anställningsbar särskilt med tanke
            på att många nyanlända har bristande språkkunskaper. Praktik är
            den stödform som kostar minst för arbetsgivare då de inte betalar
            lön. Praktikanten får i stället etableringsersättning eller a-kassa.
            Syftet med sexmånadersgränsen handlar om att arbetsgivarare inte
            ska använda praktikanten som gratis personal, men Liberalerna
            anser att det finns all anledning att möjliggöra praktik som löper
            i ett år.
          </p>
          <p xml:id="i-QAcohgF1Y4KPc8fDyjihUT">
            Validering och kompletterande utbildningar bidrar till att individen
            får sin kompetens värderad och de formella kvalifikationer som
            krävs för att komma in på svensk arbetsmarknad. Möjligheten till
            validering och kompletterande utbildningar måste förbättras och
            effektiviseras.
          </p>
          <p xml:id="i-SViHgi26GTcvxqwFmxohFt">
            Liberalerna vill införa yrkesskola. Yrkesskola är en yrkesutbildning
            för vuxna motsvarande gymnasial nivå, med stort inslag av arbetsplatsförlagt
            lärande. Utbildningen bör rikta sig mot personer utan gymnasiekompetens,
            främst nyanlända, men kan även vara ett alternativ till gymnasieutbildning
            för vissa. Förslaget om yrkesskola är en del av migrationsöverenskommelsen.
            Regeringen aviserar i budgeten att de avser att ge en särskild
            utredare i uppdrag att undersöka hur yrkesutbildningen för vuxna,
            med särskilt fokus på nyanländas etablering, kan reformeras, till
            exempel genom införandet av yrkesskolor. Det är positivt men vi
            oroas samtidigt över att det snart gått ett år sedan migrationsöverenskommelsen
            slöts och att ingen utredning ännu tillsatts.
          </p>
          <p xml:id="i-JHciJxTja8HVwiouf79K3x">
            Med bättre språkutbildning för nyanlända ökar möjligheterna att
            fler kommer i jobb. Undervisningen i svenska för invandrare måste
            ha en tydlig koppling till den kommunala vuxenutbildningen och
            individanpassas mer. Det ska gå att kombinera studierna med praktik
            och arbete och kommuner bör erbjuda utbildning på kvällstid. Små
            kommuner bör samverka med grannkommuner för att tillsammans öka
            flexibiliteten. Kopplingen till arbetsmarknaden måste stärkas
            och fler bör få möjlighet att lära sig svenska på jobbet. Sfi-kurser
            bör kunna kopplas till särskilda yrkesroller, som till exempel
            lastbilschaufförer eller vissa vårdyrken. Vi vill också se en
            ökad konkurrensutsättning med fler aktörer.
          </p>
          <p xml:id="i-MsTnP1CqTJqVWY5Tcfmyxc">
            Kunskaper om det svenska samhället och demokratiska värderingar
            är centralt för att kunna bygga sin framtid i Sverige. Liberalerna
            anser att svenskundervisning och obligatorisk samhällsinformation
            ska ges redan under asyltiden. Vidare vill vi se en stärkt och
            förbättrad samhällsorientering som är obligatorisk. Jämställdhet
            mellan kvinnor och män inklusive vikten av kvinnors och mäns lika
            möjligheter och skyldigheter i samhället generellt och på svensk
            arbetsmarknad ska betonas. Frågor om hedersrelaterat våld och
            förtryck ska lyftas fram. Även hbt-personers rättigheter måste
            behandlas och frågor om yttrandefrihet och tryckfrihet liksom
            andra centrala frågor för vårt demokratiska samhälle måste belysas.
          </p>
          <p xml:id="i-Ffd7sn19D3vULDczD3m4z3">
            Genom årtionden har kvinnor i Sverige fått ökad frihet och självständighet.
            Detta har bidragit till frihet för kvinnor som individer men har
            också bidragit till vårt samhälles utveckling och ekonomiska tillväxt.
            Att ha ett jobb och en egen lön ökar kvinnors självständighet
            både gentemot samhället men också gentemot sin partner. Denna
            frihets- och självständighetsresa måste i dag få omfatta fler.
          </p>
          <p xml:id="i-Ffmehe3VCSK6dWXRpicPAG">
            Alltför många utrikes födda kvinnor, framförallt de som kommer
            som asylsökande eller anhöriginvandrare, står utan jobb och egen
            lön. De är antingen beroende av samhällets ekonomiska stöd eller
            sin makes. Dessa kvinnor måste ges möjlighet till egen försörjning,
            makt att styra sitt eget liv och bli en del av det svenska samhället.
            Mer insatser behövs för att öka utrikes födda kvinnors deltagande
            på arbetsmarknaden och kontakten med arbetsmarknaden måste tidigareläggas.
            Kvinnor och män måste mötas av samma förväntningar och krav på
            att jobba och få en egen lön att leva på.
          </p>
          <p xml:id="i-9CzP4gEqVZ4UrpRSJGwkZQ">
            När en person fått uppehållstillstånd är deltagande i samhällsorientering
            ofta en viktig del i etableringsinsatserna. Dessvärre deltar endast
            ca 37 procent enligt Riksrevisionsverket i samhällsorienteringen,
            vilket är alltför lågt. Även deltagandet i sfi-studier är för
            lågt och deltagarandelen är lägst för dem som enbart har gått
            grundskolan i hemlandet. Av dessa personer är det cirka 20 procent
            som fullföljt. Därmed är det den grupp som kanske är i störst
            behov av sfi som tyvärr är den som får minst utbildning. Kraven
            på att delta i svenskundervisning, samhällsorientering och andra
            etableringsinsatser måste tydliggöras.
          </p>
          <p xml:id="i-8XoWjLKqvy2reQbqqLS6r2">
            Redan i dag finns det en tydlig koppling mellan deltagande i
            etableringsinsatser och rätten att få ersättning. Liberalernas
            bedömning är att denna möjlighet inte används i rätt utsträckning
            och att det finns alltför generösa regler för hur länge en person
            kan vara frånvarande utan att ersättningen sätts ner. Till exempel
            har en person rätt att behålla full ersättning vid frånvaro om
            den beror på sjukdom eller vård av barn förutsatt att frånvaron
            inte är längre än 30 dagar. Liberalerna anser att det är rimligt
            att etableringsersättningen sänks vid frånvaro på grund av t.ex.
            vård av barn till 80 procent på samma sätt som det sker vid frånvaro
            från till exempel arbete eller aktivitetsstöd. Detta är ett led
            i att också anpassa etableringsbidraget till det generella arbetsmarknadspolitiska
            regelverket. Vi anser också att rutinerna kring rapportering av
            skolk och frånvaro måste skärpas och etableringsersättningen måste
            sänkas när det är befogat. En reducerad etableringsersättning
            vid frånvaro vid vård av sjukt barn innebär att anslag 1:3 minskas
            med 30 miljoner kronor år 2017.
          </p>
          <p xml:id="i-H1XQqcnEguDPF5ETxLQXLt">
            Arbetsförmedlingen i dess nuvarande form måste läggas ner. Det
            behövs en ny myndighet som prioriterar de grupper som har det
            särskilt svårt att komma in på arbetsmarknaden på grund av till
            exempel låg utbildning och svag förankring på arbetsmarknaden.
            Det handlar framförallt om nyanlända, unga och personer med funktionsnedsättning.
            Den nya myndigheten ska ha två huvudsakliga uppgifter. För det
            första ska myndigheten organisera de arbetsmarknadspolitiska programmen
            och lönestöden. För det andra ska myndigheten administrera de
            offentliga delarna av arbetslöshetsförsäkringen. Det handlar om
            att med insatser, program och subventionerade anställningar stötta
            den allt större delen av de i arbetslöshet som står långt ifrån
            arbetsmarknaden.
          </p>
          <p xml:id="i-VWb9VPGhcwLpy8dkb6e466">
            Det är centralt att Arbetsförmedlingen effektiviserar sitt etableringsarbete
            och har fokus på kostnadsbesparingar. Myndighetens upphandlingar
            måste förbättras och Liberalerna anser liksom Riksrevisionen (RiR
            2016:21) att upphandling även måste innefatta en analys av de
            ekonomiska konsekvenser som myndighetens vägval innebär. Myndigheten
            måste systematiskt följa upp och analysera olika insatser. Det
            tar resurser i anspråk men när kostnaderna för etablering nu ökar
            så markant är det viktigt att de mest effektiva och bästa metoderna
            och insatserna används.
          </p>
          <p xml:id="i-QtJEdMiEHzn7PEa3bPoQHE">
            Det stora antalet asylsökande och nyanlända elever innebär en
            stor utmaning för den svenska skolan. Skolgången för asylsökande
            och nyanlända elever behöver förbättras ytterligare. På längre
            sikt krävs att staten tar tillbaka huvudmannaskapet för skolan
            för att uppnå likvärdiga förutsättningar för skolan i hela Sverige,
            men innan den reformen förverkligas behöver kommuner satsa mer
            på skolor med låga resultat där andelen nyanlända elever ofta
            är hög.
          </p>
          <p xml:id="i-Pr38kBxshN3NAxFXdAmPV7">
            Att snabbt lära sig svenska är grunden för att klara skolan och
            komma in i samhället. Vi vill att alla nyanlända elever ska få
            extra undervisning i svenska och att den ska anpassas efter varje
            elevs förkunskaper och behov. Nyanlända elever ska mötas av höga
            förväntningar och en undervisning som är anpassad till deras förkunskaper.
            Elevens kunskapsnivå ska kartläggas inom ett par månader för att
            eleven snabbt ska kunna delta i ordinarie undervisning i så många
            ämnen som möjligt.
          </p>
          <p xml:id="i-XYwV5v7MeriUQ7PuHibX2A">
            De nyanlända ungdomar som kommer sent till Sverige ska ges en
            möjlighet att uppnå kunskapsmålen i svensk grundskola. Liberalerna
            har därför föreslagit att de bör omfattas av en förlängd skolplikt
            till 18 respektive 20 år, kunna studera enligt en prioriterad
            timplan och få ett kortare sommarlov för att nå behörighet till
            gymnasiet.
          </p>
          <p xml:id="i-VoT1QHVzt3EdPvk9NwSxHx">
            Svensk skola lider av ordningsproblem och det är framförallt
            de svaga eleverna, till exempel i utsatta områden, som drabbas.
            Skolor med ordningsproblem bör få möjlighet till mer resurser
            för att aktivt kunna arbeta med att komma tillrätta med ordningsproblemen.
            Vidare vill vi ge resurser för att förebygga skolans ordningsproblem
            och inrätta en kommission som får i uppdrag att fördela bidragen
            och aktivt arbeta för ordning och reda i skolan. Liberalernas
            satsningar på skola och utbildning presenteras närmare under utgiftsområde
            16.
          </p>
          <p xml:id="i-iWKgSiEARc9tc4PrnQUK9">
            Det civila samhället spelar en viktig roll när det gäller att
            främja nyanländas väg in i det svenska samhället. Verksamheten
            med flyktingguider introducerades under Liberalernas tid i alliansregeringen
            och har bidragit till att nya kontakter och mötesplatser skapats
            mellan nyanlända och det civila samhället. Det handlar om verksamheter
            som till exempel bidrar till språkträning och kunskaper om det
            svenska samhället. Idrottsrörelser och kulturföreningar bedriver
            stimulerande verksamheter som samtidigt skapar nätverk och värdefulla
            kontakter.
          </p>
          <p xml:id="i-XFSu15QhdUwckw32hNg5mu">
            Det civila samhället är ett omistligt komplement till det offentligas
            insatser och bidrar till fler vägar in i det svenska samhället.
            Huvudansvaret för att stötta varje nyanländ individ att komma
            in i det svenska samhället ligger på det offentliga, men det offentligas
            insatser kommer aldrig att vara tillräckligt. Det har bland annat
            tydliggjorts under det senaste året när det gäller att akut ta
            hand om asylsökanden.
          </p>
          <p xml:id="i-DfpmugfvioFb7CGZ6MGuwX">
            För att hjälpa och välkomna fler nyanlända in i samhället krävs
            många aktörer varav det civila samhället är centralt. Vi anser
            att det är rimligt att det offentliga bidrar med finansiellt stöd
            till civilsamhället för verksamhet som kan kopplas samman med
            asylsökande och nyanländas väg in i det svenska samhället. Det
            behövs fler arenor och verksamheter som möjliggör mötesplatser
            för nyanlända och civilsamhället. Samtidigt måste en tydligare
            granskning av stöd till olika organisationer göras. Skattemedel
            ska aldrig gå till organisationer som motverkar jämställdhet och
            demokratiska principer.
          </p>
          <p xml:id="i-Fx8zarhzU6iexrixkRJrTs">
            Ett antal bostadsområden i Sverige präglas av socialt och ekonomiskt
            utanförskap. Skolresultaten är generellt på en låg nivå och arbetslösheten
            hög. Många människor är beroende av försörjningsstöd och trångboddheten
            stor. Den politiska delaktigheten ligger ofta på lägre nivåer
            än i övriga landet. Brottsligheten påverkar områdena negativt
            både på grund av faktisk utsatthet för brott men också på grund
            av en känsla av otrygghet. I de områden där utsattheten är som
            störst förekommer parallella strukturer vid sidan av det demokratiska
            rättssystemet. Det handlar om organiserad kriminalitet som utövar
            makt genom att anspela på sitt våldskapital. Allt fler vittnar
            om kvinnoförtryck, starkt fördömande attityder mot hbt-personer,
            hederskultur och religiös fanatism. Polisen konstaterar att våldsbejakande
            religiös extremism förekommer i vissa av områdena.
          </p>
          <p xml:id="i-2iKS3aHQBR5A7ik9TstTpY">
            Liberalernas slutsats är att det behövs långvariga insatser,
            inte kortsiktiga projekt, för att ge invånarna i områdena bättre
            möjligheter att förbättra sin situation liksom för att lyfta områdena
            i sig. Polis, skola, socialtjänst, bostadsbolag och det civila
            samhället måste i samverkan arbeta metodiskt och långsiktigt för
            att förbättra och normalisera situationen i områdena. Samhällets
            institutioner får inte abdikera. Liberalerna vill se fler kommunala
            förvaltningar och bolag samt statliga myndigheter i olika utsatta
            områden runt om i landet.
          </p>
          <p xml:id="i-MfdGw2EtdRej74YUQMR2Fs">
            Liberalerna drev under alliansregeringens tid ett aktivt arbete
            mot utanförskap i utsatta områden vilket gav resultat. I 14 av
            15 av de mest utsatta stadsdelarna ökade sysselsättningen. Ett
            prestationsbaserat stimulansbidrag infördes 2012, vilket fördelades
            på 15 stadsdelar i nio kommuner där arbetslösheten var hög liksom
            andelen som levde på försörjningsstöd och där behörigheten till
            gymnasieskolan var på en låg nivå. Boverket, som samordnade utvecklingsinsatserna,
            konstaterar i sin utvärdering att det prestationsbaserade stimulansbidraget
            hade en tydlig påverkan trots förhållandevis små summor och att
            bidraget gav positiva effekter på arbetet i stadsdelarna. I stället
            för att utveckla alliansregeringens arbete har regeringen dessvärre
            lagt ner satsningar på dessa områden men avser nu att återuppta
            arbetet till viss del. Det är olyckligt att viktigt arbete och
            tid på detta sätt har gått förlorat.
          </p>
          <p xml:id="i-NUtDbyMb9BWKNSZ7ZZKhTH">
            Liberalerna vill därför återinföra och permanenta ett prestationsbaserat
            stimulansbidrag på 100 miljoner kronor årligen till kommuner och
            stadsdelar som aktivt jobbar med att förbättra situationen i områdena.
            Vi vill också inrätta ett nationellt råd för ett långsiktigt nationellt
            samverkansarbete som har ett övergripande ansvar för att samla
            olika aktörer, sprida goda exempel och följa upp insatser som
            görs i utsatta områden. På detta utgiftsområde och för 2017 innebär
            det att sammanlagt 105 miljoner kronor tillförs anslag 4:1. Därmed
            avvisas regeringens satsning om 50 miljoner kronor år 2017 under
            samma anslag.
          </p>
          <p xml:id="i-5sd1CgS8U7ktRZ3Wmz4LcX">
            Det behövs fler synliga och närvarande poliser, inte bara vid
            utryckningar. Polisen måste ges förutsättningar till ökad samverkan
            med andra samhällsaktörer i området, till exempel skola och socialtjänst.
            Detta förutsätter fler poliser som har en särskild roll i att
            lokalt motverka gängkriminalitet och uppmärksamma ungdomar som
            är på väg att hamna snett i tillvaron.
          </p>
          <p xml:id="i-XivzsS4fKTgYfzmxsxTv6F">
            Liberalerna satsar kraftigt på att öka antalet poliser, vilket
            närmare presenteras under utgiftsområde 4.
          </p>
          <p xml:id="i-UaT6RKhgKx9AsbYcc9nCj3">
            Skolan i många utsatta områden har stora utmaningar. Skolresultaten
            och utbildningsnivån är generellt på låga nivåer. Vidare bor många
            nyanlända elever ofta i utsatta områden vilket också bidrar till
            extra utmaningar för skolan och områdena. Förutsättningarna för
            skolor i utsatta områden är därmed betydligt mer komplexa än i
            många andra skolor.
          </p>
          <p xml:id="i-XwF1hdFppeU36LMAqNb9dp">
            Liberalerna anser att staten ska ta tillbaka huvudmannaskapet
            för skolan för att uppnå likvärdiga förutsättningar för skolan
            i hela Sverige. Innan den reformen förverkligas måste kommuner
            satsa mer på skolor med låga resultat vilka ofta finns i utsatta
            områden. Liberalerna anser att de elever som har sämst förutsättningar
            ska ha mer ekonomiska resurser, men också möta de skickligaste
            lärarna. För att uppmuntra lärare och rektorer att söka sig till
            tjänster i skolor i utsatta områden vill Liberalerna göra en satsning
            på särskilda karriärtjänster i utsatta områden. Denna satsning
            presenteras närmare under utgiftsområde 16.
          </p>
          <p xml:id="i-FHrbKkA5ErXURLaMGcndAv">
            Alla ska ha samma möjlighet att nå sin fulla potential utan att
            hållas tillbaka av fördomar och diskriminering. Den som drabbas
            av diskriminering ska kunna få hjälp att få upprättelse och det
            ska kosta att diskriminera. Liberalerna och övriga allianspartier
            har under senare år drivit på för ett stärkt skydd mot diskriminering.
            Bland annat har skyddet mot åldersdiskriminering stärkts och ett
            förbud mot diskriminering på grund av bristande tillgänglighet
            för personer med funktionsnedsättning har införts.
          </p>
          <p xml:id="i-HezTdPt7Hcq9uJP6Pz7Md1">
            Fortsatt arbete krävs för att säkerställa samma skydd oavsett
            diskrimineringsgrund, för att skapa en lagstiftning som är så
            effektiv och heltäckande som möjligt samt för att lagstiftningen
            fullt ut ska få genomslag. Verksamheten hos Diskrimineringsombudsmannen
            (DO) är central i arbetet för ett samhälle som är fritt från diskriminering.
            I det fortsatta arbetet är det därför viktigt att säkerställa
            att DO:s verksamhet bedrivs rättssäkert och effektivt och att
            fler individer som utsätts för diskriminering får möjlighet till
            upprättelse. Det är av vikt att myndigheten utifrån de ärenden
            som inkommer till myndigheten gör analyser om åtgärder och regelförändringar
            som generellt behövs för att komma till rätta med olika former
            av diskriminering. Även arbetet på lokal och regional nivå mot
            diskriminering är av stort värde.
          </p>
          <p xml:id="i-Rhj2ZpXDkHUxLbkSLEHxX">
            Liberalerna och alliansregeringen presenterade i början av 2014
            Sveriges första hbt-strategi. Syftet med strategin var att säkerställa
            lika rättigheter och möjligheter oavsett sexuell läggning, könsidentitet
            och könsuttryck. I strategin anges att det under 2017 ska göras
            en uppföljning. Vi är därför kritiska till att regeringen inte
            aviserar en sådan uppföljning under 2017 vilket Liberalerna anser
            måste ske.
          </p>
          <p xml:id="i-N4NpV6sjMAiHcajjrdJYMm">
            Hbt-personer möts än i dag av fördomar och dåligt bemötande i
            olika delar av samhället. Intoleransen föds ofta ur okunskap.
            För att hbt-personer ska känna sig trygga i mötet med det offentliga
            anser vi att det krävs ett kompetenslyft avseende hbt-frågor inom
            skola och fritid, socialtjänst, vård och omsorg och andra välfärdstjänster
            som kommuner och landsting ansvarar för. Det bör ske genom integrering
            av hbt-frågorna i verksamheter som kommuner och landsting ansvarar
            för, bl.a. genom hbt-kompetenssatsningar på vårdcentraler, ungdomsmottagningar
            och boenden. RFSL:s initiativ till hbt-certifieringar av olika
            verksamheter och olika utbildningar kan här vara ett exempel,
            men också andra former av utbildningssatsningar och kompetenshöjande
            åtgärder behövs. Inom ramen för det utökade anslag på området
            som regeringen aviserar i budgetpropositionen anser vi därför
            att en kompetenssatsning bör göras riktad till sådana verksamheter
            som kommuner och landsting ansvarar för.
          </p>
          <p xml:id="i-JWZH1xBDdLyKm4h4qZer47">
            Det liberala jämställdhetsuppdraget tar sikte på kvinnors och
            mäns lika rätt till frihet, ansvar och makt. Det handlar om att
            frigöra individen genom att bekämpa den bristande jämställdheten
            och de värderingar som ligger bakom. Sverige är inte ett jämställt
            land. Patriarkala maktstrukturer begränsar individens frihet och
            möjlighet att delta fullt ut i samhället. Insikten om att denna
            ofrihet särskilt drabbar kvinnor och att dessa maktstrukturer
            måste brytas gör Liberalerna till ett feministiskt parti.
          </p>
          <p xml:id="i-BZiEuwc2yw1nwo57zJU9Yi">
            Strävan mot jämställdhet är inte en fråga om tyckande, det är
            en fråga om kunskap. I dagens Sverige skiljer det 3,6 miljoner
            kronor i livsarbetsinkomst mellan en genomsnittlig man och en
            genomsnittlig kvinna, kvinnor tar ut tre gånger fler föräldradagar
            än män, traditionellt kvinnliga yrken präglas av lägre löner än
            traditionellt manliga yrken och kvinnor löper långt större risk
            att råka ut för grovt våld i det egna hemmet. Liberalerna utgår
            från sådana fakta, ser hur individer drabbas, erkänner strukturerna
            bakom och arbetar för förändring. Det är detta som är liberal
            feminism.
          </p>
          <p xml:id="i-MWwbUsaANii92zw14GA46Z">
            Liberalerna ser behovet av att inrätta en ny jämställdhetsmyndighet
            och det är glädjande att regeringen aviserat att så kommer att
            ske. Det behövs en myndighet för att bidra till ett effektivt
            genomförande av jämställdhetspolitiken.
          </p>
          <p xml:id="i-91rQtEfweewtG7j58KazDa">
            Ekonomisk ojämställdhet bidrar till fortsatt ojämställdhet på
            andra arenor, och ojämställdhet på andra arenor bidrar till fortsatt
            ekonomisk ojämställdhet. Liberalernas jämställdhetspolitisk syftar
            till att bryta detta mönster. Vår utgångspunkt är att jämställdhet
            inte kommer av sig självt utan kräver att aktörer agerar. Jämställdhet
            uppnås där ordinarie beslut fattas, resurser fördelas och normer
            skapas. Ett jämställdhetsperspektiv ska integreras i alla relevanta
            offentliga beslut.
          </p>
          <p xml:id="i-DhTx3y7xzWGNEgsguoMqfF">
            Genom alliansregeringens ekonomiska politik fick kvinnor bättre
            ekonomiska förutsättningar. Sedan 2006 har den genomsnittliga
            arbetstiden för kvinnor ökat, och andelen kvinnor som arbetade
            heltid 2013 var högre än någonsin tidigare. Liberalerna vill fortsätta
            arbeta för att sluta inkomstgapet mellan kvinnor och män. Bland
            de tjugo mest välavlönade yrkena är sjutton dominerade av män.
            Det behövs en politik som bryter den horisontella och vertikala
            segregationen på svensk arbetsmarknad. Det handlar också om villkoren
            när kvinnor arbetar. En del i detta arbete är Liberalernas satsning
            på karriärlöner för skickliga lärare, som höjer lönenivån i Sveriges
            största kvinnliga akademikeryrke. Liberalerna vill fortsätta verka
            för högre löner inom kvalificerade kvinnodominerade yrken i offentlig
            sektor. Därför har Liberalerna presenterat finansierade förslag
            på att införa karriärtjänster för specialistsjuksköterskor.
          </p>
          <p xml:id="i-3EABZgXyoY9H9oipDqTLvD">
            Det offentliga har ett ansvar att verka för jämställd tillgång
            till makt och ska särskilt visa vägen genom jämställd karriärutveckling
            och rekrytering till myndigheter och offentligt ägda bolag. Att
            öka kvinnors företagande är ytterligare en prioritet. Mångfald
            inom välfärdssektorn är en viktig jämställdhetsfråga och det är
            olyckligt att regeringen vill försämra möjligheterna att bedriva
            företag inom välfärdssektorn.
          </p>
          <p xml:id="i-JXKYGHHe4GfE6QFsraK1ci">
            Sveriges föräldraförsäkring har rankats som en av världens främsta.
            Den är generös i både längd och ersättningsgrad och den skapar
            reella möjligheter att kombinera föräldraskap med arbete. Samtidigt
            bidrar det fortsatta ojämställda uttaget till att konservera en
            könssegregerad arbetsmarknad. När föräldraförsäkringen, som infördes
            för att underlätta kombinationen arbetsliv och barn, skapar strukturella
            problem i andra änden, måste staten också ta ansvar för att motverka
            dessa negativa effekter.
          </p>
          <p xml:id="i-JYFqVa3Wx2SUfUxotdmJE">
            Den långa frånvaro från arbetsmarknaden som föräldraförsäkringen
            ger upphov till för många kvinnor påverkar den ekonomiska jämställdheten
            på flera sätt. Förvärvsavbrottet påverkar inkomsten negativt under
            perioden som frånvarande, men kan också påverka individens lön
            och karriärmöjligheter därefter. Dessutom ger de lägre inkomsterna
            på sikt en lägre pension.
          </p>
          <p xml:id="i-LCsZJBF9q3q5kS9rZqFrAv">
            Det finns också studier som utifrån svenska data visar att högutbildade
            kvinnor får försämrade karriärchanser efter föräldraledighet och
            att gravida kvinnor har dubbelt så hög risk att inträda i arbetslöshet
            som kvinnor som inte väntar barn, sannolikt på grund av diskriminering
            från arbetsgivarna. Sverige behöver en politik som vänder på detta.
            Liberalerna tog 2013 ställning för en tredje öronmärkt månad åt
            vardera vårdnadshavaren i föräldraförsäkringen, en reform som
            nu är genomförd. Liberalerna fortsätter nu att utveckla sin politik
            för en jämställd och flexibel föräldraförsäkring.
          </p>
          <p xml:id="i-S8wc9R6Q8XdfVE3oT9QGDF">
            Mäns våld mot kvinnor är det mest extrema uttrycket för kvinnors
            utsatthet och har sin grund i ojämställdheten. Sverige ska vara
            en rättsstat för alla, oavsett kön, etnicitet och sexuell läggning.
            Därför är det viktigt att angripa de attityder och idéer som finns
            i samhället och stärka de förebyggande insatserna.
          </p>
          <p xml:id="i-JrhMTFGhsct915xbY9x3ZY">
            För att ytterligare stärka det jämställdhetspolitiska arbetet
            behövs mer resurser. På detta utgiftsområde och för 2017 innebär
            det att 50 miljoner kronor tillförs anslag 3:1.
          </p>
          <p xml:id="i-UQtGxEKzP3Ft93U8jaTMtt">
            Liberalerna vill med krafttag bekämpa hedersrelaterat våld och
            förtryck. I dag lever tiotusentals flickor och kvinnor i ofrihet
            mitt i det svenska samhället. De övervakas i detalj av familjen
            eller av andra självutnämnda moralväktare. Flickor tvingas in
            i äktenskap med vuxna män och utsätts för oskuldskontroller. De
            som trotsar löper stora risker. De hotas, utsätts för våld och
            vissa får till och med betala med sitt liv. Även pojkar och unga
            män drabbas. Allt detta för att upprätthålla en familjeheder som
            krockar med vårt sekulära och moderna samhälle.
          </p>
          <p xml:id="i-Pc31rvuKJ25tP4RXBo2GUX">
            För oss liberaler är det självklart att sätta individen före
            kollektivet. Samhället måste reagera och agera på samma sätt oavsett
            en flickas bakgrund, kultur eller religion. Regeringen gör satsningar
            avseende mäns våld mot kvinnor i allmänhet men vi är kritiska
            till att det hedersrelaterade våldet inte synliggörs i tillräcklig
            utsträckning. Hedersvåldet måste bekämpas och Liberalerna anser
            att det krävs en ordentlig och långsiktig satsning.
          </p>
          <p xml:id="i-JgJjciPX4qsPvEQeYeNUf1">
            En nationell kartläggning måste genomföras för att öka kunskapen
            och få fram statistik om hur omfattande hedersproblematiken är.
            Vidare behövs en permanent nationell samordning. Länsstyrelsen
            i Östergötland och dess kompetensteam har i drygt tio år haft
            ett nationellt uppdrag att arbeta med hedersfrågor. De har gedigen
            kunskap och erfarenhet som måste tas tillvara. Det behövs nu en
            permanent nationell samordning av hedersfrågorna och förslagen
            i utredningen En nationell strategi mot mäns våld mot kvinnor
            och hedersrelaterat våld och förtryck är intressanta. Hedersproblematiken
            är en jämställdhetsfråga men är bredare än så. Vi ser med oro
            på regeringens signaler om att lägga hedersfrågorna på en ny jämställdhetsmyndighet.
          </p>
          <p xml:id="i-Ban6wfGgzuu5F5EyQ7XZ6x">
            Myndigheters arbete måste stärkas och till exempel rättsväsendet
            liksom Skolverket och Socialstyrelsen måste få resurser för att
            arbeta långsiktigt med hedersproblematiken. Inom kommuner och
            landsting behövs kompetenssatsningar. Det är ofta personal i socialtjänsten,
            i skolan eller i sjukvården som först kommer i kontakt med personer
            som utsätts för hedersförtryck. De måste ha kunskap att se signalerna
            och kunna vida rätt åtgärder.
          </p>
          <p xml:id="i-LhNWaumApVdqGYpJpBHuvU">
            Det civila samhället gör ett viktigt arbete för att stötta offren
            och för att sprida kunskap och behöver mer stöd. Mer stöd måste
            ges till den feministrörelse som vuxit fram i utsatta områden.
          </p>
          <p xml:id="i-KZamBGe2EhYujPW3GPjNTG">
            Vi vill också att myndigheters agerande vid varje fall av dödligt
            våld i en hederskontext måste granskas. Hotbilden har ofta varit
            känd i förväg när en människa utsatts för hedersmord och frågan
            måste ställas vad samhället kunde ha gjort för att stötta offret
            mer.
          </p>
          <p xml:id="i-UvqmnfKVjQBmgXVYURGmTd">
            Hedersrelaterade motiv ska kunna leda till strängare straff och
            därför behövs en ”lex Fadime”. Vidare måste samhället kunna ge
            offren ett långvarigt skydd och i vissa fall en permanent skyddad
            identitet. Barnäktenskap ska bekämpas. Barn ska inte leva under
            äktenskapsliknande former och det gäller även asylsökande barn
            som påstås vara gifta. Vi vill täppa till de sista luckorna i
            förbuden mot barnäktenskap. Utomlands ingångna barnäktenskap ska
            inte erkännas i Sverige.
          </p>
          <p xml:id="i-G7maLFZQLA4Qke2XaSJAmB">
            För att stärka och permanenta arbetet mot hedersrelaterat våld
            och förtryck avsätter Liberalerna en halv miljard kronor under
            fyra år. På detta utgiftsområde och för 2017 innebär det att 80
            miljoner kronor tillförs ett nytt anslag 3:2.
          </p>
          <p xml:id="i-MKaMZpKmcc2z2b6cPAAvE9">
            Liberalerna föreslår att pris- och löneomräkningen för åren 2017–2019
            justeras ned med 20 procent årligen. På detta utgiftsområde påverkas
            anslag 2:1.
          </p>
          <p xml:id="i-XAErn33R2pn9DXUxjE9iwZ">
            Tabell 1 Anslagsförslag 2017 för utgiftsområde 13 Jämställdhet
            och nyanlända invandrares etablering
          </p>
          <p xml:id="i-8QS1s31cKS61yevEaXS5yz">
            Tusental kronor
          </p>
          <table xml:id="i-Wb9WqHZEjV3rddrP4SCQoz">
            <row xml:id="i-BQ6uPyVhRzVQ9j28JwunHM" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-4JopNuhkpHpST5K792hpcj">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                209 030
              </cell>
            </row>
            <row xml:id="i-R6zKyW7T71xM8n2ac6Di5F">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                21 643 414
              </cell>
              <cell>
                +355 093
              </cell>
            </row>
            <row xml:id="i-VZHSNXLVMHj71CA3aJHBq6">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                6 379 887
              </cell>
              <cell>
                +24 167
              </cell>
            </row>
            <row xml:id="i-2jRYW5UxFTvFLKU1SQrtzk">
              <cell>
                1:4
              </cell>
              <cell>
                Ersättning för insatser för vissa nyanlända invandrare
              </cell>
              <cell>
                3 598 643
              </cell>
              <cell>
                +30 093
              </cell>
            </row>
            <row xml:id="i-8owz6e79qL8zTXxVBwohCQ">
              <cell>
                1:5
              </cell>
              <cell>
                Hemutrustningslån
              </cell>
              <cell>
                331 982
              </cell>
            </row>
            <row xml:id="i-7u65qNinCVYzCWWK5798gZ">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                111 966
              </cell>
              <cell>
                −573
              </cell>
            </row>
            <row xml:id="i-XgSZYaz379xAUoDf16wPF7">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                62 919
              </cell>
            </row>
            <row xml:id="i-Mt9SjQpC29ZTZ9jWdTWTN3">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                247 539
              </cell>
              <cell>
                +50 000
              </cell>
            </row>
            <row xml:id="i-PomiR5zvzaC7z4GbQrax8z">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                50 000
              </cell>
              <cell>
                +55 000
              </cell>
            </row>
            <row xml:id="i-Nn8yee2ZQ3zgvZwWAWmV77">
              <cell>
                Nya anslag
              </cell>
            </row>
            <row xml:id="i-c48wJJtSnruNg6KoEsfVB">
              <cell>
                3:2
              </cell>
              <cell>
                Insatser mot hedersrelaterat våld och förtryck
              </cell>
              <cell>
                +80 000
              </cell>
            </row>
            <row xml:id="i-6hHTuVpQzhJyv56y2PJ85b">
              <cell>
                Summa
              </cell>
              <cell>
                32 635 380
              </cell>
              <cell>
                +593 779
              </cell>
            </row>
            <row xml:id="i-CTe3gzLDB9Zm6Tvjuzck7b">
              <cell>
                Specificering av anslagsförändringar
              </cell>
            </row>
            <row xml:id="i-8DXTqevKXWXqp6hTCpMWs7">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                +355 093
              </cell>
            </row>
            <row xml:id="i-Nn4NicjKQKf9RfN37s4jeh">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                +54 167
              </cell>
            </row>
            <row xml:id="i-9L2EcuRSRsNDRxv6LvxVTu">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                −30 000
              </cell>
            </row>
            <row xml:id="i-98hk886Gu5b62ZkSzn5qRV">
              <cell>
                1:4
              </cell>
              <cell>
                Ersättning för insatser för vissa nyanlända invandrare
              </cell>
              <cell>
                +30 093
              </cell>
            </row>
            <row xml:id="i-3h7xeFZqPZUAuZVoxLEjDp">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                −573
              </cell>
            </row>
            <row xml:id="i-TQ2Fygxh3pyRRJes7YJXBL">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                +50 000
              </cell>
            </row>
            <row xml:id="i-PwQXs8YQqNYEzqiQLfFRS5">
              <cell>
                3:2
              </cell>
              <cell>
                Insatser mot hedersrelaterat våld och förtryck
              </cell>
              <cell>
                +80 000
              </cell>
            </row>
            <row xml:id="i-GupZRE2EiE7R8inAKrBRNU">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                +105 000
              </cell>
            </row>
            <row xml:id="i-TteyMsoXx1d9TRnnohbYdC">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                −50 000
              </cell>
            </row>
            <row xml:id="i-2iMBVTKYPenGDoyzavZtP2"/>
          </table>
        </div>
        <div xml:id="i-MXHnLVzBEUrnAyxxnpELxS" type="signatureBlock">
          <list xml:id="i-Mn2QvKnAPbCoVYHJ9rcAas">
            <item xml:id="i-63zbLopXF41whSXwu19KNr" who="i-AHfQ621Fp1orxTGB2WDjUY" type="signature">
              Fredrik Malm (L)
            </item>
            <item xml:id="i-27oWmi86JC45FYDfP9sxfY" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-Ez6BcUWsZuuaLfFdN6hFPz" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-Xvo9XkBbQsyjUxE6VNB2vK" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-3PaHozHSQL6aBsKB69gV9r" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-8T2htBiLg47GYE8BTH4uRA" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
