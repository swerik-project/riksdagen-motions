<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00282">
  <teiHeader>
    <fileDesc>
      <titleStmt>
        <title>Tillsyn över mobillåneföretag</title>
        <author corresp="i-EFJ93MgPh6dJrzDB1Tt657">av Yvonne Andersson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillsyn över mobillåneföretag</title>
          <idno type="rdwebb">GW02Fi282</idno>
          <rs type="number">Fi282</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi282/text</ref>
          <ref type="dokument_url_html">http://data.riksdagen.se/dokument/GW02Fi282</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi282</ref>
          <ref type="doc">http://data.riksdagen.se/fil/22509A5D-4298-4E26-93D0-BD4C48C7FE0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PtgN7RRc9ggjiGwE7311HP" type="signed"/>
        <correspContext corresp="i-PtgN7RRc9ggjiGwE7311HP">
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-AJX2gApip5uhvttkRkj1Rn" type="numbering">
          <date when="2008-10-08"/>
        </correspAction>
        <correspAction xml:id="i-TwewjGMYAoX1BwYiztzz8y" type="submission">
          <date when="2008-10-07"/>
        </correspAction>
        <correspAction xml:id="i-SzBCGL8arddotZj4CXTr4" type="transfer">
          <date when="2008-10-06"/>
        </correspAction>
        <correspAction xml:id="i-SPgpaQf5Y1rdLJfkSjSx1u" type="assigned"/>
        <correspContext corresp="i-SPgpaQf5Y1rdLJfkSjSx1u">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ENhWHft6mfnJoDFD6wD8jG">
            Förslag till riksdagsbeslut
          </head>
          <p xml:id="i-C7sHWNujtD6vrYyvzGnaQJ">
            Riksdagen tillkännager för regeringen som sin mening vad som
            anförs i motionen om att Finansinspektionen bör få tillsyn över
            mobillåneföretagens verksamhet.
          </p>
        </div>
        <div type="motContent">
          <head xml:id="i-9ojeQLrCuXVQ7a2Fb9nTWH" type="h1">
            Motivering
          </head>
          <p xml:id="i-99jaS2aoWifqAacyjCsvxs">
            Rekordmånga människor hamnar hos kronofogden efter att ha lånat
            pengar med sms. Många skuldsatta är ungdomar, men även andra åldersgrupper
            och en större andel kvinnor blir allt vanligare.
          </p>
          <p xml:id="i-YCXvCtnDMAFmTh7VwPkqmw">
            Sms-lån är en förhållandevis ny företeelse på den svenska marknaden.
            Lånen gör det möjligt för låntagaren att via mobiltelefon eller
            Internet snabbt få det lånade beloppet, ofta inom en kvart. Idag
            finns cirka 30 aktörer verksamma som förmedlar sms-lån. Genomsnittslånet
            ligger på mellan 2 000 till 3 000 kronor. Cirka 200 000 sms-lån
            gavs i Sverige förra året.
          </p>
          <p xml:id="i-KER8S2cS23xiehTdVJK5vv">
            Sms-lånen är populära, särskilt bland ungdomar. För många framstår
            sms-lånen som ett enkelt sätt att låna pengar. Det enda man behöver
            göra är att skicka ett sms, och sen finns pengarna på kontot.
            Undersökningar visar att 37 procent av dem som tagit sms-lån använder
            dem till kläder, elektronik, eller andra prylar. 29 procent använder
            pengarna till att betala löpande räkningar, som till exempel hyran.
            Hela 16 procent tar sms-lån för att betala av på andra lån.
          </p>
          <p xml:id="i-K8jkjtrjyXHwcscv1X4wdw">
            Sms-lånen har en kort löptid. Lånet måste betalas tillbaka inom
            en månad. Och den höga utlåningsavgiften förvandlar fort den lilla
            skulden till en stor och ibland omöjlig skuld. Ett sms-lån på
            3 000 kronor kan kosta 600 kronor, vilket ger en effektiv ränta
            på närmare 800 procent. I en vanlig bank brukar ett lån på 3 000
            kronor kosta omkring 20 kronor i månaden.
          </p>
          <p xml:id="i-9xa6msQzC9Cyk7YtaxzsJy">
            Statistik visar att var tionde sms-lån hamnar hos kronofogden.
            Under första halvåret 2008 tog kronofogden emot 17 299 ansökningar
            om betalningsföreläggande som gällde sms-lån. Det är mer är tre
            gånger så många jämfört med samma period ett år tidigare. De unga
            mellan 18 och 25 år är den grupp som har flest obetalda sms-lån.
            Under första halvåret 2007 stod den gruppen, som utgör 10 procent
            av befolkningen, för 40 procent av de obetalda sms-lånen. Deras
            andel har dock sjunkit något under 2008. Istället har en annan
            trend kunnat observeras, nämligen att en större andel kvinnor
            hamnar i skuldfällan. Första halvan 2008 stod de för 47 procent
            av lånen. Två år tidigare var motsvarande siffra endast 37 procent.
          </p>
          <p xml:id="i-LeVf1K3sYrU2TQSUfgEbrG">
            För den som hamnar hos kronofogden och får en betalningsanmärkning
            får det stora konsekvenser. Under tre års tid går det bland annat
            inte att skriva hyreskontrakt, skaffa telefon eller bankkort.
            Man är hänvisad till att betala räkningar på Svensk kassaservice
            till en kostnad av 49 kronor per räkning, för man får inget privatgiro.
            Ett sms som tar en minut att skriva kan alltså resultera i flera
            års ekonomiska problem.
          </p>
          <p xml:id="i-AmaMenGhJb9S2BFZkUQewi">
            Sms-lånen i sig behöver inte vara något negativt. Med sms-lån
            finns möjlighet att låna precis det man behöver. Om man gått in
            på ett bankkontor och försökt låna en mindre summa pengar har
            det inte gått. Bankerna har velat låna ut större belopp, från
            10 000 kronor och uppåt. För mindre summor har man varit hänvisad
            till pantbanker eller liknande. Sms-lånen fyller en funktion på
            marknaden som ett komplement till bankernas traditionella låneprodukter.
          </p>
          <p xml:id="i-A6SwDCkeKoa2ADJuYwmnGf">
            Men som det är nu utnyttjar mobillåneföretagen många gånger människors
            längtan efter pengar. Unga människor blir lätta offer för dessa
            företag. Många mobillåneföretag för en ansvarslös utlåningspolitik
            där tidigare betalningsanmärkningar inte ses som ett hinder. Ofta
            genomförs inte ens kreditupplysningar på låntagarna och det sätter
            tidigare skuldsatta människor i en utsatt situation. Statistik
            visar att av de ärenden om sms-lån som kommit in till kronofogden,
            handlar det i hela 60 procent av fallen om personer som redan
            finns i kronofogdens register.
          </p>
          <p xml:id="i-5heZ8uFFcwAbnDwNouJNMu">
            Med gällande lagstiftning behöver verksamma mobillåneföretag
            endast registrera verksamheten hos Finansinspektionen. De behöver
            inget tillstånd från Finansinspektionen. Det innebär att Finansinspektionens
            möjligheter att ingripa mot företagen är begränsade.
          </p>
          <p xml:id="i-VJhPste1WLCQt936FVvnb4">
            Detta måste det bli ändring på. Om tillståndsplikt krävdes skulle
            Finansinspektionen få möjlighet att godkänna mobillåneföretaget
            som ska driva den tillståndspliktiga verksamheten. Om företaget
            missköter sig så skulle Finansinspektionen ha möjlighet att ingripa
            om företaget inte följer reglerna för tillståndet.
          </p>
          <p xml:id="i-U4yS8HU4WkjCukhUyh5LPq">
            Det skulle innebära större trygghet för konsumenterna och möjlighet
            att stoppa oseriösa företag. Alltför många människor har redan
            fastnat i lånefällan. En förändring måste till och det snabbt.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-Bt3Gvx74nHTK2Ui6TY2Nx3" who="i-EFJ93MgPh6dJrzDB1Tt657">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
