<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-MJU-00411">
  <teiHeader>
    <fileDesc>
      <titleStmt>
        <title>EU och miljön - fem prioriteringar för ett europeiskt samarbete för ekologiskt hållbar utveckling</title>
        <author corresp="i-LB9Tn6B1RXiAHZEWEK1hYC">av Ulla Hoffmann m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU och miljön - fem prioriteringar för ett europeiskt samarbete för ekologiskt hållbar utveckling</title>
          <idno type="rdwebb">GR02MJ411</idno>
          <rs type="number">MJ411</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GR02MJ411/text</ref>
          <ref type="dokument_url_html">http://data.riksdagen.se/dokument/GR02MJ411</ref>
          <ref type="dokumentstatus_url_xml">http://data.riksdagen.se/dokumentstatus/GR02MJ411</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-XhKn9p4oQVJvYzm2h78jih</idno>
            <name>Sven-Erik Sjöstrand</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-LqvLajCTsK6crqsTTth9uu</idno>
            <name>Kjell-Erik Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EHp7WGqTp63FjiKDP54ZU4" type="signed"/>
        <correspContext corresp="i-EHp7WGqTp63FjiKDP54ZU4">
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-XhKn9p4oQVJvYzm2h78jih"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-LqvLajCTsK6crqsTTth9uu"/>
        </correspContext>
        <correspAction type="referral" xml:id="i-Vm6pFtYKZ1QVCkJezPgAsX">
          <date when="2003-10-15"/>
        </correspAction>
        <correspAction type="dismissal" xml:id="i-BBGwq6VSvotgJSZjEbPwxf">
          <date when="2003-10-15"/>
        </correspAction>
        <correspAction type="submission" xml:id="i-SwkCsdjhoY1XJmfvqqnMYv">
          <date when="2003-10-07"/>
        </correspAction>
        <correspAction type="assigned" xml:id="i-8544wrvTXoUicywdRVxiQX"/>
        <correspContext corresp="i-8544wrvTXoUicywdRVxiQX">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0001.pdf"/>
      <div type="motHeader" xml:id="i-LZ5SZ3pyDHL1Wz6gSkCgBY">
        <div type="motTitle" xml:id="i-8Cpuj6sE9HXW14t68TfcV3"/>
        <div type="motSubmissionInfo" xml:id="i-6uE2Q1BQy4a37LkTtQtGWz"/>
      </div>
      <div type="motBody" xml:id="i-PhFmTHNs8hm1zS3iR4Rc4K">
        <div xml:id="i-R9WfTntCzLiMAvJ4MAqrCD">
          <p xml:id="i-NokddgQpDsXb93RSCG6fBA">
            2003/04 mnr: MJ411 pnr: v364
          </p>
          <p xml:id="i-G5AJRdnrtXdvgUpdurB5Ev">
            Motion till riksdagen 2003/04:MJ411
          </p>
          <p xml:id="i-316hyfktVSqu9dxAbQaJr6">
            av Ulla Hoffmann m.fl. (v)
          </p>
          <p xml:id="i-EA5Z8xhN1Yesmr8nN5FJTd">
            EU och miljön — fem prioriteringar för ett europeiskt samarbete
            för ekologiskt hållbar utveckling
          </p>
          <p xml:id="i-D87RY5fW1t29j9kop5BPjn">
            Motionen delad mellan flera utskott
          </p>
          <p xml:id="i-54sv92PeYNsesLAALLHkce">
            Sammanfattning
          </p>
          <p xml:id="i-4wgCPAe4HjuDq9g8yaeh11">
            EU:s miljöarbete måste ses mot bakgrund av den ekonomiska utveckling
            som vi står mitt uppe i. Det är en utveckling som präglas av allt
            mer integrerade marknader, försvagade politiska institutioner,
            globala orättvisor och allvarliga globala miljöhot. För att bidra
            till en omvandling av det europeiska samarbetet till ett aktivt
            samarbete för ekologiskt hållbar utveckling, anser vi att Sverige
            bör prioritera följande frågor: - Aktiv och stark produktpolitik
            med utrymme för länder att gå före. - Miljöanpassning av europeisk
            transportpolitik. - — Fortsatta reformer av EU:s gemensamma jordbrukspolitik
            (CAP) med inriktning på hållbart ekologiskt jordbruk. - — Reformering
            av fiskepolitiken för ett hållbart nyttjande av haven. - Europeisk
            politik för en rättvis världshandel.
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0002.pdf"/>
          <p xml:id="i-GNtTqDVNG2wMtN8AjS1yr4">
            2003/04:MJ411
          </p>
          <p xml:id="i-UAd6jSZLWp7mBX8mrYbM5h">
            Innehållsförteckning
          </p>
          <p xml:id="i-42gPp8QQrKAgSNxoNmh3bc">
            Sammanfattning.. Innehållsförteckning,. Förslag till riksdagsbeslut
            Den ekonomiska globaliseringen och milj
          </p>
          <p xml:id="i-2mygovDYcJvAECpr2UzgyS">
            Ohållbar överkonsumtion och enorm fattigdom. Kraftigt ökade transporter.
          </p>
          <p xml:id="i-5fqdCgQixY7Nn1nbPNt6rT">
            Mindre miljöanpassning av produkte Bruket av naturresurserna
            får inte anpassas till den globala [5005 81655 155 3 BRN 5 EU
            och den ekonomiska globaliseringen Ett europeiskt samarbete för
            ekologiskt hållbar utveckling ad En aktiv och stark produktpolitik
            — med utrymme för enskilda länder att gå för En miljöanpassad
            europeisk transportpol: Kilometerskatt på vägtrafiken Ett fungerande
            europeiskt järnvägssystem.
          </p>
          <p xml:id="i-R7SVgty7xMqf3ETzDJMFAF">
            Hållbara infrastrukturinvesteringar..........
          </p>
          <p xml:id="i-Qqis9Dgp6bAK4cr4oiJnqD">
            Fortsatta reformer av EU:s jordbrukspolitik — ällbart JOrclöruk.sssosvsownemssssmes
            rossa SNITT Reformera fiskepolitiken.
          </p>
          <p xml:id="i-J5X34do1wfpVRHrzDuwDeJ">
            EU och världshandeln... Förslag till riksdagsbeslut 1. Riksdagen
            tillkännager för regeringen som sin mening vad som i motionen
            anförs om fem prioriteringar för ett europeiskt samarbete för
            ekologiskt hållbar utveckling. 2. Riksdagen tillkännager för regeringen
            som sin mening vad som i motionen anförs om en aktiv och stark
            produktpolitik med utrymme för enskilda länder att gå före. 3.
            Riksdagen tillkännager för regeringen som sin mening vad som i
            motionen anförs om en miljöanpassning av europeisk transportpolitik.'
            4. Riksdagen tillkännager för regeringen som sin mening vad som
            i motionen anförs om fortsatta reformer av CAP med inriktning
            mot hållbart ekologiskt jordbruk. 5. Riksdagen tillkännager för
            regeringen som sin mening vad som i motionen anförs om en reformering
            av fiskepolitiken för ett hållbart nyttjande av haven. 6. Riksdagen
            tillkännager för regeringen som sin mening vad som i
          </p>
          <p xml:id="i-4yFLNJbmdigAnZF6rD7wxf">
            motionen anförs om en europeisk politik för en rättvis världshandel.”
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0003.pdf"/>
          <p xml:id="i-FV7jHop36K2ycpPKcYPMmq">
            2003/04:MJ411
          </p>
          <p xml:id="i-SZ41MWrEfSxinz6cMLJ29R">
            "Yrkande 3 hänvisat till TU. Yrkande 6 hänvisat till UU.
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0004.pdf"/>
          <p xml:id="i-Koy9wDvCvDEPSQXisxxpEL">
            2003/04:MJ411
          </p>
          <p xml:id="i-FVnCL1F4KJ4xH1rjeczk8m">
            Den ekonomiska globaliseringen och miljön Ohållbar överkonsumtion
            och enorm fattigdom
          </p>
          <p xml:id="i-7HA6rtpEFcHEg2BZLoafRF">
            De globala orättvisorna ökar allt mer. En ohållbar överkonsumtion
            hos en liten del av jordens befolkning finns sida vid sida med
            en enorm fattigdom hos andra. Hela jorden fungerar i dag i princip
            som råvaruförsörjning till ett litet antal mycket rika länder,
            varav Sverige och övriga rika länder i västvärlden tillhör de
            starkare. Denna omfördelning av resurser är inte bara socialt
            förödande utan har också allvarliga ekologiska konsekvenser, både
            genom att fattigdom driver människor till ohållbara produktionsmetoder
            och genom att överkonsumtionen i sig förutsätter ohållbara produktionsmetoder
            och ett allt för stort resursutnyttjande. Dessa globala orättvisor
            är ett resultat av flera olika saker men en kraftigt bidragande
            orsak är det rådande ekonomiska systemet. Kapitalismen har visat
            sig oförmögen att utjämna orättvisor utan att kontrolleras av
            en stark demokrati, istället har den förstärkt orättvisorna. Någon
            sådan stark demokratisk motkraft mot det rådande globala ekonomiska
            systemet finns inte idag. Den internationella politiken domineras
            totalt av USA. Vissa europeiska politikers ambition att EU skall
            bli en stark motpol till USA framstår inte som särskilt trovärdigt
            så länge EU i huvudsak gör gemensam sak med USA i exempelvis de
            internationella förhandlingarna om nya handelsavtal. En ny supermakt
            i form av EU är inte en lösning på vare sig de globala orättvisorna
            eller de ohållbara konsumtionsmönstren i nord. En rättvisare och
            ekologiskt hållbar värld förutsätter att den globala ekonomin
            bemöts av starka demokratiska institutioner som bygger på folkliga
            rörelser för rättvisa och hållbar utveckling. Sådana demokratier
            byggs underifrån genom folkrörelser, inte uppifrån av regeringar.
          </p>
          <p xml:id="i-SG1yekFfa4x1pd6dpwZvVx">
            Kraftigt ökade transporter
          </p>
          <p xml:id="i-Wg7RVzVh3iT4eyPh2d4pC6">
            Ett konkret exempel på den ekonomiska utvecklingen under 1900-talet
            är hur vårt samhälles geografiska struktur har genomgått en dramatisk
            förändring. Detta har drastiskt påverkat både godstransporter
            och personresor såväl inom som mellan länder. Lokal försörjning
            har ersatts av långa transporter av mat och andra förnödenheter.
            Marknaderna har gått från att i huvudsak ha varit lokala till
            att idag vara globala. En omfattande inflyttning till städer har
            skett samtidigt som våra dagliga aktiviteter har spritts ut över
            större geografiska ytor. Vid seklets början reste en vuxen invånare
            i Sverige i genomsnitt en halv kilometer per dygn. Nu reser vi
            45 km per dygn.
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0005.pdf"/>
          <p xml:id="i-PSNJcATELPi2wZ71YdbWb7">
            Ökade kommunikationsmöjligheter, både fysiskt och med ny informationsteknologi,
            har bidragit till att värderingar och därmed livsstilar och konsumtionsmönster
            blir allt mer likartade runt om i världen. Lokal konsumtion och
            produktion samt traditionella levnadssätt trängs undan. Även detta
            har bidragit till ökade transporter genom att marknader knyts
            ihop och möjligheten till stordriftsfördelar i produktionen av
            varor i än högre grad kan tas till vara. Även om ökade kontakter
            och ökat utbyte mellan människor från olika länder och kulturer
            är ett mycket positivt framsteg så är baksidan med de kraftigt
            ökade transporterna ett mycket stort hot mot miljön. De ökande
            transporterna står för ett av de allvarligaste hoten mot miljön
            eftersom de idag framför allt baseras på fossila bränslen som
            bidrar till de klimatförändringar vi har börjat kunna se.
          </p>
          <p xml:id="i-BF9BxpeV3oc4jfVJzqXoSQ">
            Mindre miljöanpassning av produkter
          </p>
          <p xml:id="i-TjuSUKBLSgtVW59fZRDuss">
            Ett annat oroande problem med ekonomins utveckling mot globala
            marknader är de minskade möjligheterna att ställa miljökrav på
            produkter. Produkter bör miljöanpassas för att t.ex. vara återvinningsbara,
            giftfria och resurssnåla. Möjligheten till det undergrävs till
            stor del av den ekonomiska utveckling som sanktioneras och understöds
            av EU. Som en följd av att varor skall röra sig allt mer fritt
            på en global eller europeisk marknad så minskas möjligheten att
            ställa nationella krav på miljöanpassningen av varorna genom lagstiftning.
            Sverige har en ambition att ställa höga krav på produkters utformning
            och miljöanpassning men de möjligheterna som miljöbalken ger för
            detta används knappt idag för att påverka produktutvecklingen
            i en hållbar riktning. Till viss del kompenseras de bristande
            möjligheter som nationalstaterna idag har av frivilliga organisationers
            arbete med miljömärkning och liknande verksamhet. Denna frivillighet
            är dock mycket svag i förhållande till lagstiftning och förutsätter
            en mycket stor kunskap hos konsumenterna och en evigt aktiv miljörörelse.
          </p>
          <p xml:id="i-6PSYovsbVNbCLP6szuPktm">
            Bruket av naturresurserna får inte anpassas till den globala
            ekonomin
          </p>
          <p xml:id="i-TnBGZbC2gGg1jKw11X8Jqp">
            Ett tredje område där den nya ekonomin innebär allvarliga hot
            är bruket av de förnybara naturresurserna, den enda långsiktiga
            resurs vi har för människans överlevnad. Förvaltningen av naturresurserna
            kan inte underordnas den ekonomiska globala utvecklingen. Jordbruk,
            skogsbruk och fiske är näringar vars utveckling inte kan följa
            samma principer som industriell produktion. Ramen för bruket av
            naturresurserna sätts av de naturliga förutsättningarna och bruket
            av naturen måste anpassas till dem. I en allt mer globaliserad
            ekonomi med inriktningen att ständigt öka produktionen = utsätts
            naturresurserna för ett stort tryck med allvarliga miljökonsekvenser
            som följd.
          </p>
          <p xml:id="i-H7S2J45Q4z6jW81tw1CiKZ">
            2003/04:MJ411
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0006.pdf"/>
          <p xml:id="i-SpGqfCvmVhcZyMhNJFF2c2">
            2003/04:MJ411
          </p>
          <p xml:id="i-9dUWkSFkWysUvsd1XVB3h1">
            Förutsättningarna i olika delar av världen för exempelvis jordbruk
            skiljer sig mycket åt och politiken måste därför utformas för
            att hantera eller kompensera för dessa skillnader. De skillnader
            i förutsättningar som finns kommer annars att leda till att jordbrukare
            i en hårdnande konkurrens tvingas ta till ohållbara produktionsmetoder
            för att kompensera detta och de ekologiska konsekvenserna av det
            blir naturligtvis ett problem. Till exempel kan en sämre jordmån
            kompenseras med konstgödsel och vattenbrist genom bevattning.
            I längden är detta i de flesta fall inte hållbart. Om man därutöver
            tar hänsyn till behovet av recirkulering av växtnäring som är
            nödvändigt för att driva en någorlunda intensiv produktion utan
            tillförsel av handelsgödsel, så blir tanken på den globala marknaden
            med hårt driven specialisering än mer komplicerad. De ekologiska
            villkoren för jordbruket talar till stor del emot vidareutvecklingen
            av en global marknad för livsmedel om man inte samtidigt vidtar
            andra åtgärder för att säkra att produktionen sker på naturens
            villkor. Det är en otroligt viktig utmaning vi står inför då marknaderna
            för livsmedel integreras än mer.
          </p>
          <p xml:id="i-2Hn6pjGAryXnpLv5KDiHoW">
            EU och den ekonomiska globaliseringen
          </p>
          <p xml:id="i-RygLj8AjZrpu1Umxd8ENFu">
            Huvudsyftet med EU har varit och är fortfarande att öka den ekonomiska
            integrationen av EU-länderna. Handel skall underlättas, kapital
            skall röra sig fritt och arbetskraften skall flytta dit där jobben
            finns. Denna grundläggande del av EU:s samarbete gör att EU förstärker
            den ekonomiska utvecklingen mot en centraliserad och därmed transportberoende
            produktion av konsumtionsvaror. Samma principer som råder i EU-samarbetet
            verkar EU för i internationella frihandelsförhandlingar inom WTO.
            Den fria rörligheten kommer i första hand, skydd av människor,
            naturresurser och miljö får anpassa sig till nya försämrade villkor.
          </p>
          <p xml:id="i-7FW5w99cz9KsGvx9Bedebh">
            Ett europeiskt samarbete för ekologiskt hållbar utveckling
          </p>
          <p xml:id="i-Dwt6kzq2YxCEsoPecyUqnk">
            EU:s miljöarbete måste ses mot bakgrund av den ekonomiska utvecklingen
            som präglas av allt mer integrerade marknader, försvagade politiska
            institutioner, globala orättvisor och allvarliga globala miljöhot.
            För att bidra till en omvandling av det europeiska samarbetet
            till ett aktivt samarbete för ekologiskt hållbar utveckling anser
            vi att Sverige bör prioritera följande frågor: - Aktiv och stark
            produktpolitik med utrymme för länder att gå före. - Miljöanpassning
            av europeisk transportpolitik. - Fortsatta reformer av CAP med
            inriktning på hållbart ekologiskt jordbruk.
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0007.pdf"/>
          <p xml:id="i-UunTDu3cdwkzZeZvgFgUDQ">
            2003/04:MJ411
          </p>
          <p xml:id="i-Sft2iXKG6QPMRzZm9VYjfL">
            - — Reformering av fiskepolitiken för ett hållbart nyttjande
            av haven. - Europeisk politik för en rättvis världshandel.
          </p>
          <p xml:id="i-VzaU9KchxJW48zgsJHgnYS">
            Vad som här anförts om svenska prioriteringar inom EU:s miljöarbete
            skall ges regeringen till känna.
          </p>
          <p xml:id="i-JV9zDkpsgBvwizxcpkwDKf">
            En aktiv och stark produktpolitik — med utrymme för enskilda
            länder att gå före
          </p>
          <p xml:id="i-KJYLr8acSXk2sBhjvxt5HR">
            Kravet på fri rörlighet för varor får inte gå före kravet på
            miljöanpassning av produkter till skydd för människor och miljö.
            De rent ekonomiska intressena i ökad handel och ökad tillväxt
            måste istället underordnas kraven på en ekologiskt hållbar utveckling.
            Därför måste det skapas ett större utrymme för enskilda länder
            att gå före i miljökraven på produkter utan att detta betraktas
            som handelshinder. Någon snedvridning av konkurrensen är det ju
            heller inte så länge samma krav ställs på inhemskt producerade
            produkter som på de
          </p>
          <p xml:id="i-EG4YJkMckh5VEGRTufLLdX">
            importerade. För att öka möjligheten till mer långtgående krav
            på produkter från enskilda länder så bör standardiserade varudeklarationer
            — såsom
          </p>
          <p xml:id="i-U2Z13cQnM9ZeQeD7CrvqdZ">
            innehållsdeklarationer, energimärkning och liknande — utvecklas
            på fler områden. Sådana standarder skall helst tas fram på internationell
            nivå men om det inte är möjligt bör det göras i ett regionalt
            samarbete. Dessa standarder
          </p>
          <p xml:id="i-CqUqg9oTAVN2jfummiSDLe">
            kan vara en grund för enskilda länders högre krav på produkter.
            Självklart skall också en hög ambitionsnivå eftersträvas på gemenskapsnivå
            när det gäller miljöanpassning av produkter. Kraven på produkter
            skall i första hand gälla energieffektivitet, giftfrihet samt
            återanvändbarhet och/eller återvinningsbarhet. Vad som här anförts
            om en aktiv och stark produktpolitik med utrymme för enskilda
            länder att gå före skall ges regeringen till känna.
          </p>
          <p xml:id="i-7zX1kHWUi1aWv72DrprcrN">
            En miljöanpassad europeisk transportpolitik
          </p>
          <p xml:id="i-Dx7UQybLJTr58jqiD39Jox">
            Den politik som förts och fortsatt förs inom EU som syftar till
            ökad handel och ökad produktion bidrar till att transporterna
            i EU ökar drastiskt. De senaste åren har godstransporterna på
            väg ökat radikalt. De utgör idag det största enskilda hotet mot
            möjligheten att minska utsläppen av växthusgaser. Det är helt
            nödvändigt att vända trenden och minska utsläppen från trafiken.
            Den förändring som krävs är både minskade transportvolymer totalt
            och en övergång från vägtransporter till järnväg och sjöfart.
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0008.pdf"/>
          <p xml:id="i-5ktkXLznPSXibZvHvMV4AL">
            2003/04:MJ411
          </p>
          <p xml:id="i-CuGN6BmJ8XQAytTfF7d6eE">
            Kilometerskatt på vägtrafiken
          </p>
          <p xml:id="i-QmgTe46XhRNKcQJHr64jKH">
            Då ökande vägtransporter inom EU är ett av de mest allvarliga
            gränsöverskridande miljöproblemen krävs att åtgärder inom den
            europeiska gemenskapen vidtas. För att minska transporterna på
            väg bör Sverige inom EU verka för att länderna ges rätt att ta
            ut kilometerskatt på godstransporter på alla vägar och inte bara
            på motorvägar. Syftet med en kilometerskatt är att omlastning
            av gods till järnväg och sjöfart ska gynnas.
          </p>
          <p xml:id="i-9appdntuTeUCcSG6XzjX5b">
            Ett fungerande europeiskt järnvägssystem
          </p>
          <p xml:id="i-TU6WeUDNLaTUZiTT42ywwc">
            Utvecklingen av den gränsöverskridande järnvägstrafiken hindras
            på grund av olikheter i teknik, organisation och regelsystem.
            Järnvägsföretagen i de olika länderna har utvecklats nästan helt
            oberoende av varandra, vilket lett till att man valt olika lösningar
            när det gäller spårvidder, lastprofiler, elsystem, signal- och
            telesystem. För att öka järnvägstrafikens marknadsandelar av både
            gods och persontransporter i Europa krävs omfattande moderniseringar
            och standardisering. Sverige bör använda EU-samarbetet för att
            underlätta för internationella gränsöverskridande järnvägstransporter.
          </p>
          <p xml:id="i-FhB1FKdzGpp2HrVgndQsBy">
            Hållbara infrastrukturinvesteringar
          </p>
          <p xml:id="i-7nxwyKu3uNEtB98C6FQM4X">
            EU stödjer stora satsningar på infrastrukturinvesteringar, främst
            i de östeuropeiska länder som nu är på väg in i EU. Bland annat
            stödjer Europeiska investeringsbanken (EIB) stora vägbyggen i
            Östeuropa. För att bidra till en ekologiskt hållbar utveckling
            är det helt nödvändigt att den huvudsakliga inriktningen på dessa
            investeringar är en ny miljöanpassad infrastruktur. Nya motorvägsbyggen
            är en återvändsgränd som leder till ökade godstransporter på väg.
            De kommer att göra det mycket svårt eller omöjligt att minska
            koldioxidutsläppen samtidigt som det innebär stora ingrepp i naturen
            genom det direkta bygget och genom andra utsläpp. Investeringar
            bör istället göras i järnväg, sjöfart och system för omlastning
            för ett optimalt utnyttjande av de olika transportslagens fördelar.
            Vad som här anförts om en miljöanpassning av europeisk transportpolitik
            skall ges regeringen till känna.
          </p>
          <p xml:id="i-SCbRwbA84MNGFVNwXegU2V">
            Fortsatta reformer av EU:s jordbrukspolitik — för ett ekologiskt
            hållbart jordbruk
          </p>
          <p xml:id="i-4aPoL2qCm6xC4YwraYuPWd">
            Det är nödvändigt med en ny inriktning på den gemensamma jordbrukspolitiken.
            Den nuvarande politiken har bidragit till ett ohållbart, allt
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0009.pdf"/>
          <p xml:id="i-NQjHDtqfR8HaEtihEd57vL">
            ör intensivt jordbruk som orsakar problem för såväl miljön som
            landsbygden och bönder i utvecklingsländer. Vi anser att det behövs
            en stark jordbrukspolitik men med nationell och lokal anpassning.
            Detta är nödvändigt ör att åstadkomma ett ekologiskt och socialt
            hållbart jordbruk i den rådande ekonomiska världsordningen. En
            reform av EU:s gemensamma jordbrukspolitik (CAP) måste främst
            bygga på att man formulerar nya mål för politiken. Målet ska vara
            ett konkurrenskraftigt jordbruk som skapar förutsättningar för
            en långsiktigt hållbar livsmedelsproduktion och tar hänsyn till
            de olika förutsättningar som inns i medlemsländerna när det gäller
            t.ex. klimat, jordbrukets struktur och politiska ambitioner. Detta
            måste göras på ett sätt som inte leder till en kraftig
          </p>
          <p xml:id="i-RkEDooQ7L35LCVWwYz7YsK">
            utslagning av jordbruk med sociala konsekvenser, hot mot den
            biologiska mångfalden och utarmning av landsbygden. En vägledande
            princip för jordbrukspolitiken bör vara att samhället främst ersätter
            jordbrukssektorn för dess produktion av kollektiva nyttigheter.
            Dessa kollektiva nyttigheter kan exempelvis innebära att hålla
            landskapet öppet, bevara värdefulla kulturmiljöer och gynna livsmedelsproduktion
            inom områden med sämre odlingsförutsättningar på grund av den
            sociala och ekonomiska funktion jordbruket där innebär. Det är
            produktionen av dessa kollektiva nyttigheter som motiverar permanenta
            stöd. Den reform vi förespråkar skall bygga på att pengar i jordbruksbudgeten
            förs över från generella stöd till miljöersättningar och landsbygdsutveckling.
            Framförallt bör exportstöden avvecklas helt då de skapar orättvisa
            handelsvillkor. De generella stöd som blir kvar bör vara någon
            form av inkomststöd frikopplade från val av produktionsinriktning.
            Miljöersättningarna och stöd för landsbygdsutveckling bör de enskilda
            medlemsländerna ges möjlighet att själva anpassa till nationella
            preferenser och behov och de skall dessutom förutsätta nationell
            medfinansiering. Genom krav på nationell medfinansiering kan en
            allt för stor kostnad för den gemensamma jordbrukspolitiken undvikas
            samtidigt som de samlade satsningarna på jordbruket (nationella
            plus gemensamma medel) garanterar en stödnivå som möjliggör =
            tillräckliga satsningar på = miljö- och landsbygdsutveckling.
            Olika typer av åtgärder kan innebära olika grad av medfinansiering
            och det enskilda landets ekonomiska och sociala situation bör
            också kunna påverka kraven på grad av medfinansiering. De
          </p>
          <p xml:id="i-A6Xtm1icSfn9McvFhEtSxb">
            gemensamma resurserna kan på det sättet bättre fördelas till
            de länder eller regioner där behovet att satsa på jordbruket bedöms
            som särskilt angeläget. I kombination med detta är det viktigt
            att vi på gemenskapsnivå formulerar tydliga mål och höga krav
            för miljö, säkra livsmedel och höga djurskyddskrav. Den reform
            som nu håller på att beslutas genom den så kallade halvtidsöversynen
            (MTR) är ett litet steg i rätt riktning men allt för otillräckligt.
            Den är vare sig den satsning på miljöersättningar eller den fullständiga
            avveckling av exportstöden som är nödvändig. Vad som här anförts
            om fortsatta reformer av CAP med inriktning mot hållbart ekologiskt
            jordbruk skall ges regeringen till känna.
          </p>
          <p xml:id="i-JG1eGjbFBkVyUxagvK7ZRZ">
            2003/04:MJ411
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0010.pdf"/>
          <p xml:id="i-Wp6ujxZvDDYjfkZbEiHdJC">
            2003/04:MJ411
          </p>
          <p xml:id="i-HNANaL8jNKtdmubG1tuSJE">
            10
          </p>
          <p xml:id="i-KUaea8bhxoTQZ8VTYttBkZ">
            Reformera fiskepolitiken
          </p>
          <p xml:id="i-PmrewCKXAmySPPmrHSTgkT">
            EU är en viktig aktör när det gäller fiske och utnyttjande av
            havens resurser. EU:s fiskepolitik är, på samma sätt som jordbrukspolitiken,
            gemensam för medlemsländerna och borde vara inriktad på ett hållbart
            nyttjande av haven. När det gäller bevarandeåtgärder, ekonomiska
            åtgärder eller politiska satsningar har den gemensamma fiskepolitiken
            (GFP) inte lyckats uppnå de målsättningar som antagits. När det
            gäller bevarandet konstaterar kommissionen att fisket på de flesta
            arter inneburit att många bestånd fiskas över de biologiska gränserna.
            Detta innebär t.ex. att storleken på fisken minskar och fiske
            på bestånd av icke lekmogen fisk ökar. Enligt kommissionen beror
            detta misslyckande bl.a. på att de årliga fångstbegränsningarna
            fastställs på en alltför hög nivå, högre än de vetenskapliga rekommendationerna.
            Fiskerisektorn kännetecknas även av ekonomisk bräcklighet som
            ett resultat av överinvesteringar, stigande kostnader och en krympande
            resursbas. Kommissionen och vi kan konstatera att gemenskapens
            fiskerisektor måste bli väsentligt mindre i framtiden för att
            kunna överleva. Inom fiskarkåren finns en misstro mot förvaltningen
            av fiskeripolitiken och många tror inte att den genomförs på lika
            villkor mellan länderna. Den centrala förvaltningen av fisket
            och fiskbestånden inom EU:s gränser har inte fungerat tillfredsställande.
            Vänsterpartiet anser att förvaltningen i större utsträckning bör
            decentraliseras. Det är rimligt att fiskbestånden förvaltas på
            en nivå som bättre motsvarar deras naturliga utbredning. Detta
            ökar också förutsättningarna för förståelsen hos fiskarena av
            olika begränsningsåtgärder, vilket är en förutsättning för att
            åtgärderna skall få någon effekt. Fisket har under senare år genomgått
            en mycket snabb teknisk utveckling. Att ange fiskekapaciteten
            i tonnage och maskinstyrka är därför inte relevant eftersom dessa
            faktorer är dåliga mått på fartygens verkliga fiskekapacitet.
            Den nuvarande fångstkapaciteten är alltför stor för det fiske
            som kan bedrivas på EU:s vatten. Stödet till nybyggnation/modernisering
            och driftskostnader för fiskeflottan har bidragit till problemen.
            Vänsterpartiet anser att subventionerna till iskenäringen på sikt
            bör avvecklas. Under en övergångsperiod kan de användas målinriktat
            både för att minska fiskekapaciteten och för att ändra iskerinäringens
            struktur och inriktning. För att stärka det mellanstatliga samarbetet
            måste EU verka för regionala iskeförvaltningar i havsområden där
            detta ej förekommer samt se till att miljöhänsynen integreras
            i arbetet. En effektiv förvaltning och en hållbar utveckling skall
            vara vägledande för EU:s internationella agerande. De TAC (total
            allowable catch = fångstkvoter) som fastställs har under en öljd
            av år konstant överskridit den vetenskapliga rådgivningen. Även
            om den har sina brister så är den för närvarande det bästa underlaget
            som går att få och bör därför följas. Vänsterpartiet anser att
            den vetenskapliga rådgivningen måste följas.
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0011.pdf"/>
          <p xml:id="i-X8pZoSDSvbAyU7ENB4YJih">
            Mängder med fisk dumpas överbord för att optimera det ekonomiska
            utbytet och/eller för att inte föra iland fisk från förbjudna
            arter (t.ex. när ett fiskeförbud inträtt). All dumpning av fisk
            måste förbjudas då den starkt bidrar till en felaktig uppfattning
            om fiskets och fiskedödlighetens verkliga omfattning och ger ett
            felaktigt beslutsunderlag både för beståndsutveckling och TAC.
            Vänsterpartiet anser att dumpning av fisk skall förbjudas. Kulturen
            inom det storskaliga fisket grundas på att man ska fiska så mycket
            som möjligt. Vad följderna blir i havens ekologiska nät av arter
            ägnar man mindre uppmärksamhet åt. Därför bör andra former av
            fiske uppmuntras. Att inom EU införa speciella kvoter för kustfiske
            kan medföra att konkurrensen mellan stora trålare och små kustbåtar
            minskar. Vänsterpartiet anser att speciella kvoter för kustfisket
            ska införas. Kontrollmöjligheterna är inte heller tillräckligt
            effektiva, vilket innebär att uttaget av fisk ur haven är större
            än de uppsatta kvoterna och begränsningarna. En utökad kontrollverksamhet
            i EU-regi behöver inrättas både till sjöss och på land. En bidragande
            orsak till den stora fiskdödligheten är att förståelsen för och
            efterlevnaden av gjorda rekommendationer och begränsningar av
            fiskeansträngningen inte följs, bland annat på grund av bristande
            kunskap om de marina ekosystemen hos fiskarkåren. Vänsterpartiet
            anser att fiskarna skall ges utbildning i marina ekosystem och
            bevarandeåtgärder. Vad som här anförts om en reformering av fiskepolitiken
            för ett hållbart nyttjande av haven skall ges regeringen till
            känna.
          </p>
          <p xml:id="i-ATKpYPaNUFe1y3mShtnoj1">
            EU och världshandeln
          </p>
          <p xml:id="i-8JkFu9iH3AnQYWWpXxRHjk">
            Det är tydligt i EU:s fördrag att handel går före miljö. Länder
            kan i vissa fall ha mer långtgående miljöregler men då under förutsättning
            att de inte stör marknaden. Samma principer som gör att fri handel
            sätts före all miljöhänsyn inom EU verkar EU för på global nivå,
            bland annat genom förhandlingarna om världshandeln inom WTO men
            också genom IMF:s och Världsbankens krav på utvecklingsländer.
            På handelsområdet är det EU-kommissionen som företräder EU-länderna,
            vilket gör att Sverige inte längre har en egen röst i de förhandlingarna.
            Det bör därför vara en viktig prioritering av det svenska miljöarbetet
            inom EU att verka för att EU driver en mer rättvis och miljöinriktad
            handelspolitik. Detta är några av de mest angelägna kraven för
            att förändra EU:s handelspolitik i en hållbar riktning: - &gt; Försiktighetsprincipen
            bör skrivas in i WTO-reglerna. - Öppenhet i förhandlingarna måste
            införas i WTO:s arbete. Det är viktigt att stärka både utvecklingsländers
            och folkrörelsers ställning i förhandlingsarbetet. - - WTO:s mekanism
            för konfliktlösning måste i sina beslut utgå från accepterade
            principer i internationell rätt såsom mänskliga rättigheter,
          </p>
          <p xml:id="i-VmY3qUm2uEmFe32MB8tZLb">
            2003/04:MJ411
          </p>
          <p xml:id="i-XH4JPpaYHWvJUqYBNomShz">
            21
          </p>
          <pb facs="riksdagen-motions-pdf/data/200304/mot_200304_MJ_0411/mot_200304_MJ_0411-0012.pdf"/>
          <p xml:id="i-Y3xTcLSkTQ41MjcgYkx1iH">
            2003/04:MJ411
          </p>
          <p xml:id="i-471kHKNnvqavuSBWcv46gN">
            12
          </p>
          <p xml:id="i-S1Asx9QN7pyzsojksSaGWx">
            internationella miljökonventioner, grundläggande ILO-konventioner
            m.m. Miljöregler och sociala rättigheter måste väga tyngre än
            handelsregler. - EU skall motverka att WTO och andra internationella
            organisationer där EU ingår ställer krav på enskilda länder att
            öppna den offentliga sektorn och produktionen för grundläggande
            basbehov — såsom vatten och livsmedelsförsörjning — för internationell
            konkurrens. Varje land måste ha rätt att värna och kontrollera
            sin offentliga service och sin försörjning av människors basbehov.
            - EU skall verka för en stark internationell reglering av transnationella
            företag. Dessa företag har idag en mycket stark ställning gentemot
            enskilda länder både direkt på marknaden och i internationella
            förhandlingar. För att värna enskilda staters möjlighet att ställa
            krav på företag behövs ett internationellt regelverk med möjlighet
            att hålla transnationella företag ansvariga för brott mot mänskliga
            rättigheter och annan internationell rätt.
          </p>
          <p xml:id="i-4c67BCPEwUnBZxechQ1r3m">
            Vad som här anförts om en europeisk politik för en rättvis världshandel
            skall ges regeringen till känna.
          </p>
          <p xml:id="i-HQEriQsZqUgkPs5tvwiMWR" type="date">
            Stockholm den 5 oktober 2003 Ulla Hoffmann (v)
          </p>
          <p xml:id="i-6s3NtbGSacKwaP1qkXmKB6">
            Lars Bäckström (v) Rossana Dinamarca (v) Mats Einarsson (v) Marie
            Engström (v) Owe Hellberg (v) Berit Jöhannesson (v) Sten Lundström
            (v) Sven-Erik Sjöstrand (v) Alice Åström (v) Kjell-Erik Karlsson
            (v)
          </p>
        </div>
      </div>
    </body>
  </text>
</TEI>
