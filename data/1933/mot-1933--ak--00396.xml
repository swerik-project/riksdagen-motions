<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__396/mot_1933__ak__396-001.pdf"/>
      <fw xml:id="i-MvAkta4kSdKXX5AjPBGi1w">
        Motioner i Andra kammaren, Nr 396. 3
      </fw>
      <div type="motHeader" xml:id="i-XifdfAusctz3sncAyDQrj">
        <div type="motTitle" xml:id="i-33aChkSHDSTT7sCzf6pdvA"/>
        <div type="motSubmissionInfo" xml:id="i-Cv6wynuumSZTnAUytTHkwQ"/>
      </div>
      <div type="motBody" xml:id="i-Dg7egQhUzWf1iBd9v8DXgw">
        <div xml:id="i-5F97VA2GdXuAzwiNJnz7Sy">
          <p xml:id="i-RHENXEsdixPgeVw69hE2Xr">
            Nr 390.
          </p>
          <p xml:id="i-HuffkjeCDoTYzKgKCCi5kV">
            Av herr Christiernsson m. fl., angående viss utvidgning av utav
            riksdagen hos Kungl. Maj:t tidigare begärd utredning rörande åvägabringandet
            av en rationell skatteuppbörd.
          </p>
          <p xml:id="i-LWYjMLuXLbyXwDscfgJJ8H">
            Den alltmer växande skattebördan, den påtagliga tendensen att
            överflytta allmänna utgifter, som tidigare påvilat kommunerna,
            på statsbudgeten samt den tilltagande osäkerhet, som en mängd
            skattedragare utsättas för under tider av utpräglad lågkonjunktur
            och fortskridande rationalisering inom företagarevärl- den, gör
            det i högsta grad angeläget, att en god skattetaxering kompletteras
            med en smidig och väl anpassad skatteuttagning. Det allmänna står
            annars risken att skatterestantierna komma att växa i antal och
            summa trots ett indriv- ningsarbete, som på allt sätt söker bevaka
            det allmännas rätt. Det svenska uppbördsförfarandet karakteriseras
            av att en så lang tid förfly- ter från det den beskattade inkomsten
            intjänats till dess skatten på denna efter verkställd deklaration
            skall erläggas. En inkomst t. ex. under fjolåret deklare- ras
            som regel under förestående februari månad, men skatten på denna
            inkomst kommer att erläggas, evad det gäller kronoskatten och
            med denna förenade avgifter, med minst hälften under kommande
            december månad men ifråga om övriga skatteterminer väsentligen
            först under loppet av nästa år. Hinder av olika slag för skattens
            gäldande kunna uppstå under så lång tid. På sådant sätt har också
            utan tvivel ett betydande antal skattebetalare, överraskade av
            lågkonjunkturen och arbetslösheten, genom skattemetodens efterkravsnatur
            kom- mit att indragas i skatteskolkarnas skara. Under sådana förhållanden
            anmäler sig osökt tanken att genom en ordnad förskottsavsättning
            till skatteändamål lätta den personliga skattetungan och samtidigt
            tillförsäkra stat och kommun största möjliga skatteinkomst och
            säker- het för budgetens hållfasthet. | Redan 1921 års riksdag
            uppmärksammades genom olika motioner på denna angelägenhet. Riksdagen
            beslöt även avlåta en skrivelse till Kungl. Maj:t i ärendet (nr
            167) med anhållan om utredning och förslag rörande vilka åtgärder,
            som lämpligen kunde vidtagas för åvägabringandet av en rationell
            skatteupp- börd. I den motivering, som i lika lydelse åtföljde
            vederbörande tillfälliga ut- skotts utlåtande, framhölls bl. a.
            betydelsen av utvidgning och stöd åt den indrivningsverksamhet
            på frivillighetens grund, som redan då förefanns inom olika företag,
            genom s. k. intressekontor eller å annat sätt. Det erinrades också
            i detta sammanhang att hinder ej mötte att genom postsparbanken
            få verkställa räntebärande, för skattebetalningsändamål spärrade
            insättningar. Denna fråga har varit föremål för utredning och
            lagstiftning inom ett stort antal främmande stater. Sålunda är
            det numera lag i Tyskland att löntagare
          </p>
          <pb facs="riksdagen-motions-pdf/data/1933/mot_1933__ak__396/mot_1933__ak__396-002.pdf"/>
          <fw xml:id="i-4PUDdnLXvxcGgo8pxJii3K">
            4 Motioner i Andra kammaren, Nr 396.
          </fw>
          <p xml:id="i-38wNuVXUkKbbWF1zczw7E2">
            och bland dessa även sådana i överordnad ställning erlägga skatt
            genom regel- bundna avdrag för skatten vid lönens utbetalande.
            Varje sådan löntagare er- håller ett s. k. skattekort från sin
            kommun, på vilket antecknats det skattefria avdrag och andra särskilda
            omständigheter, vilka inverka på skattebeloppets fastställande.
            Arbetsgivaren får alltså genom skattekortet en klar bild av vad
            varje löntagare har att erlägga i skatt av olika slag. Avdragen
            ske för arbe- tarna i gemen veckovis vid lönens utbetalande och
            för övriga anställda månads- vis. I England gäller även en lag
            om förskottsavsättning från löntagarnas sida, men härtill ansluter
            sig en lagstadgad avsättning jämväl av andra skattemedel, i den
            mån dessa kunna med någon säkerhet beräknas. Denna lag anses,
            oaktat den cirkulation inom landet, som torde karakterisera särskilt
            de större förmö- genhetsplaceringarna i England, ha i hög grad
            bidragit till att tillförsäkra den engelska skatteuppbörden beräknade
            inkomster. Det är ju ofrånkomligt att dessa anordningar förorsaka
            arbete. Det bör dock 1 detta sammanhang erinras om, att redan
            de nu i Sverige förefintliga intresse- kontoren samt i ännu högre
            grad den införsel i lön, som det lagligen åligger arbetsgivare
            att utföra, i hög grad betungar företagareverksamheten. Inom åt-
            minstone en del av dessa företag torde också den meningen vara
            rådande, att en omläggning av arbetet genom ordnade förskottsavdrag
            icke skulle i väsentlig grad öka arbetsbördan, kanske snarare
            tvärtom, medan det samtidigt gives ut- tryck för den meningen,
            att en för alla löntagare gällande avsättning i förskott av lönemedel
            för skattebehov skulle verka mindre irriterande än det nuvarande
            införselsystemet. Å andra sidan ha försports farhågor för att
            en sådan regel- mässig avsättning av skattemedel skulle avtrubba
            skattebetalarnas ansvars- känsla ifråga om de medborgerliga intressen
            och beslut, som sammanhänga med beskattningen, ävensom att innehållandet
            av skattemedel skulle uppfattas som en sänkning av reallönen och
            kunna utnyttjas i aktioner för en höjning av denna, varigenom
            de enskildas skattetunga skulle vältas över på näringslivet. En
            given förutsättning för varje åtgärd för skatteuttagningens rationaliserande
            måste vara, att var och en på tillbörligt sätt får svara för sin
            lagligen åliggande del av skattetungan. Det är i tider av ekonomiskt
            betryck både för den enskilde och för staten särskilt angeläget
            att se till, att så mycket som möjligt av de utdebiterade skat-
            terna verkligen kommer att inflyta. Det torde nu förekomma att
            t. o. m. av statsverket utbetalda löne- och pensionsmedel genom
            skattebetalarens vistelse utom riket undandrages all beskattning,
            åtminstone i hemlandet. I tider som dessa växer faran för en s.
            k. kapitalflykt av olika natur. För att råda bot mot detta onda
            kräves, att skatteuppbörden förlägges så »nära källan» för skatte-
            inkomsten som möjligt. Som ovan framhållits avgavs redan för tolv
            år sedan en riksdagsskrivelse i frågan till Kungl. Maj:t. Ärendet
            har behandlats i betänkande, som den 30 juni 1929 avgivits av
            1924 års s. k. uppbördssakkunniga. Den föredragande finansministern,
            när Kungl. Maj:t beslöt tillsättandet av nämnda sakkunniga,
          </p>
          <pb facs="riksdagen-motions-pdf/data/1933/mot_1933__ak__396/mot_1933__ak__396-003.pdf"/>
          <fw xml:id="i-7NGEsr1mXg7VyuZohBYkWc">
            Motioner i Andra kammaren, Nr 396. 5
          </fw>
          <p xml:id="i-2xngofvjkeYDdVJVErENyw">
            lade tydligen stor vikt vid detta ärende och fann för sin del
            att proposition i saken borde föreläggas 1926 års riksdag. De
            två utredningsmännen hava i sitt utlåtande synnerligen ingående
            prövat olika förhållanden och faktorer. Deras utlåtande utmynnar
            i ett förslag om förskottsavsättning för skattelikviden såväl
            för löntagare i allmän och enskild tjänst som för andra skatteskyldiga
            (egna företagare) ävensom en omläggning av hela uppbördsväsendet.
            Ärendet är emel- lertid alltjämt i av denna framställning berörda
            delar beroende på Kungl. Maj:ts prövning. Otvivelaktigt torde
            vara att en annan skatteuppbörd än den alltjämt i vårt land gällande
            skulle, i all synnerhet under det ekonomiska betryck, som nu vilar
            tungt över både större, medelstora och mindre skattedragare, räddat
            undan betydande skattebelopp både för stat och kommuner. Det synes
            under sådana förhållanden som om en omläggning och reglering av
            hela vårt svenska skatteuppbördssystem är mera trängande än någonsin.
            | I anslutning till vad sålunda anförts hemställes,
          </p>
          <p xml:id="i-9qWrLefjPvm9rDA5NEdYs5">
            att riksdagen måtte i skrivelse till Kungl. Maj:t anhålla, att
            den av riksdagen tidigare begärda utredningen rörande åvägabringandet
            av en rationell skatteuppbörd måtte, med be- aktande av de i denna
            motion framhållna synpunkterna, utvidgas att avse möjligheten
            över huvud taget att förlägga skatteupp- börden så nära källan
            för skatteinkomsten som möjligt, samt att de förslag, vartill
            utredningen må föranleda, så snart som möjligt föreläggas riksdagen.
          </p>
          <p xml:id="i-Y3EouGNh15qcjdcoDJwMBP" type="date">
            Stockholm den 31 januari 1933.
          </p>
          <p xml:id="i-T4k8riMogJMqwhioJDQSnX">
            Nils Christiernsson. Martin Skoglund. Birger Petersson.
          </p>
          <pb facs="riksdagen-motions-pdf/data/1933/mot_1933__ak__396/mot_1933__ak__396-004.pdf"/>
        </div>
      </div>
    </body>
  </text>
</TEI>
