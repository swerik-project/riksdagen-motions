<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-01822">
  <teiHeader>
    <fileDesc>
      <titleStmt>
        <title>Hot mot anställda i staten är hot mot demokratin</title>
        <author corresp="i-QSX9zrsXUKYskRHm3FRBJN">av Sultan Kayhan (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1822 av Sultan Kayhan (S)</title>
          <idno type="rdwebb">H7021822</idno>
          <rs type="number">1822</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7021822/text</ref>
          <ref type="dokument_url_html">http://data.riksdagen.se/dokument/H7021822</ref>
          <ref type="dokumentstatus_url_xml">http://data.riksdagen.se/dokumentstatus/H7021822</ref>
          <ref type="docx">http://data.riksdagen.se/fil/E36F6F6A-5399-46FE-BEA3-848CFAF67581</ref>
          <ref type="pdf">http://data.riksdagen.se/fil/8411FFAF-DC30-4840-B773-ECE4E005F8EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QSX9zrsXUKYskRHm3FRBJN</idno>
            <name>Sultan Kayhan</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F6bhB5eHSp8uZ5BSU5vnfh" type="signed"/>
        <correspContext corresp="i-F6bhB5eHSp8uZ5BSU5vnfh">
          <note type="signatory" corresp="i-QSX9zrsXUKYskRHm3FRBJN"/>
        </correspContext>
        <correspAction type="submitted" xml:id="i-5XBCPuQY3GbR3hpqgXoawQ">
          <date when="2019-10-02"/>
          <time when="15:44:41"/>
        </correspAction>
        <correspAction type="reviewed" xml:id="i-3bz7kcG82EQmDsuvACQ9Wt">
          <date when="2019-10-02"/>
          <time when="16:32:12"/>
        </correspAction>
        <correspAction type="referred" xml:id="i-D6fYtGYzAKRcwTgo3pg7eF">
          <date when="2019-10-11"/>
        </correspAction>
        <correspAction type="assigned" xml:id="i-9TbfKSHSdGLhW4vr8ZwzEM">
          <date when="2020-05-04"/>
          <time when="15:48:20"/>
        </correspAction>
        <correspContext corresp="i-9TbfKSHSdGLhW4vr8ZwzEM">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-YbUJZrmXiGXVfsBGr9nTxv"/>
        <correspContext corresp="i-YbUJZrmXiGXVfsBGr9nTxv">
          <ref type="uppgift">2019/20:FiU25</ref>
          <ref type="ref_dok_id">H701FiU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1822 av Sultan Kayhan (S) Hot mot anställda i staten är hot mot demokratin</div>
      </div>
      <div type="motBody">
        <div type="motProposal" subtype="förslag">
          <head xml:id="i-Af6P1QRXuh8nU9dd8M97P4">
            Förslag till riksdagsbeslut
          </head>
          <list style="ol">
            <item xml:id="i-765BASQP557BxXwPT4Uds8">
              Riksdagen ställer sig bakom det som anförs i motionen om att
              se över vad staten som arbetsgivare kan göra för att förebygga
              förekomst av hot och våld mot anställda i staten och stärka skyddet
              för den som blir utsatt, och detta tillkännager riksdagen för
              regeringen.
            </item>
            <item xml:id="i-WJuq1ycGLDX4UisT6tSR7Y">
              Riksdagen ställer sig bakom det som anförs i motionen om att
              överväga att ge alla statliga myndigheter i uppdrag att ta fram
              rutiner för när anställda i staten blir utsatta för hot och våld,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-KKkRLiUNXPh8cnqb5iezBJ">
            Motivering
          </head>
          <p xml:id="i-7kxuhVTXSG5XJddNHTWQL7">
            Hot och våld mot anställda i statliga myndigheter blir allt vanligare.
            Fackföreningarna har länge varnat om hur anställda drabbas. Situationen
            är så allvarlig att Arbetsgivar­verket skrev ett brev till regeringen
            i juni 2019, där de vädjar om en översyn av regel­verket för att
            öka skyddet för statsanställda som utsätts för våld, hot eller
            trakasserier.
          </p>
          <p xml:id="i-YNrWnXuDkpubz7JETgP1Bw">
            Många gånger är avsikten med hot och våld mot anställda i staten
            att påverka myndigheternas beslut. Det kan bl.a. handla om fysiskt
            våld, hot om våld eller hot om att begå självmord om myndigheten
            tar ett negativt beslut. Det är väldigt svårt att skaka av sig
            en sådan händelse. Ofta ligger rädslan kvar långt efteråt.
          </p>
          <p xml:id="i-WYQ8zA7pJYe4DJvmVfk8J1">
            Det är inte alltid självklart för den som blivit utsatt för hot
            eller våld i tjänsten att det har inträffat. Alla anställda känner
            inte till vad som gäller vid hot eller våld. Det är arbetsgivarens
            ansvar att säkerställa att alla anställda känner till de rutiner
            som finns. I en temperaturmätning som gjordes av fackförbundet
            ST uppgav 33 procent att de inte får tillräckligt mycket stöd
            av sin arbetsgivare när de blir utsatta för hot och våld, vilket
            är allvarligt.
          </p>
          <p xml:id="i-XhUUkmCDqukQfi7ZaBmDa4">
            Även där det finns rutiner kan det se väldigt olika ut från myndighet
            till myndighet. På vissa myndigheter är det arbetsgivaren som
            gör en anmälan när den anställda blivit utsatt för hot eller våld,
            medan anställda på andra myndigheter får göra en anmälan själv.
            Alla som vill göra en anmälan måste dock göra det med sitt eget
            namn, vilket också ökar utsattheten. Det är dags att överväga
            om staten kan göra polisanmälan istället för att låta den enskilda
            anställda göra det i sitt eget namn. Det skulle även bli en tydlig
            signal från samhällets sida att hot och våld mot anställda i staten
            tas på största allvar.
          </p>
          <p xml:id="i-QGMk4qct5QxhK8ynoFiSs2">
            Hot och våld mot anställda i statliga myndigheter skapar psykisk
            belastning och är ett arbetsmiljöproblem. Eftersom statsanställda
            utför beslut som riksdag och regering har fattat, är hot och våld
            mot anställda i staten också ett angrepp på själva demokratin.
            Hot och våld får aldrig påverka myndighetsutövning eller försvaga
            rättssäkerheten. Tillämpningen av lag och beslut behöver alltid
            ske på sakliga grunder.
          </p>
          <p xml:id="i-2s4geJEQQyLjhXwirQB28Q">
            Därför finns det anledning för staten att stärka skyddet för
            anställda i staten. Som den främsta arbetsgivaren för statsanställda
            har regeringen ett stort ansvar och ska dessutom vara ett föredöme
            för andra arbetsgivare. Därför bör man se över vad som kan göras
            för att både förebygga och hindra att hot och våld mot anställda
            i staten före­kommer, för att det på samtliga myndigheter ska
            finnas tydliga rutiner när anställda i staten mot all förmodan
            blir utsatta för våld och hot samt för att stärka skyddet för
            individen som drabbas.
          </p>
        </div>
        <div type="motSignatures">
          <list>
            <item xml:id="i-Gah4HnSHcBf6qtHf52JqCK" who="i-QSX9zrsXUKYskRHm3FRBJN">
              Sultan Kayhan (S)
            </item>
          </list>
        </div>
      </div>
    </body>
  </text>
</TEI>
