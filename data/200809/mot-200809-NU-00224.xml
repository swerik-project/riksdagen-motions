<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00224">
  <teiHeader>
    <fileDesc>
      <titleStmt>
        <title>Regionalpolitik</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regionalpolitik</title>
          <idno type="rdwebb">GW02N224</idno>
          <rs type="number">N224</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N224/text</ref>
          <ref type="dokument_url_html">http://data.riksdagen.se/dokument/GW02N224</ref>
          <ref type="dokumentstatus_url_xml">http://data.riksdagen.se/dokumentstatus/GW02N224</ref>
          <ref type="doc">http://data.riksdagen.se/fil/61456327-B6A3-4556-82A4-E930B7FAE18B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E9vAQNh474TKVGZELJm2EW" type="signed"/>
        <correspContext corresp="i-E9vAQNh474TKVGZELJm2EW">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-QqnXpKQuTTEp2nzywMr44a" type="numbering">
          <date when="2008-10-02"/>
        </correspAction>
        <correspAction xml:id="i-FfGspfBUxXndugBz4iZVec" type="submission">
          <date when="2008-09-30"/>
        </correspAction>
        <correspAction xml:id="i-DuBwz5oRgsSxdAMAxyrMQX" type="transfer">
          <date when="2008-09-30"/>
        </correspAction>
        <correspAction xml:id="i-ThmZ6DgVke91zr27idb3bg" type="assigned"/>
        <correspContext corresp="i-ThmZ6DgVke91zr27idb3bg">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J2sBaZHSpDkJyv8DvC3nWm" type="motBody">
        <div xml:id="i-XekWDVRCMLwUHBPNoPWXiu" type="TOC">
          <head xml:id="i-KR6zZ4NqqQSHrrBM79fZeX">
            1 Innehållsförteckning
          </head>
          <list xml:id="i-6yynq8nogJYxj9VMWWuPQd">
            <item xml:id="i-RtHZKPsdjqbsQsHYkpXy1Z">
              2 Förslag till riksdagsbeslut 2
            </item>
            <item xml:id="i-Nnv6KhSUAAqnXj2ccAUWSF">
              3 Utgångspunkter 3
            </item>
            <item xml:id="i-NBdVng4DwBC7NrwmuyH2nC">
              4 De långa avståndens land 4
            </item>
            <item xml:id="i-8qiESbVLo7fYd1HNa2cXY8">
              5 Statliga verk och myndigheter 4
            </item>
            <item xml:id="i-NBceM87A7BTHURSbGqWLab">
              6 Kunskap för utveckling 5
            </item>
            <item xml:id="i-HD52dCpk6UQCHhYyDZLjvt">
              7 Regional service 6
            </item>
            <item xml:id="i-CXEzxkM3vbpy1wB1UnSJAm">
              8 Lanthandel och bensinmackar 7
            </item>
            <item xml:id="i-K7HJEDjn95BLwo563ntcQN">
              9 Regionala utvecklingsfonder 8
            </item>
            <item xml:id="i-BgCZ2mLLQRRJCnvPsE5gF1">
              10 En ny regionalpolitisk utredning 9
            </item>
          </list>
        </div>
        <div xml:id="i-Jvw7TXJd1XfTaytBNTCZh2" type="motProposal" subtype="förslag">
          <head xml:id="i-YKxDo64mQegr9QH4TbFzCC">
            2 Förslag till riksdagsbeslut
          </head>
          <list xml:id="i-MEc4cdimMQQZfUxYgbKKt7" style="ol">
            <item xml:id="i-3P55nzP4vJWZuYmDz1CiRi">
              Riksdagen tillkännager för regeringen som sin mening vad som
              anförs i motionen om vidareutveckling av målformuleringar om sysselsättning
              i syfte att minska regionala obalanser.
            </item>
            <item xml:id="i-FAJtJg2APy7x5bgyxDVR8k">
              Riksdagen tillkännager för regeringen som sin mening vad som
              anförs i motionen om nationella respektive lokala planer för arbetsmarknadsregioner
              och infrastruktur.
            </item>
            <item xml:id="i-R6NQCXZkWetcTwNR8tbX7q">
              Riksdagen tillkännager för regeringen som sin mening vad som
              anförs i motionen om en nationell plan för lokalisering av statliga
              verk och myndigheter.
            </item>
            <item xml:id="i-D9UYL1PkD2nj9iV2v7nbFo">
              Riksdagen tillkännager för regeringen som sin mening vad som
              anförs i motionen om att förstärka näringslivsutvecklingen genom
              att öka tillgängligheten till högskoleutbildning, kvalificerad
              yrkesutbildning och vidareutbildning på mindre orter.
            </item>
            <item xml:id="i-8eb1QVaYzFhYd7NHwDjTtv">
              Riksdagen tillkännager för regeringen som sin mening vad som
              anförs i motionen om betydelsen av en bredbandsutbyggnad för enskilda,
              verk och företag i de utsatta regionerna. 1
            </item>
            <item xml:id="i-M4ja54JwbyCaWFgH7EvuP5">
              Riksdagen tillkännager för regeringen som sin mening vad som
              anförs i motionen om att staten bör garantera att privatpersoner
              och företag kan använda höghastighetsuppkoppling motsvarande minst
              2 mb/s till kostnader som är likvärdiga med dem i tätorter. 1
            </item>
            <item xml:id="i-PEU22RhoK7wvNf3WEjzipz">
              Riksdagen tillkännager för regeringen som sin mening vad som
              anförs i motionen om att frågan om lanthandelns och mackarnas
              framtid utreds.
            </item>
            <item xml:id="i-EPaCvnrfouiB4NhrA47zfn">
              Riksdagen begär att regeringen lägger fram förslag enligt vad
              som anförs i motionen om hur en del av de värden som vattenkraften,
              vindkraften och mineralutvinningen genererar ska kunna återföras
              till de vattenkraftsproducerande regionerna.
            </item>
            <item xml:id="i-H1kHbBZMbpi4Xi721TqfUh">
              Riksdagen begär att regeringen tillsätter en ny regionalpolitisk
              utredning.
            </item>
          </list>
          <p xml:id="i-H1KkwkSJnhYPh3eo96zSuJ">
            1 Yrkandena 5 och 6 hänvisade till TU.
          </p>
        </div>
        <div xml:id="i-3HaRmgeFpkENCCyuGdqVoj" type="motContent">
          <head xml:id="i-PrFdauDEoPXeqiTQdT1WU8" type="h1">
            3 Utgångspunkter
          </head>
          <p xml:id="i-D4ZkAE4anyjQtLDTg3YZEm">
            Vänsterpartiet vill bidra till att den optimism och folkliga
            handlingskraft som finns i Sverige tas till vara. Vänsterpartiet
            vill demokratisera svensk regionalpolitik och svensk glesbygdspolitik.
            Det handlar om makt och fördelning av resurser, men också om att
            mobilisera utvecklingskraften i alla regioner.
          </p>
          <p xml:id="i-WTJPLsEvpTNA5QcnLh4KVv">
            Sveriges anslutning till EU och internationaliseringen i övrigt
            innebär en stor strukturomvandling på kapitalets villkor samt
            att regionernas roll ökar. I denna situation måste demokratin
            och medborgarnas delaktighet i samhällsutvecklingen stärkas. I
            den framtida politiken får man inte bara se till problem och brister
            utan i stället se till regionens och den lokala ortens möjligheter.
            Utan en stark tilltro till den egna förmågan och den egna bygdens
            möjligheter hjälper det inte med stöd. Nedifrån-och-upperspektivet
            måste få råda. Det är först då man kan ta till vara de offentliga
            resurserna effektivt, dvs. att regionalpolitikens mål måste vara
            att ge likvärdiga förutsättningar för individer, hushåll och företag,
            oberoende av bostadsregion. Medlet kan vara en offensiv regionalpolitik
            som inriktas mot regioner som har förutsättningar för en framtida
            självgående tillväxt.
          </p>
          <p xml:id="i-Sh7CQE7r8LzMrTFtwb1Hyb">
            Den borgerliga regeringen har sitt intresse vänt åt ett helt
            annat håll och vänder ryggen åt de utsatta regionerna. Bit för
            bit tas pengar från Norrlands inland, landsbygder och från storstädernas
            miljonprojektområden för att sänka skatter och öka inkomster för
            dem som bor i välbärgade områden. Den borgerliga regeringen urholkar
            en solidarisk kommunal skatteutjämning, vilket hindrar tillväxt,
            service och välfärd i våra lands- och glesbygder. Det blir mindre
            pengar till kommuners och landstings satsningar på vård, skola
            och omsorg. Privatisering inom skolan och omsorgen bidrar med
            kostnadsökningar för såväl kommuner som den enskilde, vilket innebär
            att skolor och annan välfärdservice läggs ned på mindre orter.
          </p>
          <p xml:id="i-FjUSZwoknPj8ToKgzBFrUz">
            Regeringen tar inte sitt nationella ansvar. I det nationella
            ansvaret ligger, menar Vänsterpartiet, att skapa likvärdiga förutsättningar
            för individer, hushåll och företag oberoende av bostadsregion.
            Det måste vara regionalpolitikens mål. Det betyder att det är
            statens ansvar att se till att den egna försörjningen kan upprätthållas
            även i tid av personlig eller ekonomisk kris antingen genom direkta
            statliga stöd vid t.ex. arbetslöshet eller höga boendekostnader
            eller genom statsbidrag till kommuner till t.ex. socialhjälp.
            Men det är även statens ansvar att se till att Sveriges olika
            regioner har tillgång till en fungerande infrastruktur i vid mening.
            Bredband, vägar och järnvägar är en del av den helt avgörande
            infrastrukturen för en regions överlevnad. Andra delar är vård,
            skola, omsorg och kultur. Det räcker med att en del av denna helhet
            försvagas, så försvagas dessa regioners möjlighet att utvecklas
            och växa till.
          </p>
          <p xml:id="i-UqwTrB9PMiAfbX96HZ2Dkm">
            Vänsterpartiet anser att vi behöver formulera mer offensiva och
            operativa mål som höjer ambitionsgraden för att få en rättvisare
            och jämnare utveckling av tillväxt och sysselsättning i landet.
            Dessa mål kan sedan ligga till grund för en mer medveten styrning
            av resurser där ett helhetsgrepp kan tas för aktiva insatser som
            skapar bättre möjligheter till tillväxt, stärker lokala arbetsmarknader,
            samordnar statliga företags strategier och lokalisering, osv.
          </p>
          <p xml:id="i-D1XW1FrybRzGHUFZa1fyba">
            Vi föreslår därför att riksdagen begär att regeringen lägger
            fram förslag på hur målformuleringar om sysselsättning kan vidareutvecklas
            så att de även innefattar en ambition att minska de regionala
            obalanserna. Detta bör riksdagen som sin mening ge regeringen
            till känna.
          </p>
          <head xml:id="i-9zDZX4WCDbvWZzwvtFkcRH" type="h1">
            4 De långa avståndens land
          </head>
          <p xml:id="i-YQuLAxRC3i9X6ymG7CRGUj">
            Vi vet att skillnaden mellan olika regioners ekonomiska utveckling
            beror på sådant som folkmängd, möjligheter till transporter och
            andra former av kommunikationer. Men även sådant som närhet till
            utbildning och forskning spelar stor roll.
          </p>
          <p xml:id="i-KYJnJMMURF5wdKeKpz16J2">
            Vänsterpartiet anser att man i de olika arbetsmarknadsregionerna
            måste öka ansträngningarna väsentligt för att få till de smartaste
            och mest attraktiva kollektiva transportlösningarna för arbetspendlande.
            Det kan handla om att tidtabeller kan kroka i varandra så att
            väntetiderna blir så korta som möjligt vid övergången mellan olika
            färdmedel och att de kollektiva transporterna har högre turtäthet,
            blir snabbare och bekvämare för att kunna konkurrera med bilen
            som färdmedel.
          </p>
          <p xml:id="i-VYbZf6rtkkM1BbEPEum7T9">
            De flesta företag säljer på en lokal marknad. I en enkät gjord
            av Glesbygdsverket 2007 uppger två av fem av dessa företag att
            deras varor eller tjänster skulle kunna säljas på en nationell
            och internationell marknad. Här behövs insatser för att vidga
            marknaden. Vi nämner i en annan motion frågan om exportstöd, men
            även nationellt måste myndigheter och organisationer hjälpa till
            med informationsinsatser och andra stöd till marknadsutvidgning.
            Genom flexibilitet, förmåga till kundanpassning och genom samarbete
            mellan de små företagen kan man kompensera för ett perifert läge.
            Denna verksamhet bör initieras av den nya näringsmyndigheten.
          </p>
          <p xml:id="i-5qW7hiBcsuW5FAnE8eeubT">
            Vänsterpartiet vill därför se en nationell plan för hur vi ska
            möta de utmaningar som vi står inför när det gäller att alltmer
            smälta samman arbetsmarknadsregionerna till en helhet och bl.a.
            utveckla Sveriges samlade ekonomi och gemensamma välstånd. Detta
            måste ske eftersom vi är övertygade om att varje region behövs
            i detta arbete. Men det krävs också lokala planer inom varje arbetsmarknadsregion
            som analyserar var problemen för ett utökat arbetspendlande ligger.
            Detta bör riksdagen som sin mening ge regeringen till känna.
          </p>
          <head xml:id="i-EKiGzuRiatRgWC54dpn2XL" type="h1">
            5 Statliga verk och myndigheter
          </head>
          <p xml:id="i-THWdPZJkTr94GCrEVNvUju">
            De statliga myndigheterna och statliga affärsverken ska ha ett
            tydligare ansvar vad gäller lägsta garanterad servicenivå och
            delta i samordnade lösningar. Vi menar att regeringen måste konkretisera
            det regionalpolitiska ansvaret i regleringsbrev och avtal och
            att statliga myndigheter och bolag, t.ex. i årsredovisningarna,
            ska ges i uppdrag att återrapportera hur de uppfyllt de regionalpolitiska
            målen under året. Helt enkelt hur deras roll är lokalt.
          </p>
          <p xml:id="i-82guJQBTxC61WMxnL8DEst">
            De regionala arbetsmarknaderna i Sverige ser mycket olika ut
            både vad gäller antal arbeten och i vilka sektorer dessa arbeten
            finns. Enligt tidigare erfarenheter från t.ex. 1960 och 1970-talen
            genomfördes med framgång omlokalisering av statens verksamheter.
            Dessa lokaliseringar har haft mycket stor betydelse för de orter
            som kommit i fråga. Dessa omlokaliseringar berörde ca 11 000 personer.
            En utvärdering kom bl.a. fram till att omlokaliseringarna under
            den första tiden innebar påfrestningar för såväl berörda myndigheter
            som enskilda individer. Samtidigt påverkades mottagningsortens
            befolkningsunderlag och skatteunderlag positivt samt arbetsmarknaden
            breddades. Ny personal har också vitaliserat ett flertal myndigheter.
            Omlokalisering av statlig verksamhet kan således vara ett verktyg
            både för att främja en myndighets utveckling och för den regionala
            utvecklingen i Sverige. Tidigare har statlig verksamhet av tradition
            och logistiska skäl placerats i huvudstaden när regional närvaro
            inte varit nödvändig. Den alltmer avancerade informationstekniken
            gör nu också myndigheter mer lättrörliga.
          </p>
          <p xml:id="i-Ps7UMydG2qNmuynXhx9wUw">
            Den borgerliga regeringens nedläggning och omstrukturering av
            ett antal myndigheter kommer i stället att negativt påverka arbetsmarknadsregionerna
            utanför storstäderna.
          </p>
          <p xml:id="i-HumctdRAKvUb77i1TRvyAz">
            Vänsterpartiet menar däremot att statliga myndigheter och företag
            bör kunna etableras på många orter. Vänsterpartiet vill understryka
            att varje beslut om omlokalisering av befintlig verksamhet eller
            lokalisering av nya myndigheter bör föregås av noggranna överväganden.
            De möjligheter som står till buds för att åstadkomma en bättre
            regional balans måste så långt som möjligt tas till vara. En plan
            för omlokalisering bör upprättas. Omlokaliseringsplanen bör vara
            långsiktig på fem alternativt tio års sikt. Detta bör riksdagen
            som sin mening ge regeringen till känna.
          </p>
          <head xml:id="i-GbUZXCFVg7LBRcGzCpMvrP" type="h1">
            6 Kunskap för utveckling
          </head>
          <p xml:id="i-X54bXMyj7AF9iocU62wbY4">
            En allt större del av produktionen sker inom tjänste- och servicesektorn.
            Även inom den traditionella industrin ökar kunskapsinnehållet
            i förädlingsprocesserna. Efterfrågan på välutbildad arbetskraft
            ökar. Men utan kunskap tenderar även enkla göromål bli svårhanterliga.
            Det gäller att kunna använda datorer och Internet för att klara
            av att betala räkningar, det gäller att kunna programmera den
            nya tv-apparaten och tusentals andra nya krav i vår närmiljö.
          </p>
          <p xml:id="i-G1BHcikr2fiGLwQxpBUZ5d">
            Utbildning och forskning var under lång tid knuten till ett fåtal
            orter. Regionaliseringen av högskolorna har betytt mycket för
            att jämna ut skillnaderna i utbildningsnivåer mellan storstäder
            och övriga Sverige.
          </p>
          <p xml:id="i-668uw362iLg2TpBEJGYYRh">
            Vänsterpartiet anser att högskolorna i ökad omfattning måste
            stärka sin närvaro till fler orter och kunna erbjuda kvalificerad
            yrkesutbildning samt aktivt medverka i landsbygdens näringslivsutveckling.
            Ökade satsningar på vidareutbildning även vid folkhögskolor och
            studieförbund är åtgärder som kan stärka landsbygdens utvecklingskraft.
          </p>
          <p xml:id="i-8emfUunDTCKNsWp17JG52J">
            Bland det första den borgerliga regeringen vidtog var att dra
            ner på komvux- och Amsutbildningarna. Detta slår särskilt hårt
            mot de utsatta regionerna eftersom utbildningsnivån generellt
            där är lägre än i övriga landet. Att medvetet skapa kompetensklyftor
            är inte vår politik och visar sig när konjunkturen nu vänder nedåt
            vara en mycket kortsiktig politik. Man har nu från den borgerliga
            regeringen aviserat ett återställande till tidigare nivåer, vilket
            inte är en satsning. Detta ska regeringen ges till känna.
          </p>
          <head xml:id="i-SAfBPyQvZxjcMb3M6dZyqg" type="h1">
            7 Regional service
          </head>
          <p xml:id="i-PoNhxARjqvpBuow1oz6AAm">
            De genomgripande nedskärningar av servicen som Försäkringskassan,
            Skatteverket och Arbetsförmedlingen har stått för kommer i hög
            grad att drabba landsbygdens tre miljoner invånare. Det är en
            utveckling som också ska ses mot bakgrunden av polisens nästan
            totala frånvaro i många kommuner, nedläggningen av Svensk Kassaservice,
            SJ:s prioritering av storstadstrafiken, nedläggningen av många
            apotek i mindre kommuner, tingsrätternas försvinnande från större
            delen av landet och infrastrukturens sämre utveckling utanför
            storstäderna.
          </p>
          <p xml:id="i-3y5363Lfn8jCXCiNcH5tuG">
            En anledning till att större delen av Sverige får en allt sämre,
            i första hand statlig, service är att regeringen via bolagsbildning
            gjort företagsekonomin viktigare än huvudmålet bra service till
            alla medborgare. En annan orsak är att regeringen glömt eller
            struntat i att via ägardirektiv och regleringsbrev se till att
            den statliga servicen och infrastrukturen har en hög kvalitet
            i hela riket. Vanföreställningar om effektivitet, kvalitet och
            kompetens i de statliga verkens ledningar spelar också roll när
            vi ska försöka förklara varför det som nu sker tillåts att fortsätta.
            Resultatet visar sig genom att t.ex. ett sämre serviceutbud minskar
            en orts attraktionskraft och i förlängningen påverkar flyttströmmarna.
            Det blir svårt att behålla den personal man har, och att nyanställa
            blir nästan omöjligt. I en postenkät som Glesbygdsverket gjorde
            2007 säger åtta av tio företagare att service har viss eller stor
            betydelse för deras möjlighet att utveckla och driva företaget.
            Många har dessutom varit tvungna att ta från sin arbetstid (och
            därmed sin vinst!) för att lägga ned tid på att bevara bygdens
            serviceutbud. Viss kompensation kan nås genom att Internet kan
            användas och jämna ut bristen på service. I de mest glesa och
            perifera områdena är vinsterna som störst. Det betyder att ett
            fungerande bredband blir än viktigare i dessa områden. För att
            alla ska kunna tillgodogöra sig den nya tekniken måste den finnas
            tillgänglig för alla. Att bygga bredband går inte av sig självt.
            Marknaden har inte klarat av att förse hela landet med bredband.
            Staten har förmedlat åtskilliga miljarder kronor till att bygga
            bredband, men fortfarande finns det vita fläckar i landet där
            man saknar denna infrastruktur. Vi anser att människor ska kunna
            leva kvar där de bor och att en utbyggd IT-infrastruktur underlättar
            detta.
          </p>
          <p xml:id="i-XfLs8y19PxqK3dKY1ZukQn">
            För att inte förstärka klyftan mellan tätbebyggda områden och
            glesbygd måste staten ta ansvar för att alla kan få tillgång till
            bredband, vilket betyder en överföringskapacitet som i alla fall
            inte är lägre än 2 mb/s. Regeringen bör därför lägga fram en långsiktig
            strategi för utbyggnad och finansiering av en fortsatt bredbandsutbyggnad
            i landet som möjliggör tillgång till minst 2 mb/s i överföringshastighet.
            Detta bör ges regeringen till känna.
          </p>
          <p xml:id="i-GMBx4hrK9yxcComfCqE45E">
            Det är också viktigt att kostnaden för att använda datakommunikationer
            är likvärdig över hela landet. Staten måste garantera att människor
            och företag kan använda höghastighetsuppkoppling motsvarande minst
            2 mb/s till kostnader som är likvärdiga med dem som återfinns
            i tätorter. Detta bör ges regeringen till känna.
          </p>
          <head xml:id="i-KaWKop9JcZyy71AVdenGMx" type="h1">
            8 Lanthandel och bensinmackar
          </head>
          <p xml:id="i-6FauxuZZn3kuu4Abzm4RTb">
            Landsbygden har på grund av outvecklad infrastruktur aldrig fått
            en ärlig chans att visa hela sina utvecklingskraft i en tid då
            dessa regioners rika resurser blir alltmer efterfrågade. Lanthandeln
            och bensinmackarnas fortsatta utglesning är ett direkt hot mot
            möjligheten att fortsätta att bo i vissa delar av landet. Lanthandeln
            i Sverige kännetecknas av både positiva eldsjälar och pessimistiska
            handlare. Tyvärr domineras denna del av dagligvaruhandeln av butiksägare
            som håller på att ge upp eller nyligen gjort sorti från marknaden.
          </p>
          <p xml:id="i-UswWy2mSYoZrGZzCJ3bRLE">
            Människor måste kunna känna sig trygga i förvissningen om att
            ha tillgång till nödvändiga dagligvaror. Inte minst gäller det
            alla de äldre, särskilt kvinnor, som inte har tillgång till bil
            eller körkort. Landsbygden i Sverige har en framtid, många, särskilt
            barnfamiljer, önskar flytta till och bo i tätortsnära landsbygd.
            Men för att det ska vara möjligt måste det finnas tillgång till
            bl.a. skola och butik inom rimligt avstånd.
          </p>
          <p xml:id="i-S954ey6oG1RTCynA4ZLoS2">
            Omkring 100 000 hushåll har mer än 10 km till sin närmaste butik.
            Närmare 35 % av de 1 100 butiker som är kvar sist på sin ort bedöms
            ha låg omsättning, vilket gör att sannolikheten för nedläggning
            är stor den närmaste tiden.
          </p>
          <p xml:id="i-4fTgBLaUCNwXunpFgNY8MG">
            Anledningarna till denna utveckling är flera. Att lågprishandeln
            ständigt utökar sina domäner är en stor anledning. Vidare har
            de tre stora kedjorna ICA, Coop och Axfood satsat på stora butiker
            i större orter, och det innebär att de direkt eller indirekt lägger
            ned butikerna på landsbygden. Lanthandeln får så höga priser av
            grossisterna att de inte klarar konkurrensen.
          </p>
          <p xml:id="i-TyDnF4deSNPiSNVFP2wLf">
            Vänsterpartiet anser att denna utveckling är oacceptabel eftersom
            den missgynnar landsbygdsbefolkningen så mycket att det hämmar
            den lokala ekonomiska utvecklingen, start av nya företag, en ökad
            inflyttning, ett fortsatt kvarboende och hela den närservice som
            gör boende på landsbygden till ett positivt alternativ. Utan en
            fungerande lokal service kan inte någon berörd kommun eller något
            landsbygdsdistrikt överleva. För de tre miljoner människor som
            bor på landsbygden är livsmedelshandelns nedmontering ett stort
            problem.
          </p>
          <p xml:id="i-2MUscpfLDQTPiKHEoby3h1">
            Liknande problem står de mackar som finns kvar på landsbygden
            inför. De stora bensinbolagen inskränker sin service och ställer
            allt hårdare krav på volym. Nya typer av bränslen försämrar också
            tillfälligt ekonomin. Vänsterpartiet har här i samarbete med den
            förra regeringen försökt dämpa den utveckling som är nödvändig
            på miljöområdet. Ytterligare insatser kommer säkert att behövas.
            Norge har genom en flexibilitet och påhittighet lyckats hejda
            utvecklingen mot färre mackar. Vi anser att denna fråga måste
            vara en av de viktigare i en ny regionalpolitisk utredning. Detta
            bör ges regeringen till känna.
          </p>
          <head xml:id="i-2biveDy5Lk5mQV7P6hTzp7" type="h1">
            9 Regionala utvecklingsfonder
          </head>
          <p xml:id="i-YRALxGW4KhuyNn8CCpCwDY">
            Många svenska älvar är reglerade och används för produktion av
            elektricitet. I samband med utbyggnaden skapades många arbetstillfällen
            och en livskraft till kommuner framför allt i inlandet. Dessa
            kommuner i de sju skogslänen står för 90 procent av elen från
            vattenkraften. Kommunerna med störst vattenkraftsproduktion är
            Jokkmokk, Sollefteå och Ragunda. Regleringen av älvarna medförde
            samtidigt att möjligheterna till att utveckla traditionella näringar
            försvann. I dag har inlandet stora svårigheter att etablera nya
            företag och därmed nya jobb.
          </p>
          <p xml:id="i-47JkN73cV7kQpgrTNZQnsW">
            Bristen på riskkapital är ett stort problem. Den låga värderingen
            av fastigheter medför att det är svårt att belåna dem, vilket
            också bidrar till den utveckling som beskrivits ovan. Detta blir
            också ett hinder för expansion för etablerade företag.
          </p>
          <p xml:id="i-3ZV6XfHFv4UQyvLeYqBJHd">
            Föreningen Sveriges Vattenkraftskommuner (FSV) med ett fyrtiotal
            kommuner i sin medlemsmatrikel har t.ex. gjort analyser och kommit
            fram till att en överföring av mer medel från vattenkraften till
            de berörda regionerna måste till. En utvecklingsfond med inriktning
            mot nyföretagande, samverkan och kompetenshöjning m.m. bör skapas.
            FSV anger att 600 miljoner kronor är en rimlig summa att återföra
            till berörda regioner. Tekniskt kan det bestå av ett öresuttag
            per kilowattimme. Alternativa vägar kan vara en fastighetsskatt
            på elproduktionsenheter eller ökade ersättningar för intrång samt
            omförhandling av vattendomar.
          </p>
          <p xml:id="i-HH3EWVybcyYgZqHvQ2oaPV">
            När nu utbyggnaden av vindkraften genom de gröna certifikaten
            och högre elpriser äntligen har tagit fart ska vi inte göra om
            samma misstag som gjordes när vattenkraften byggdes ut.
          </p>
          <p xml:id="i-7VxNFGUxoh4osJJxkdp7PE">
            Markägare erhåller ersättning som kompensation för skada och
            intrång. Vindkraften har dock en påverkan på sin omgivning som
            långt ifrån enbart begränsas till den enskilde fastighetsägarens
            mark. Vi anser att en del av det värde som vindkraften genererar
            ska stanna kvar i berörda bygder i form av ett årligt lokalt utvecklingskapital.
            Detta kommer också att kunna påskynda utbyggnaden, och antalet
            överklaganden blir sannolikt färre. Sammalunda vill vi ha en översyn
            av hur en del av mineralutvinningens vinster kan gå tillbaka till
            berörda bygder som ett lokalt utvecklingskapital.
          </p>
          <p xml:id="i-AUj56LFhxpkDvfz9dasd3R">
            Riksdagen bör därför, i enlighet med ovanstående, ge regeringen
            i uppdrag att återkomma med förslag på hur en del av de värden
            som vattnet, vinden och gruvorna kan återföras till berörda bygder.
          </p>
          <head xml:id="i-SmvkLyN7q2x7A7HzaqaGbg" type="h1">
            10 En ny regionalpolitisk utredning
          </head>
          <p xml:id="i-2Ri2k4mAZJz5eg2XM4pTYP">
            Utvecklingen i världen går i en rasande takt och detta gäller
            naturligtvis även Sverige. Den senaste regionalpolitiska utredningen
            är snart tio år gammal. Vi anser att det är hög tid att få en
            samlad bild av tillståndet i regionerna i dag och utvecklingen
            framåt. Enstaka insatser på vissa områden av olika statliga myndigheter
            kan vara nog så förtjänstfulla, men nu behövs en bred parlamentarisk
            utredning som ger den diskussion, den uppmärksamhet och det helhetsgrepp
            som landets regioner så väl förtjänar. Därför bör riksdagen ge
            regeringen i uppdrag att tillsätta en ny regionalpolitisk utredning.
          </p>
        </div>
        <div xml:id="i-ABUC1iuW6frbgEfH18G4p5" type="motSignatures">
          <list xml:id="i-AWeaGUCieAy2SGwf887VWm">
            <item xml:id="i-KXJ95L2VNhbYaT97tCRfKp" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-9CkHcmZ8byP2vwJGJUXT9y" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-Gvf9s8wNXTCZSf2bzF3mU" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-AqgCZhs3TLimzQAquyqexo" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-CQ7wZh2oKP27mYN4NndocE" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-EFbVwoa7nBxaSkecMxJgHk" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
