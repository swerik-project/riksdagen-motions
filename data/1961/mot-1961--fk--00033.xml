<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__33/mot_1961__fk__33-001.pdf"/>
      <div type="motHeader" xml:id="i-EuxBPuN7QKD1neDz79Qu1z">
        <div type="motTitle" xml:id="i-7BAxKrdMqm3CZU296SQFxr"/>
        <div type="motSubmissionInfo" xml:id="i-5mBuBv91vwDxVRRWT5CaU8"/>
      </div>
      <div type="motBody" xml:id="i-22KMsdfPzXp9iyHJyNapX3">
        <div xml:id="i-C5WebgB6QSEgsCPd9u2NJQ">
          <p xml:id="i-ACdJPbnKpfx6Z5A5fzTxdm">
            Motioner i Första kammaren, nr 33 år 1961 5
          </p>
          <p xml:id="i-Nq4dLMRmtL9vuyfGgd2Cqj">
            Nr 33
          </p>
          <p xml:id="i-NH9NfvbufsinD5JZzE6ioy">
            Av herr Nilsson, Ferdinand, m. fl., om uttagande av den allmänna
            varuskatten i produktions- eller partihandelsledet.
          </p>
          <p xml:id="i-6XwRDVNSQptEvCbJbM5Yeh">
            (Lika lydande med motion nr 56 i Andra kammaren)
          </p>
          <p xml:id="i-D2Exb1aFkwVanZSevAtqQZ">
            Tidsenlig beskattning åsyftar i princip att vederbörlig hänsyn
            tas till skattebetalarnas försörjningsbörda och skattekraft. Även
            den indirekta be- skattning som beslutas i avsikt att tillföra
            statskassan s. k. inkomstförstärk- ning har tagit punktbeskattningens
            form. Därmed har vunnits, att skatte- höjningarna har träffat
            umbärliga varor, varigenom den enskilde genom att avstå från vad
            som eventuellt kan betraktas som lyx, eller i vart fall kan avvaras,
            i viss mån kan reglera skatteuttaget. Syftet kan i enskilda fall
            ha varit att verka uppskjutande eller hämmande på även i och för
            sig välmoti- verade inköp. Från sådana tidsenliga beskattningsformer
            skiljer sig principiellt starkt den år 1959 beslutade s. k. allmänna
            varuskatten (&gt;oms&gt;») just därför att den avsiktligen åsyftats
            som en generellt verkande skatt utan socialt beting- ade undantag.
            Det är framför allt från denna synpunkt som denna skatt icke kan
            som princip accepteras. Den allmänna varuskatten har dessutom
            en viss produktionshämmande karaktär, då därav fördyras investeringar
            i maskiner och byggenskap som är av stor betydelse för näringslivet.
            Det framstår som märkligt, att denna beskattning av företagsamheten
            infördes just vid den tid då de stora före- tagens vinster erhöll
            lindring i beskattningen genom avskaffande av den i klart konjunkturdämpande
            syfte införda extra bolagsskatten. Detta inne- bar till sina konsekvenser,
            att skattetrycket flyttades över från vinstbeskatt- ning till
            investerings- och omkostnadsbeskattning oavsett företagens bärig-
            het. Och denna omläggning genomfördes vid den tid då en ökad konkurrens
            och ökade påfrestningar i övrigt är att vänta på grund av vårt
            lands anslut- ning till den stormarknad som EFTA-avtalet avser.
            När under det tidigare världskriget omsättningsbeskattningen prövades
            för några år gjordes viktiga undantag, beträffande bl. a. den
            då särskilt ak- tuella livsmedelsförsörjningen, i det att jordbruksprodukterna
            undantogs från omsättningsskatten. Men den 1959 beslutade varuskatten
            träffar även nödvändighetsvaror av olika slag, också de prisbilliga
            livsmedlen. Av en sådan beskattning drabbas den fattigaste för
            sina torftiga inköp, liksom den sjuke, som tär på sina sparslantar
            eller skuldsätter sig vid ned- satt arbetsförmåga och liten inkomst.
            Här tar staten profit på bidragen till de arbetslösa. Folkpensionärer
            och barnfamiljer, med många munnar att
          </p>
          <pb facs="riksdagen-motions-pdf/data/1961/mot_1961__fk__33/mot_1961__fk__33-002.pdf"/>
          <p xml:id="i-EQ2CS4E4s9GePHvdFzdcfc">
            6 Motioner i Första kammaren, nr 33 år 1961
          </p>
          <p xml:id="i-4yfLodp1uiFXmBygV4fWWk">
            mätta, träffas också hårt av skatten på livets nödtorft, lika
            väl som den som utbildar sig och studerar på skuld. Man har gjort
            gällande, att de beskatt- ningsfria avdragen skulle vara för höga.
            Om så vore fallet är skatt på det för livsuppehället nödvändigaste
            icke det lämpliga sättet att åstadkomma ändring. Ett begrepp om
            hur stor del av den beskattning som avses genom omsätt- ningsskatten
            — i budgetförslaget för 1961/62 1 450 000 000 kr. — som häm- tas
            från just nödvändighetsvarorna ger beräkningar av statens jordbruks-
            nämnd i anslutning till förberedelserna till 1959 års proposition
            om allmän varuskatt. De avser skattens verkningar i anknytning
            till jordbrukets pro- dukter. Om skattebeloppen som årligen inflyter
            räknas på affärernas minut- handelspriser, skulle en procent på
            medel influtna vid försäljning av pris- reglerade jordbruksprodukter
            ge statskassan 70 milj. kr. Med den tilläm- pade uttagningen av
            4,2 procent utgör varuskatten således ett extra påbröd på jordbruksavtalets
            priser av 294 milj. kr. — under förutsättningen att icke köpmotståndet
            hos konsumenterna förhindrar pålägget. I annat fall innebär skatten
            att staten, utan varje hänsyn till jordbrukares olika ekono- miska
            läge, generellt tar ifrån jordbruket motsvarande del av vad som
            i gällande avtal lovats. Denna odemokratiska beskattning genomdrevs
            med knappa röstsiffror av en faktisk minoritet i riksdagen. Vid
            1960 års riksdag sammanfattades i be- villningsutskottet (bet.
            nr 62) motiveringen för beslutet just med hänvis- ning till att
            regeringen vid förslagets utformning eftersträvat ett så vid-
            sträckt skatteunderlag som möjligt. Varje undantag från en beskattning
            ut- tagen på minuthandelsstadiet skulle sålunda komplicera affärernas
            upp- bördsredovisning liksom uppbördskontrollen. Detta, att också
            de för livets nödtorft erforderliga varorna beskattades, att även
            de fattigaste fick vara med och betala, gjorde att procenten för
            skatteuttaget skulle kunna sättas lägre. Likaså menades att omsättningsskattens
            jämna fördelning över hela fältet skulle vara en fördel från konkurrens-
            och rättvisesynpunkt. Härtill må anmärkas att det synes främmande
            för demokratisk grundsyn att mot varandra väga administrativa
            och uppbördstekniska skäl å ena si- dan och sociala synpunkter
            å den andra samt låta de förra fälla utslaget. Den låga uttagningsprocenten
            synes även vara en ringa fördel, om den vin- nes på bekostnad
            av påtagliga sociala skadeverkningar. Beträffande de ad- ministrativa
            olägenheterna gäller, att de intimt sammanhänger just med att
            skatten uttas i minuthandelsledet. Redan när propositionen om
            allmän varuskatt förbereddes 1959 ifrågasat- tes det lämpliga
            i att förlägga uppbörden till minuthandeln. I motioner både år
            1959 (1:523) och år 1960 (I: 203, II: 246) har understrukits att
            just skatteuttaget i minuthandeln försvårar en skälig differentiering
            av beskatt- ningen. Det synes som om detta är en punkt där kravet
            på rättvisare och från social synpunkt rimligare beskattning särskilt
            bör sättas in. Om be- skattningen överflyttas till produktions-
            eller partihandelsledet, skulle det vara möjligt att genomföra
            en från flera synpunkter erforderlig differentie-
          </p>
          <pb facs="riksdagen-motions-pdf/data/1961/mot_1961__fk__33/mot_1961__fk__33-003.pdf"/>
          <p xml:id="i-4sqkeo2PR6aJrcwYfujrQj">
            Motioner i Första kammaren, nr 33 år 1961 7
          </p>
          <p xml:id="i-BMNQfppgwc8pEKTxcMjpmf">
            ring. Det skulle då underlättas att ompröva i vad mån en produkt
            är att be- trakta som tillhörande det livets nödtorft som icke
            skäligen bör beskattas. Likaså skulle det vara möjligt att pröva
            en differentiering av uttagsprocen- ten beträffande mera lyxbetonade
            varor i den mån detta kunde anses lämp- ligt. Det ovan berörda
            exemplet angående de statligt prisreglerade jordbruks- produkterna
            skulle också kunna upptas till prövning just från den syn- punkten,
            att de prisbilliga livsmedlen, nu liksom under första världskriget,
            icke bör beskattas i denna form. Även en gradering av beskattningen
            från andra synpunkter skulle därige- nom underlättas. Exempelvis
            skulle det vara möjligt att beakta näringslivets synpunkter, skattens
            verkningar beträffande både erforderlig maskinav- kastning och
            investering i byggenskap. Om skatten mera har karaktär av en låt
            vara omfattande punktbeskattning, skulle det vara möjligt att
            exem- pelvis beakta frågan om företagens konkurrensduglighet.
            Socialt värdefull byggnadsverksamhet, såsom för pensionärsbostäder
            och egna hem, skulle kunna röna hänsyn av att byggverksamheten
            icke onödigt fördyras. Även om ett överflyttande av skatteuttaget
            till produktions- och partihan- delsledet skulle föranleda viss
            justering uppåt av procentsatsen — något som bör omprövas i samband
            med strävandena att över huvud taget minska beskattningen — skulle
            en höjning av procenten, samtidigt som de fabriks- och grossistpriser
            som läggs till grund för uttaget blir till beloppet mindre, icke
            behöva medföra någon reell ökning av skattebördan. Att en extraordi-
            när skatt sådan som denna snarast bör sänkas när statens ekonomi
            möjlig- gör skattesänkning förefaller naturligt. På ovan anförda
            grunder föreslås, att riksdagen i skrivelse till Kungl. Maj:t
            hemställer om snar utredning avseende möjligheterna att omlägga
            uttagen av den 1959 beslutade varuskatten i enlighet med vad i
            mo- tionen anförts, enär en överflyttning av skatteuttagen till
            produktions- eller partihandelsled underlättar erforderliga undantaganden
            från omsättningsskatt av vanliga livsmedel och andra nödvändighetsvaror
            ävensom i övrigt beaktande av sociala och ekonomiska synpunkter.
          </p>
          <p xml:id="i-KR8XdeKncC8MvZAHMvsodr">
            Stockholm den 18 januari 1961
          </p>
          <p xml:id="i-LCYd1f72usA42WMa9eB28W">
            Ferdinand Nilsson i Kungsängen
          </p>
          <p xml:id="i-AD91qaVNgSSzLoCtEsitQu">
            Thorsten Larsson Harald Pettersson Eric Carlsson Anton Larsson
            Bertil Jonasson Georg Carlsson Axel Emanuel Andersson G. Elofsson
            T. V. Mattsson
          </p>
          <p xml:id="i-FcPd5NesK8hZYQ4Csbwb2Y">
            i Vä
          </p>
        </div>
      </div>
    </body>
  </text>
</TEI>
