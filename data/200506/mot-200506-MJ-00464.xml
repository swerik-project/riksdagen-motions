<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_464/mot_200506_MJ_464-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ464 pnr: s45221
          </p>
          <p>
            Motion till riksdagen 2005/06:MJ464
          </p>
          <p>
            av Sören Wibe (s)
          </p>
          <p>
            Sammanslagning av miljöinstitutioner
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en sammanslagning av Rådet för miljöstudier, Konjunktur-
            institutets miljöekonomiska enhet samt Statens institut för ekologisk
            hållbarhet samt att denna myndighet bör förläggas till Umeå.
          </p>
          <p>
            Motivering
          </p>
          <p>
            Som punkt nummer 13 i överenskommelsen mellan Socialdemokraterna,
            Vänsterpartiet och Miljöpartiet finns förslaget att omvandla ESO
            till ”en ny organisation som sysslar med miljöstudier”. Detta
            har nu skett genom att Rådet för miljöstudier inrättats vid Finansdepartementet.
            Många är de institutioner som har en nisch som vetter mot miljöpolitisk
            forskning. Vid statliga Konjunkturinstitutet finns t.ex. en relativt
            betydande miljöekonomisk enhet, trots att dess koppling till KI:s
            mer centrala uppgift är synnerligen oklar. Jag föreslår i denna
            motion att de två nämnda enheterna sammanförs med ännu en myndighet,
            Statens institut för ekologisk hållbarhet, för att tillsammans
            bilda en mer slagkraftig enhet för miljöstudier. Detta skulle
            innebära ekonomiska vinster samtidigt som en mer livskraftig forskningsmiljö
            skulle bildas. Dessutom föreslås i motionen att denna myndighet
            förläggs till Umeå. Nu finns hög kompetens inom miljöområdet på
            många ställen i landet, däribland Umeå. I kommunen finns två universitet,
            Umeå universitet och Sve- riges lantbruksuniversitet. Dessutom
            finns, i form av ett samarbete mellan dessa båda universitet,
            Umeå miljöhögskola som nyligen startats. Och till detta kommer
            Statens institut för ekologisk hållbarhet som alltså är förlagd
            i kommunen.
          </p>
          <pb facs="riksdagen-motions-pdf/data/200506/mot_200506_MJ_464/mot_200506_MJ_464-0002.pdf"/>
          <p>
            2005/06:MJ464
          </p>
          <p>
            Samtliga enheter har en omfattande kompetens inom miljöområdet.
            Vid Sveriges lantbruksuniversitet i Umeå bedrivs miljörelaterad
            forskning vid flera institutioner, t.ex. riksskogstaxeringen som
            årligen inventerar landets skogstillgångar och i samband därmed
            även har en omfattande kartläggning av den biologiska miljön.
            Även vid universitetens andra institutioner, t.ex. institutionen
            för genetik och växtförädling, institutionen för zooekologi och
            institutionen för skogsekologi intar forskning om den biologiska
            miljön en framträdande plats. Vid institutionen för skogsekonomi,
            som f.ö. har en professur i naturresursekonomi sker en omfattande
            forskning om iljöpolitiska frågor, och en stor del av de miljöpolitiska
            och miljöekonomiska analyser som utförts i landet det senaste
            decenniet har ombesörjts av denna institution. Umeå universitet
            har som ett av sina prioriterade områden det ekologiskt hållbara
            och resursanpassade samhället. Här finns även Centrum för miljö-
            vetenskaplig forskning och Centrum för vilt- och fiskforskning.
            Professorn i statsvetenskap, Katarina Eckerberg, är en av landets
            främsta vad avser forskning som innefattar miljöpolitiska styrmedel
            och implementeringsprocesser. Sammantaget gäller att det finns
            en mycket bred forskarkompetens inom det aktuella området i Umeå.
            Detta borgar för att en förläggning av den tänkta enheten till
            Umeå kan rekrytera kompetent personal och att man har nära till
            flera avancerade forskningsmiljöer. Det är mot denna bakgrund
            jag anser att Umeå är en mycket lämplig lokalisering för den tänkta
            myndigheten. Mot bakgrund av detta föreslår jag att riksdagen
            uttalar som sin mening vad som i motionen ovan yrkas.
          </p>
          <p>
            Stockholm den 3 oktober 2005 Sören Wibe (s)
          </p>
        </div>
      </div>
    </body>
  </text>
</TEI>
