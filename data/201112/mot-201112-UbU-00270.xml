<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00270">
  <teiHeader>
    <fileDesc>
      <titleStmt>
        <title>Skapande av bättre villkor för den forskande life science-industrin i Sverige</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skapande av bättre villkor för den forskande life science-industrin i Sverige</title>
          <idno type="rdwebb">GZ02Ub270</idno>
          <rs type="number">Ub270</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub270/text</ref>
          <ref type="dokument_url_html">http://data.riksdagen.se/dokument/GZ02Ub270</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub270</ref>
          <ref type="doc">http://data.riksdagen.se/fil/685FB2B8-11CE-41C4-B9A2-A4BA0760CBEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TLcn7ZAPsan419XkqwBCm3" type="signed"/>
        <correspContext corresp="i-TLcn7ZAPsan419XkqwBCm3">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction type="numbering" xml:id="i-YaDLYof6aUKZtVQ71CxBNF">
          <date when="2011-10-05"/>
        </correspAction>
        <correspAction type="submission" xml:id="i-J2AU1b2R2e4XnZAZDUr64S">
          <date when="2011-10-03"/>
        </correspAction>
        <correspAction type="transfer" xml:id="i-ADEZMfgzoK1w9xYqTbrdLZ">
          <date when="2011-10-03"/>
        </correspAction>
        <correspAction type="assigned" xml:id="i-3ZqyVS2UAzTLEpQBiDkYKq"/>
        <correspContext corresp="i-3ZqyVS2UAzTLEpQBiDkYKq">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BYmCaNr7ZE25C9ZirySCiV">
            Förslag till riksdagsbeslut
          </head>
          <p xml:id="i-NrBXmXL9kYi8fnVhRSz1gc">
            Riksdagen tillkännager för regeringen som sin mening vad som
            anförs i motionen om att skapa bättre villkor för den forskande
            life science-industrin i Sverige genom att förbättra möjligheterna
            för innovationsupphandling inom det medicinska området.
          </p>
        </div>
        <div type="motContent">
          <head type="h1" xml:id="i-XWagwJffbe9YVtCghEPaY8">
            Motivering
          </head>
          <p xml:id="i-G7N9UZUodQFv5b2torQynt">
            Ett lands möjligheter till framgång inom vetenskaplig och teknisk
            innovation beror av att det finns en kritisk massa av duktiga
            forskare som kan producera ny kunskap och därmed också finansiering
            till dessa forskare. Det fordras därtill en god innovationsmiljö
            med en kritisk massa av ingenjörskompetens som kan översätta ny
            kunskap i produkter. Forskningsvärlden måste ständigt vara alert
            för att kunna hantera förändringar. Det ställer också krav på
            att den stödjande och finansierande sektorn i systemet ges goda
            möjligheter att visa på samma flexibilitet.
          </p>
          <p xml:id="i-UcCxLuhWMC4pt5wjq6RbrD">
            Näst efter Israel har Sverige världens högsta andel forskning
            och utveckling i förhållande till BNP. Samtidigt motsvaras inte
            den nivån i utfallet av innovationer och entreprenörskap, vilket
            brukar benämnas den svenska FoU-paradoxen. Svenska statens bidrag
            till forskning har under flera decennier varit bland de högsta
            i Europa, men trots det har kvalitetsökningen inte nått förväntad
            nivå. Systemet har över tid urholkats genom uttag av overheadkostnader
            eller indirekta kostnader, som i praktiken innebär att bidrag
            till specifika forskningsuppgifter används för att finansiera
            lärosätenas basala infrastruktur (lokaler, utrustning, bibliotek,
            it-system etc.).
          </p>
          <p xml:id="i-Hvr8auWuRiNL5bYoRdiWfF">
            Det finns idag 1 025 företag inom life science-sektorn i Sverige
            och totalt arbetar drygt 40 000 personer inom dessa. De medelstora
            företagen har minskat i antal och sett över tid är det få av mikroföretagen
            som växer i storlek. Att antalet anställda minskar i svenska forskande
            företag inom läkemedel och medicinteknik innebär också minskade
            export- och skatteintäkter, och det påverkar även landets samlade
            kunskapsbas.
          </p>
          <p xml:id="i-5KcZD5Qv3P2wmbYfHH9Cqc">
            Under mitten av förra seklet växte en stor del av de stora svenska
            företagen inom life science-sektorn fram näst intill organiskt.
            Detta skedde i nära samarbete mellan akademi, företag och sjukvård.
            Det var en framväxt som skedde utan dagens upphandlingsförfarande.
            Den starkt behovsstyrda forskningen och utvecklingen skedde i
            nära kontakt med vården, vilket ledde till snabba återkopplingsmekanismer
            och stor närhet mellan grundforskare, kliniker och företag.
          </p>
          <p xml:id="i-3dBubWXW7K8Vr1ePai26YB">
            Bland annat på grund av gällande upphandlingsdirektiv har denna
            form av samarbete svårare att gro idag, men genom att utnyttja
            offentlig innovationsupphandling som instrument för att katalysera
            innovation, kan man återkoppla till erfarenheten utifrån dagens
            förutsättningar. Då måste dagens regelsystem för upphandlingar
            bli smidigare, varför regeringen bör se över möjligheterna att
            förbättra för innovationsupphandling inom det medicinska området.
          </p>
          <p xml:id="i-Y6wDgc1QFBEeuXW139MDwf">
            Många aktiva forskare lägger ned mycket stor tid på ansökningar
            på bekostnad av de specifika forskningsuppgifterna, vilket bland
            andra Kungl. Vetenskapsakademien påtalat. Inom life science-området
            kan implementering och nyttiggörande av resultaten uppkomma först
            efter 1520 år, varför bedömningar gjorda efter 23 år, många gånger
            blir irrelevanta. Det finns idag en destruktiv kortsiktighet i
            såväl satsningar på forskning som bedömningen av resultaten. Korta
            anslag skapar även en osäkerhet, vilket leder till att forskarna
            väljer säkra projekt snarare än riskfyllda, banbrytande projekt.
            Dessutom finns det stor konkurrens om duktiga forskare från andra
            länder som erbjuder mycket attraktiva ramar för att svenska forskare
            ska komma dit och utveckla kunskap till förmån för det landet
            och dess invånare.
          </p>
          <p xml:id="i-5CF9khiCxdk17DUavLMjBL">
            För att motverka kortsiktighet inom forskningsfinansieringen
            bör systemen för dessa utvecklas så att en nödvändig uppföljning
            av progress och produktivitet kombineras med en bedömning av långsiktig
            potential. Detta kräver en förstärkning av en s k process med
            peer review via internationella experter (även kallad referee-granskning),
            som syftar till att upprätthålla vetenskaplig standard och objektivitet.
          </p>
          <p xml:id="i-LBEN594QGCyrV1QSxTHkEL">
            För den enskilde sökanden kan det även vara positivt att kunna
            söka medel för samma forskningsprojekt från flera håll, vilket
            ofta är nödvändigt. Det innebär dock stora risker för dubbelarbete
            och dålig resursallokering när samma ansökan bereds och bedöms
            på flera olika håll. För att öka såväl kvalitet som effektivitet
            kan en lösning vara att samla totalansvaret för forskningsfinansiering
            inom life science inom en egen myndighet vilken kan liknas vid
            en svensk motsvarighet till USA:s NIH (NIH is the nations medical
            research agencysupporting scientific studies that turn discovery
            into health.). Genom att motverka kortsiktighet inom forskningsfinansieringen
            och förbättra samordningen mellan större forskningsfinansiärer
            skulle kvaliteten öka och därmed stärka life science-forskningen
            i Sverige.
          </p>
          <p xml:id="i-EkAv2fHVxQCub28ki2pceB">
            Utöver finansiering av basanslag som mer specifikt inriktad forskning
            lämnar staten ersättning i form av så kallade ALF-medel till vissa
            sjukvårdshuvudmän för att dessa tillhandahåller lokaler, personal
            och andra resurser som krävs för grundutbildning av läkare och
            kliniskt inriktad medicinsk forskning. Denna forskning bygger
            på att hälso- och sjukvårdens resurser är tillgängliga och skall
            ha särskild betoning på den patientnära forskningen. Då konkurrens
            är kvalitetsdrivande finns det således god anledning att fördelningen
            av ALF-medlen för klinisk forskning blir mer konkurrensutsatt
            såväl nationellt som regionalt. Det är en fördelning som tar sin
            grund i den nationella uppföljning och utvärdering av forskningen
            som idag finansieras av dessa medel.
          </p>
        </div>
        <div type="motSignatures">
          <list>
            <item xml:id="i-GyYBSUQnGFHSmvba9btRYr">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
