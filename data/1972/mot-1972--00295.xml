<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00295">
  <teiHeader>
    <fileDesc>
      <titleStmt>
        <title>om en parlamentarisk utredning om möjligheterna till besparingar och &#13;
ökad effektivitet inom statsförvaltningen.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en parlamentarisk utredning om möjligheterna till besparingar och &#13;
ökad effektivitet inom statsförvaltningen.</title>
          <idno type="rdwebb">FV02295</idno>
          <rs type="number">295</rs>
          <ref type="dokument_url_text">http://data.riksdagen.se/dokument/FV02295/text</ref>
          <ref type="dokument_url_html">http://data.riksdagen.se/dokument/FV02295</ref>
          <ref type="dokumentstatus_url_xml">http://data.riksdagen.se/dokumentstatus/FV02295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>NILSG HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Uwjh2HEEjjmdAexUWNXPgk</idno>
            <name>ERIK GREBÄCK</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DRtAFyE5xxNBzdWZn32TNx" type="signed"/>
        <correspContext corresp="i-DRtAFyE5xxNBzdWZn32TNx">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="r-0"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-Uwjh2HEEjjmdAexUWNXPgk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__295/mot_1972__295-001.pdf"/>
      <fw xml:id="i-KPa7FWKhh6XT24CY3TSwKH">
        Mot. 1972:295 2
      </fw>
      <div type="motHeader" xml:id="i-2Bw4LKHnuHTNyDDABs8S8i">
        <div type="motTitle" xml:id="i-Yb4bAEwpR9fdnTUR1snGxR"/>
        <div type="motSubmissionInfo" xml:id="i-PSXZKxRrHMxEYyiJ8JCbP2"/>
      </div>
      <div type="motBody" xml:id="i-3cqVuxpd2m7mtUE14LPaux">
        <div xml:id="i-X1KWrihqvrbpwUTUSgBbdh">
          <p xml:id="i-AcxpFQkzyU6AiasbLrYKue">
            Motioner nr 295—297 år 1972
          </p>
          <p xml:id="i-8EhUbLbrw4Jfa1F7oqBc3H">
            Nr 295
          </p>
          <p xml:id="i-XbGVNLp4queVLGDxgP7T4P">
            av herr Fälldin m. fl. om en parlamentarisk utredning om möjligheterna
            till besparingar och ökad effektivitet inom statsförvaltningen.
          </p>
          <p xml:id="i-U1ibUWeB2fSTyCZxPUnVzT">
            Årets statsverksproposition beräknar statsutgifterna för nästa
            budgetår till över 59 miljarder kronor. Detta innebär en ökning
            med 7 miljarder kronor. Endast 400 miljoner kronor avser emellertid
            nya åtaganden, dvs. 0,7 70 av totalbudgetens omslutning. Det statsfinansiella
            läget är sålunda ytterst pressat. Situationen är än mera prekär
            för kommunerna trots betydande höjningar av kommunal- skatterna.
            Man kan inte räkna med att läget skall bli mycket bättre under
            de närmaste åren. Framtiden har redan intecknats hårt genom kostnads-
            krävande reformer. I detta läge är det oundgängligt att undersöka
            alla möjligheter till besparingar och rationaliseringar. Det går
            inte längre att lita uteslutande till den ekonomiska tillväxten.
            Det är inte heller möjligt att skjuta över hela ansvaret för sparsamhet
            och rationalisering på förvaltningsmyndig- heterna. Ett gemensamt
            politiskt initiativ framstår som alltmer nödvän- digt. Mot denna
            bakgrund har centerpartiet funnit det angeläget att upprepa sitt
            krav på en övergripande parlamentarisk utredning i syfte att finna
            vägar till ett ökat ekonomiskt handlingsutrymme. Det gäller att
            förebygga att stat och kommun hamnar i en återvändsgränd. Förutsätt-
            ningar måste också skapas för fortsatt reformarbete. Vårt förslag
            ges detta år en något annorlunda utformning än tidigare mot bakgrund
            av bl. a. långtidsutredningens rapport och de synpunkter som framförts
            inom riksdagen.
          </p>
          <p xml:id="i-4ww6cV3fryYhPsxW1nm4Qy">
            Behov av en parlamentarisk utredning
          </p>
          <p xml:id="i-PrHsrfhK5yMZygJ53k6U7K">
            Betydelsen av de problem vi här tar upp lär inte bestridas från
            något håll. Över huvud syns en allmän enighet föreligga om det
            angelägna i att såvitt möjligt åstadkomma besparingar, I 1971
            års kompletteringspropo- sition underströk t. ex. finansministern
            (s. 30) som ”mycket angeläget att man skärper uppmärksamheten
            beträffande rationaliserings- och effekti- vitetsfrågorna inom
            den offentliga sektorn”. Han framhöll också (s. 22) att ”om utrymme
            skall kunna beredas för nya reformer inom angelägna områden måste
            pågående verksamhet omprövas och en prioritering göras mellan
            denna och de nya utgiftsönskemålen”. Årets finansplan ger nya
            signaler i samma riktning. Då det gäller metoderna för att angripa
            problemen har emellertid samstämmigheten hittills varit ringa,
            för att inte säga obefintlig. Från
          </p>
          <p xml:id="i-FTzAXHkbmhZ9KVHuEL1KDW">
            1 Riksdagen 1972. 3 saml. Nr 295-297
          </p>
          <p xml:id="i-6nTttCdgQtK5gM1vbaVaYb">
            Mot. 1972 295-297
          </p>
          <pb facs="riksdagen-motions-pdf/data/1972/mot_1972__295/mot_1972__295-002.pdf"/>
          <p xml:id="i-6VAdiHa8QSc3Bk9ovodMAe">
            centerpartiets sida har huvudkravet varit en övergripande parlamentarisk
            utredning för att efter en gemensam kartläggning och analys av
            problemen utforma konkreta handlingslinjer. I första hand skulle
            en sådan utredning anvisa metoder och praktiska möjligheter till
            sådana omprioriteringar, som finansministern i det citerade uttalandet
            framhållit som nödvändiga om reformarbetet skall kunna fortgå.
            Detta krav framfördes bl. a. i en partimotion till förra årets
            riksdag men avvisades då av den socialdemokratiska majoriteten
            i finansutskottet och avslogs av riksdagen. De motiv som anfördes
            kan vi inte godta. Som huvudskäl hänvisades till den årliga budgetbehandlingen
            och till de ansträngningar som görs på myndighetsnivå. Finansutskottets
            majori- tet uttalade, att varje års statsbudget kan sägas utgöra
            en kontinuerlig omprövning där äldre verksamhetsgrenar försvinner
            eller skiftar karaktär och där nya kommer i stället. Myndigheter
            med nya resursanspråk anmodas att bereda utrymme för den nya verksamheten
            genom att i stället inskränka eller helt mönstra ut äldre verksamhetsområden.
            Finansministern underströk också i 1971 års kompletteringsproposition
            (s. 22) att omprövning och prioritering fortsättningsvis måste
            ingå som en integrerad del i myndigheternas planeringsarbete.
            En på dessa vägar åstadkommen rullande omprövning av existerande
            program skulle enligt utskottsmajoriteten i viss utsträckning
            motsvara vad vi efterlyst. Vi underskattar inte värdet av den
            noggranna granskning av myndig- heternas förslag till nya utgifter,
            som föregår statsverkspropositionen. Självfallet hälsar vi också
            med tillfredsställelse att myndigheterna i ökad utsträckning åläggs
            att ompröva redan bedriven verksamhet för att skapa utrymme för
            nya aktiviteter. Åtgärder av denna art kan emellertid inte ersätta
            en sådan parlamentarisk beredning som vi åsyftar. Detta belyses
            redan av de siffror vi redovisat i det föregående. Den otvivelaktigt
            hårdhänta prutning av myndigheternas äskanden, som föregick årets
            statsverksproposition, har minskat utgiftsökningarna från tio
            till sju miljarder kronor — men likafullt är utrymmet för nya
            reformer begränsat till 400 miljoner kronor. Detta beror bl. a.
            på att granskningen till följd av sakens natur i första hand inriktas
            på begärda anslagsökningar. En fristående omprövning av utgifter,
            som verkställts enligt tidigare beslut av statsmakterna, förekommer
            endast i mindre omfattning. Detta gäller naturligtvis i än högre
            grad de besparingsförslag som förs fram av myndigheterna själva.
            De syftar, i enlighet med finansministerns ovan citerade uttalanden,
            främst till att skapa utrymme för nya aktiviteter av vederbörande
            myndighet själv, inte till att åstadkomma en nettominsk- ning
            av statens utgifter. Som skäl mot en parlamentarisk utredning
            har även pekats på det kontinuerliga rationaliserings- och revisionsarbete
            som bedrivs av särskil- da centrala statsmyndigheter, främst statskontoret
            och riksrevisionsver- ket. Utan att vilja nedvärdera denna verksamhet
            måste vi konstatera, att inte heller den utgör någon ersättning
            för ett parlamentariskt initiativ. Den måste i största utsträckning
            få karaktären av punktinsatser. Den måste också i huvudsak begränsas
            av den ram som statsmakternas beslut
          </p>
          <pb facs="riksdagen-motions-pdf/data/1972/mot_1972__295/mot_1972__295-003.pdf"/>
          <fw xml:id="i-BFW6n3LCKXyfK86npVcciM">
            Mot. 1972:295 3
          </fw>
          <p xml:id="i-NQZDB2SLyAwNGRKPuqb1Cv">
            uppdragit. En sådan allmän översyn av statliga utgifter och åtaganden
            som vi avser — innefattande sålunda även omprövning av beslut
            som fattats av statsmakterna — kan över huvud inte uppdras åt
            myndigheter och deras tjänstemän. Det är en uppgift som måste
            genomföras i särskild ordning och under medverkan av de politiskt
            ansvariga. Mot vårt krav på en utredning anförde finansutskottets
            majoritet också att statsverksamheten ingalunda har den snabba
            tillväxt som ibland görs gällande. Staten tar i dag i anspråk
            lägre andel av bruttonationalpro- dukten än för ett decennium
            sedan. Expansionen av den offentliga verksamheten faller, framhöll
            utskottsmajoriteten, huvudsakligen på kommuner och landsting.
            Dessa förhållanden är oss naturligtvis inte obekanta, men de kan
            enligt vår mening inte anföras som skäl mot en utredning om besparingar
            inom den statliga sektorn. Problemen där är av sådan storlek att
            ett parlamentariskt initiativ framstår som alltmer nödvändigt.
            Vi vill också erinra om att finansministern helt nyligen tillkallat
            en utredning i syfte att begränsa den kommunala verksamhetens
            expansion. Vi skall inte i detta sammanhang diskutera den kommunala
            sektorn, Vi begränsar oss till att påpeka, att staten styr den
            helt dominerande delen av kommunernas verksamhet, representerande
            cirka 8072 av deras utgifter. Regering och riksdag bär därför
            en avgörande del av ansvaret för utgiftsökningarna och de skattehöjningar
            som dessa drivit fram. Att en utredning tillsatts om den kommunala
            ekonomin måste mot den här angivna bakgrunden anses som ett starkt
            skäl för att bifalla vårt yrkande om en parlamentarisk utredning
            rörande den statliga sektorns ekonomi. Vi kan sålunda inte finna
            att något bärande skäl anförts mot att pröva den av oss anvisade
            metoden för att komma till rätta med de problem, som följer av
            de ständiga ökningarna av statsutgifterna. Tvärtom syns det i
            år än mera angeläget än tidigare att ett initiativ kommer till
            stånd. En samlad översyn — innefattande en granskning av prioriteringarna
            mellan olika ändamål över hela fältet — kan enligt vår bedömning
            endast genomföras av en parlamentarisk utredning, vid sidan av
            det ordinarie budgetarbetet hos myndigheter, regering och riksdag.
            Att parlamentaris- ka utredningar tillsatts för betydligt mera
            begränsade och mindre angelägna uppgifter behöver inte utvecklas.
            Vi skall i några avsnitt närmare utveckla våra synpunkter på uppgifterna
            för den begärda utredningen.
          </p>
          <p xml:id="i-QG41WMADgVaR5ae2UF67tP">
            Besparingar och omprioriteringar
          </p>
          <p xml:id="i-GA9Xzq9rHV94a2c1K1qkzh">
            I vår motion förra året framhöll vi att liknande initiativ tagits
            tidigare men att det skett med långa intervaller och senaste gången
            för många år sedan. Vi pekade på den besparingsberedning som arbetade
            1940—1943 och som bl. a. gav viktiga uppslag för det fortsatta
            rationaliseringsarbetet på myndighetsnivå. Vi erinrade vidare
            om 1958 års besparingsutredning som, utöver att den lade fram
            förslag till utgiftsbegränsningar, kom att
          </p>
          <pb facs="riksdagen-motions-pdf/data/1972/mot_1972__295/mot_1972__295-004.pdf"/>
          <fw xml:id="i-A28WCPH1fbM6fB1eqsE7q9">
            Mot. 1972:295 4
          </fw>
          <p xml:id="i-8heVVW1A5JMsc9DHY8FFhH">
            ingå i förarbetena på 1960 års omorganisation av den statliga
            rationalise- rings- och revisionsverksamheten. Vårt konkreta förslag
            innebar att en ny besparingsutredning av 1958 års modell skulle
            tillsättas. Om en ny besparingsutrednings arbete och uppgifter
            anförde vi följande, i nära anslutning till direktiven för 1958
            års utredning. Arbetet borde inte bindas av snäva direktiv utan
            borde avse att förutsättningslöst undersöka och komma med förslag
            till besparingsmöjligheter över hela budgeten. Det ligger i sakens
            natur, framhöll vi, att rörelsefriheten blir mera begränsad på
            vissa områden än på andra. Huvudsyftet borde vara att öka den
            finanspolitiska rörelsefriheten nu och i framtiden. Utredningen
            borde därför sikta på en samlad besparingseffekt av någorlunda
            betydan- de storlek. Även förslag av mindre räckvidd borde emellertid
            kunna föras fram. Det var också väsentligt att kartlägga riskerna
            för en fortsatt snabb, mer eller mindre automatisk utgiftsexpansion
            och föreslå åtgärder för att begränsa denna. Arbetet borde, liksom
            den föregående utredningens, bedrivas skyndsamt, med sikte på
            att förslagen skulle kunna beaktas vid arbetet på 1973 års statsverksproposition.
            Finansutskottets majoritet anförde bl. a. att 1958 års utredning
            ledde till ringa resultat. Mot detta argument kan naturligtvis
            invändas att den omständigheten, att en utredning inte medfört
            önskade reformer, mera sällan brukar anses som ett bärande skäl
            mot att tillsätta en ny utredning mer än ett decennium senare,
            då den fråga det gäller alltjämt är angelägen att lösa. Det är
            emellertid naturligt att anpassa själva metodiken efter erfarenheterna
            och redan från början söka skapa bästa möjliga förutsätt- ningar
            för ett bättre resultat. Ett fel i uppläggningen av det tidigare
            utredningsarbetet låg sannolikt i att tidsperspektivet var för
            kort. Utredningens förslag borde enligt finansministerns direktiv
            kunna beaktas redan i den budget som skulle utarbetas året efter
            det att utredningen tillsatts. Ett sådant mål kan sägas ha varit
            mindre realistiskt. Mot bakgrunden av den utveckling som skett
            sedan 1958 i fråga om budgetarbetet, rationaliserings- och revisionsverksamhet
            m. m, kan man naturligtvis finna fog för utskottsmajoritetens
            bedömning 1971 att staten knappast i dag ”bedriver verksamhet
            som en besparingsutredning plötsligt skulle finna vara helt onödig”.
            Av ett nytt utredningsarbete bör man förvisso inte vänta sig några
            plötsliga upptäckter av helt onödig verksamhet. Vad man däremot
            bör kunna uppnå är förslag till ompriori- teringar mellan skilda
            ändamål och skilda sektorer. För att detta skall bli möjligt bör
            tidsperspektivet utsträckas till i första hand en femårsperiod.
            Även omprioriteringar på längre sikt bör självfallet kunna föreslås.
            Vissa besparingar bör också kunna vinnas på kortare sikt. Över
            huvud måste man hålla fast vid att syftet är att skapa ökat utrymme
            för det framtida reformarbetet. Mot värdet av nya reformer får
            alltså vägas värdet av skilda aktiviteter som bedrivs i dag. Det
            syns i hög grad angeläget att inte bara myndigheterna utan också
            de politiska instanserna finner en metodik för att skapa utrymme
            för nya verksamhe-
          </p>
          <pb facs="riksdagen-motions-pdf/data/1972/mot_1972__295/mot_1972__295-005.pdf"/>
          <fw xml:id="i-WajEZ6GBzGitCjRbeTBs7x">
            Mot. 1972:295 5
          </fw>
          <p xml:id="i-Qfj1R547WEAsHEa7YugEZg">
            ter genom att inskränka eller helt mönstra ut äldre. Detta framstår
            som en gemensam uppgift för samtliga partier, särskilt som en
            betydande politisk enighet numera råder om huvuddragen i välfärdspolitikens
            inriktning. Som självklara utgångspunkter för en parlamentarisk
            utredning angav reservanterna i finansutskottet 1971 bl. a. följande.
            Den sociala välfärds- nivå som uppnåtts måste säkras. Lättvindighet
            i utgiftsprogrammen skulle medföra risker för en otillfredsställande
            ekonomisk utveckling och därmed hota ansträngningarna att fullfölja
            välfärds- och trygghetssträvan- dena. Utredningen borde vidare
            undersöka i vilken takt och i vilken inbördes ordning mellan olika
            reformer en höjning av nivån kan ske som är förenlig med kraven
            på en lösning av de ekonomiska balansproblemen. Från dessa utgångspunkter
            borde utredningen undersöka vilka ompriori- teringar som kan tänkas
            ske av redan beslutade program, inom ramen för en successiv höjning
            av den genomsnittliga välfärdsnivån. Vi ansluter oss till vad
            som sålunda uttalades i reservationen,
          </p>
          <p xml:id="i-5nRFeBvYmUAAZBkRXrx7VM">
            Personalutveckling och produktivitetsmätning
          </p>
          <p xml:id="i-Yb3cbC2muLtPXA5NXxkaYe">
            Ett par speciella problem bör också tas upp i samband med vårt
            krav på en parlamentarisk utredning. Ett sådant är personalutvecklingen
            inom statsförvaltningen. Mellan 1958 och 1968 har antalet statstjänstemän
            ökat från 227 668 till 268 852. Detta innebär en ökning med 18
            46 på tio år. De beräkningar som redovisats av 1970 års långtidsutredning
            visar (SOU 1970:71 s. 73 och 79), att antalet sysselsatta inom
            sektorn offentliga tjänster skulle behöva öka med ca 200 000 personer
            mellan 1970 och 1975 enligt gällande planer, medan den totala
            ökningen av arbetskraften endast kommer att bli ca 90 000 personer.
            Utredningen har för egen del räknat med att den offentliga sektorn
            skall tillföras ca 185 000 personer under femårsperioden. Redan
            dessa uppgifter visar att det är en angelägen uppgift att följa
            och analysera personalutvecklingen inom statsförvaltningen och
            söka få fram möjligheter att motverka personalökningen. Detta
            framhölls också i förra årets partimotion. Mot detta anförde finansutskottets
            majoritet, att en sådan analys sker årligen, både i anslutning
            till statsverkspropositionen och i långtidsbudgeten. Detta är
            naturligtvis ingen nyhet och ligger vid sidan av vad vi avsett.
            För att komma till rätta med problemen fordras i första hand en
            samlad, närmare analys av utvecklingen under en inte alltför kort
            period — minst fem år tillbaka i tiden — och en sammanställning
            av personaluppgifterna med uppställda mål och uppnåd- da prestanda.
            Det sist anförda leder över till ett annat och mera grundläggande
            problem vars existens och betydelse framgått av långtidsutredningens
            rapport, dock utan att utredningen försökt angripa det. Det gäller
            mätning av produktiviteten inom den offentliga sektorn. Långtidsutred-
            ningen påpekar (s. 17, 83, 145) att den offentliga konsumtionen
            intas i
          </p>
          <pb facs="riksdagen-motions-pdf/data/1972/mot_1972__295/mot_1972__295-006.pdf"/>
          <fw xml:id="i-FmmoG6f4np9JjyxFFez93X">
            Mot. 1972:295 6
          </fw>
          <p xml:id="i-PTCwCrjd8nim9cFGwhCXMv">
            beräkningarna av bruttonationalprodukten från kostnadssidan,
            med ett belopp som motsvarar summan av löner, omkostnader för
            förbrukade varor och tjänster samt viss schablonmässig avskrivning
            på realkapitalet i form av byggnader osv. Uttryckt på annat sätt
            innebär detta, framhåller utredningen, att någon höjning av de
            stats- och kommunalanställdas produktivitet inte inkalkyleras.
            Utredningen anmärker att det sannolikt pågår en produktivitetshöjning
            även för dessa kategorier. Den utesluter inte (s. 86) att ”den
            offentliga tjänsteproduktionen i realiteten har undergått betydande
            produktivitetsförbättringar under senare år”. I denna riktning
            bör den allmänna rationaliseringsverksamheten och införandet av
            datateknik ha verkat. För långtidsutredningen innebär saknaden
            av produktivitetsmått främst, att den bild som tecknas av vår
            ekonomi blir skev. En stigande offentlig sysselsättningsandel
            kan, särskilt i den nu aktuella situationen med en vikande total
            arbetskraft, få effekten att sysselsättningen omfördelas från
            sektorer med högre till sektorer med lägre produktivi- tetsökningar.
            En annan aspekt på problemet är aktuell i nu förevarande sammanhang.
            Utan användbara instrument för att mäta produktiviteten i den
            offentliga verksamheten är det svårt att göra en verklig bedömning
            av behov och rationaliseringsmöjligheter inom denna verksamhet.
            Problemet har förbigåtts i flertalet remissyttranden över långtidsutred-
            ningens rapport men har understrukits i några, främst i dem av
            statskontoret, Svenska landstingsförbundet och TCO. Statskontoret
            anför att man uppenbarligen möter avsevärda mätproblem och att
            det är osäkert om det går att konstruera ett enhetligt produktivitetsmått.
            Emellertid bör man enligt verkets mening genom fortsatt utvecklingsarbe-
            te kunna möjliggöra mera preciserade diskussioner om förändringar
            i produktivitetskapaciteten och om hur de administrativa insatserna
            bör sättas in för att nå största effektivitet. Landstingsförbundet
            framhåller att de statistiska metoderna bör utvecklas så, att
            de ger en riktigare och mer jämförbar bild av produktivitetsutvecklingen
            inom offentlig tjänste- produktion och dennas inverkan på andra
            sektorer. Liknande synpunkter utvecklas av TCO. Som både långtidsutredningen
            och de nämnda remissinstanserna framhållit måste viss produktivitetsstegring
            rimligen ske även inom nu ifrågavarande verksamhet. Ett antagande
            om utebliven produktivitet måste, som reservanterna i finansutskottet
            uttalade 1971, vara närmast förolämpande för alla i denna verksamhet
            sysselsatta. Den här berörda frågan innehåller otvivelaktigt ett
            kärnproblem för bedömningen av den statliga verksamheten och dess
            framtida utveckling. Den bör därför övervägas av den parlamentariska
            utredning som vi föreslagit. Man bör komma fram till tre metoder
            att mäta produktivite- ten. På grundval härav bör mål för produktivitetsstegring
            bestämmas, vilka kan bilda utgångspunkt för beräkningar av personalbehovet
            inom både existerande och tillkommande verksamhet utan att kvalitetskraven
            beträffande tjänsteprestationerna eftersatts.
          </p>
          <pb facs="riksdagen-motions-pdf/data/1972/mot_1972__295/mot_1972__295-007.pdf"/>
          <fw xml:id="i-3MBNcq1ege8y9EDqu7D9Tt">
            Mot. 1972:295 7
          </fw>
          <p xml:id="i-JdbAV9ig2sgqAXjnoRWWwG">
            Programbudgetering, förvaltningsrevision och rationalisering
          </p>
          <p xml:id="i-B2ngnQJaLUkb6n5mY67K6A">
            Det är inte möjligt att i detta sammanhang gå förbi det pågående
            arbetet med införande av programbudgetering och den så att säga
            ordinarie effektiviseringsverksamhet som bedrivs, i första hand
            av riksrevisionsverket och statskontoret. Samtliga dessa aktiviteter
            befinner sig f.n. i ett organisations- och utvecklingsskede. Någon
            redogörelse härför behöver inte lämnas i detta sammanhang utan
            vi hänvisar beträffande programbudgetering till statsverksproposi-
            tionens bilaga 2 punkten 10 och beträffande förvaltningsrevision
            och rationalisering till vår motion förra året. Vi begränsar oss
            här till att peka på uppgifter för den av oss föreslagna parlamentariska
            utredningen. Programbudgeteringen har ett visst samband med de
            frågor om personalutveckling och produktivitetsmätningar som vi
            tagit upp i det föregående. Det är därför ofrånkomligt att den
            förordade utredningen även går in på detta område. Dess uppgifter
            syns närmast bli två. Först och främst bör utredningen göra en
            utvärdering av försöksverk- samheten med programbudgetering. Regeringen
            har uppdragit åt riksre- visionsverket att med biträde av berörda
            myndigheter genomföra en sådan utvärdering. En första delrapport
            föreligger och har föranlett vissa positiva, om än mycket försiktiga
            slutsatser i statsverkspropositionen. Vi instämmer i finansministerns
            uttalande att både verksamheten och den inledda utvärderingen
            bör fullföljas. Enligt vår mening är det naturligt att den föreslagna
            parlamentariska utredningen tar del av riksrevisionsverkets rapporter
            och gör en egen utvärdering från de utgångspunkter som angetts
            i det föregående. Särskild vikt bör fästas vid att anslagsframställ-
            ningar i programbudgettermerna ger ett gott underlag för sådana
            prioriteringar som bör ankomma på statsmakterna. Finansministern
            betonar att det finns utrymme för förbättringar i detta avseende,
            såvitt framgår av hittills ftramkommet material. Utifrån en sådan
            utvärdering, som vi uttalat oss för här, bör utredningen göra
            en bedömning av programbudgeteringens möjligheter som styrningsmedel
            på längre sikt. I statsverkspropositionen framhålls att försöksverksamheten
            inom den civila delen av statsverksamheten hittills inte har belyst
            möjligheterna att använda programbudgeteringen som ett instrument
            för att fördela och styra samhällets resurser till olika ändamål
            och verksamheter inom större sammanhållna områden eller sektorer.
            Dessa möjligheter är uppenbarligen av central betydelse för den
            av oss föreslagna utredningen. Att döma av statsverkspropositionens
            uttalanden i denna del kommer det att dröja rätt länge innan man
            kan överblicka vilka fördelar i detta avseende som kan vinnas
            med programbudgetering. Detta understryker ytterligare det angelägna
            i vårt utredningskrav. Programbudgeteringen kan alltså inte inom
            nu överblickbar framtid ersätta en sådan utredning som vi föreslagit.
            Det är emellertid å andra sidan uppenbart, att utredningen bör
            göra en bedömning av programbud- geteringens utvecklingsmöjligheter
            i här nämnda avseenden, Även i fråga om förvaltningsrevision och
            rationaliseringsarbete före-
          </p>
          <pb facs="riksdagen-motions-pdf/data/1972/mot_1972__295/mot_1972__295-008.pdf"/>
          <fw xml:id="i-UeTQF1goAFeW1QxSS6EDd5">
            Mot. 1972:295 8
          </fw>
          <p xml:id="i-LF3ayS4SUbMg28aYWdJFr6">
            ligger ett klart behov av utvärdering. Som framhölls i förra
            årets motion är verksamheten ännu alltför ny för att ha hunnit
            avsätta mera betydande resultat. Tillräckligt lång tid har emellertid
            gått för att man skall kunna göra en bedömning av verksamhetens
            och arbetsmetodernas värde och utvecklingsmöjligheter. Angeläget
            är också att man snarast får till stånd en årlig resultatredovisning,
            så att man kan läsa ut vilka effekter som uppnåtts genom åtgärder
            av regeringen och andra myndigheter för att genomföra framlagda
            förslag till effektivisering och rationalisering. Som vi framhöll
            i förra årets motion kan en sådan redovisning lämpligen lämnas
            i statsverkspropositionens bilaga 2. Förslaget avvisades inte
            av finansutskottets majoritet men förklarades innefatta en lämplighetsfråga
            som regeringen borde överväga. Denna mening kan vi inte dela.
            Den föreslagna parlamentariska utredningen bör sålunda verkställa
            en utvärde- ring av den nu bedrivna revisions- och rationaliseringsverksamheten
            samt utarbeta riktlinjer för en samlad årlig resultatredovisning.
            Även ett annat skäl talar för att den parlamentariska utredningen
            anförtros en sådan utvärdering som avses här. Som finansutskottet
            påpekade 1971 finns det tendenser till att revisionsorgan och
            myndighet invecklas i ett ofruktbart ställningskrig kring de i
            revisionen framkomna synpunkterna. Flera fall, där starka motsättningar
            förekommit, har tilldragit sig allmän uppmärksamhet under senare
            tid. Därvid har inte bara det sakliga foget för framförda synpunkter
            bestritts utan kritik även riktats mot själva de principer och
            metoder som tillämpats. Vi kan peka på den debatt och motkritik
            som förekommit t. ex. med anledning av riksrevisionsverkets granskning
            av skolöverstyrelsen och av internkontroll vid Förenade fabriksverken
            samt dess yttrande över planverkets framställ- ning om medgivande
            att meddela riktlinjer för planering med hänsyn till trafikbuller.
            Vi vill givetvis inte ta ställning i sak till någon av här berörda
            frågor — detta bör särskilt understrykas — men vi vill framhålla
            som Önskvärt att den föreslagna utredningen som ett led i sin
            utvärdering tar del av materialet i ärenden av denna omdiskuterade
            art. Rent allmänt vill vi understryka det angelägna i att de politiska
            instanserna noga följer utvecklingen på dessa områden. Programbudgete-
            ringen och det av riksrevisionsverket utarbetade SEA-systemet
            ger exempel på viktiga nya metoder för centrala administrativa
            funktioner, som kan få väsentlig betydelse även för det politiska
            arbetet och som det måste vara ett vitalt intresse att kunna överblicka
            och värdera. Slutligen vill vi även denna gång understryka att
            den ständigt ökande betydelsen av det effektiviseringsarbete,
            som utförs av riksrevisionsverket och statskontoret, kan leda
            till att det i framtiden inte bör anses vara en uppgift i huvudsak
            för myndigheter och tjänstemän. Dess återverkan på statsutgifter
            och samhällsstruktur kan göra det naturligt med ett vidgat parlamentariskt
            inflytande över verksamheten. Det är sålunda en brist att sådana
            omprövningar av statliga åtaganden, som vi vill få till stånd
            genom den föreslagna besparingsutredningen, inte byggts in som
            ett normalt led i det löpande effektiviseringsarbetet. Det skulle
            kunna ske genom att verksamheten på ett annat sätt än nu ställs
            under parlamentarisk ledning.
          </p>
          <pb facs="riksdagen-motions-pdf/data/1972/mot_1972__295/mot_1972__295-009.pdf"/>
          <fw xml:id="i-3a9sQqdBd2EY3JsSxMTK8d">
            Mot. 1972: 295 9
          </fw>
          <p xml:id="i-RBzC8ity5S4shZEamwx2kJ">
            Hemställan
          </p>
          <p xml:id="i-ECSF9sbbErmHgUt1Jfmi24">
            Mot bakgrund av det ansträngda ekonomiska läget och den statliga
            förvaltningens starka expansion har vi funnit angeläget att upprepa
            vårt krav på en parlamentarisk utredning om möjligheter till besparingar
            och ökad effektivitet. Vi vill understryka att vi inte tagit upp
            alla de aspekter som finns på dessa frågor. Vi har bl.a. lämnat
            åt sidan det viktiga problemkomplexet om en förbättrad långsiktig
            planering. Brister i detta avseende utgör otvivelaktigt en huvudorsak
            till det rådande läget. Emellertid bör uppgifterna för den utredning
            vi vill få till stånd inte göras alltför vidsträckta. Vi har därför
            lämnat frågorna om långsiktig planering utanför. Dessa frågor
            får aktualiseras i ett särskilt sammanhang. Vi föreslår sålunda
            att riksdagen hemställer hos Kungl. Maj:t om en parlamentarisk
            utredning om möjligheterna till besparingar och ökad effekti-
            vitet inom statsförvaltningen i enlighet med vad som anförts i
            motionen.
          </p>
          <p xml:id="i-SQ2d2dgUYDgCVBd1aEkn5w" type="date">
            Stockholm den 21 januari 1972 THORBJÖRN FÄLLDIN (c)
          </p>
          <p xml:id="i-RYh4UukqnNB6cBNkctfcx9">
            KARIN SÖDER (c) JOHANNES ANTONSSON (c) TORSTEN BENGTSON (c) NILS
            G HANSSON (c) i Jönköping i Skegrie FRITZ BÖRJESSON (c) GUNNAR
            LARSSON (c) i Glömminge i Luttra ERIC CARLSSON (c) JAN-IVAN NILSSON
            (c) i Vikmanshyttan i Tvärålund ELVY OLSSON (c) RUNE GUSTAVSSON
            (c) i Hölö i Alvesta
          </p>
          <p xml:id="i-Kh51ndu3M7vEry4q3oshSs">
            ERIK GREBÄCK (c)
          </p>
        </div>
      </div>
    </body>
  </text>
</TEI>
