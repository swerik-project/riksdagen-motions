<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__877/mot_1969__fk__877-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 877 år 1969 13
          </p>
          <p>
            Nr 877
          </p>
          <p>
            Av fru Olsson, Elvy, och fröken Pehrsson, om åtgärder mot barn-
            olycksfall.
          </p>
          <p>
            (Lika lydande med motion nr 998 i Andra kammaren)
          </p>
          <p>
            Antalet barnolycksfall är skrämmande stort. Vart tionde barn
            råkar varje år ut för en olycka. Enbart i Stockholm inträffar
            årligen 25 000 barnolycks- fall, varav ca 25 procent i hemmet.
            Propaganda för ökad barnsäkerhet i hem- men och rekommenderade
            åtgärder tycks hittills ha haft ringa effekt. I den rådande situationen
            med brist på bostäder till rimliga kostnader är det inte lätt
            för en hyresgäst att vägra att acceptera en lägenhet utan skydds-
            anordningar. Opinionsbildningen för barnsäkrare bostäder har hittills
            inte haft någon större genomslagskraft. Efter vissa speciella
            olyckor blossar de- batten upp, men den största delen av olyckorna
            sker utan att därför de som bestämmer över bostädernas utformning
            blir utsatta för några effektiva på- tryckningar. Det bör vara
            samhällets strävan att barnsäkerhetsaspekten finns med i all planering
            av bostäder. Barnsäkerhet i form av fönsterlås, låsbart medicinskåp,
            barnsäkra skåplås och vägguttag med säkerhetsskydd skulle enligt
            uppgift inte kosta mer än 300 kr. per lägenhet, vilket är en obetydlig
            del av byggkostnaden. Det är angeläget att en ökad upplysning
            kommer till stånd om de faromo- ment som förekommer i en bostad
            och om tillgängliga säkerhetsanordning- ar. Dessutom torde det
            vara nödvändigt att samhället engagerar sig för att stimulera
            till forskning om barnsäkerhetsanordningar. Vidare finns det an-
            ledning att överväga ytterligare standardbestämmelser beträffande
            petsäkra vägguttag, fönsterhakar, låsanordningar och liknande.
            Åtgärder för att på ett effektivt sätt förebygga barnolycksfall
            i bostäderna bör bli föremål för utredning. Denna bör ske i en
            kommitté med parlamenta- riskt inslag och med representanter för
            de statliga organ som kan vara be- rörda och för olika branschorgan
            på bostads- och byggnadsområdet. Med hänvisning till det anförda
            hemställes, att riksdagen i skrivelse till Kungl. Maj:t måtte
            anhålla om utredning angående åtgärder för att genom barnsäkra
            lä- genheter förebygga barnolycksfall.
          </p>
          <p>
            Stockholm den 28 januari 1969
          </p>
          <p>
            Elvy Olsson (cp) Maj Pehrsson (cp)
          </p>
        </div>
      </div>
    </body>
  </text>
</TEI>
