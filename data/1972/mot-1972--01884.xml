<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01884">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 128 med förslag till förordning om skatt på spel, m. m.</title>
        <author>av herr Andersson i Örebro</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 128 med förslag till förordning om skatt på spel, m. m.</title>
          <idno type="rdwebb">FV021884</idno>
          <rs type="number">1884</rs>
          <ref type="dokument_url_text">http://data.riksdagen.se/dokument/FV021884/text</ref>
          <ref type="dokument_url_html">http://data.riksdagen.se/dokument/FV021884</ref>
          <ref type="dokumentstatus_url_xml">http://data.riksdagen.se/dokumentstatus/FV021884</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4RXtdePQij5UMYC7P4zsCe</idno>
            <name>SVEN G. ANDERSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8HDXiuVk54qvatKSV52Gb1" type="signed"/>
        <correspContext corresp="i-8HDXiuVk54qvatKSV52Gb1">
          <note type="signatory" corresp="i-4RXtdePQij5UMYC7P4zsCe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1884/mot_1972__1884-001.pdf"/>
      <fw xml:id="i-UJRgmfRcXHxPcoDQQC91S2">
        Mot. 1972:1884 2
      </fw>
      <div xml:id="i-3n7cx2kMHzkrYQEp1PQ3ib" type="motHeader">
        <div xml:id="i-GPqMGAbFxtQRd7qVDhhwG9" type="motTitle"/>
        <div xml:id="i-2tU2Rkbrivrf2TSY41xhzU" type="motSubmissionInfo"/>
      </div>
      <div xml:id="i-69hs2EAMZNnU4N9ZFSabps" type="motBody">
        <div xml:id="i-SVCGeNqFW8q8BkV6uPEjH5">
          <p xml:id="i-FcqsYsY9CusWUuWbwTwg87">
            Motioner nr 1884—1892 år 1972
          </p>
          <p xml:id="i-2Sz3R9wemSDTEAwgamhLtm">
            Nr 1884
          </p>
          <p xml:id="i-69FQoQUDySPwoD4iPou3fb">
            av herr Andersson i Örebro i anledning av Kungl. Maj:ts proposition
            nr 128 med förslag till förordning om skatt på spel, m. m.
          </p>
          <p xml:id="i-NN34cGXhKe5TcGYXgKJckj">
            Under det senaste decenniet har spel med automater, s. k. enarmade
            banditer, fått en skrämmande utveckling i vårt land. Från att
            tidigare varit ett tämligen oskyldigt förströelsespel med låga
            insatser och vinster i folkparker och på nöjesfält har det nu
            i många avseenden utvecklats till ett äventyrligt spel. Illegala
            spelklubbar, s. k. spelhålor, har etablerat sig på de flesta orter,
            och det bedrivs ett kvalificerat hasardspel med pengar. Samtidigt
            finns i dag enarmade banditer uppställda i de mest skiftande affärslokaler
            där spel pågår utan att verksamheten i övrigt fyller de krav som
            lotteriförordningens 1 $ och 2$ föreskriver. Mycket stora belopp
            omsätts dagligen. Utvecklingen med spel på enarmade banditer har
            i stort sett kunnat fortgå ostört, och förtjänsterna för dem som
            driver verksamheten har varit stora. Utländska intressen inom
            hasardindustrin har med denna amerikanska spelform etablerat sig
            allt starkare i vårt land. SCB:s importstatistik och dessa företags
            årsomsättning ger klart belägg för detta. Samhället har förlorat
            kontrollen över spelverksamheten, och polismyndigheterna, som
            har åtskillig vetskap om förhållandet, har på grund av bristande
            resurser och en otidsenlig lagstiftning haft begränsad möjlighet
            att effektivt stoppa verksamheten. Förekomsten av spel med enarmade
            banditer har fått mindre önskvärda konsekvenser. För många har
            denna spelform börjat som en oskyldig förströelse som sedan övergått
            till en spelmani med stora sociala skadeverkningar som följd.
            Enskilda profitörers anordnande av spel har i sådana fall lett
            till att de sociala myndigheterna fått ingripa för att rädda familjens
            försörjning. I den allmänna debatten har spelverksamheten med
            enarmade banditer väckt berättigad uppmärksamhet. I riksdagen
            har vid flera tillfällen motioner och interpellationer väckts
            i syfte att kraftigt begränsa eller helt förbjuda denna form av
            spelverksamhet. Senast vid höstriksdagen 1971 beslöt riksdagen
            om införandet av tillståndstvång för anordnande av spel med automater
            (NU 1971:52). I propositionen föreslås att spel med mynt eller
            polletter på mekaniska eller elektroniska apparater skall få anordnas
            efter tillstånd av polismyndighet, om förutsättningen i föreslagen
            lotteriförordning 1 $ och 2 $ uppfylls, samt att en licensavgift
            på 500 kronor per månad införs på varje spelautomat. Den föreslagna
            beskattningen med tillståndstvång synes vara ägnad att motverka
            missförhållandet i vad gäller gränsdragningen mellan lagligt och
          </p>
          <p xml:id="i-E6aAMYC6TG1BX4edF3XucL">
            I Riksdagen 1972. 3 saml. Nr 1884-1892
          </p>
          <p xml:id="i-CK38m4dWZFsCnMqcajbuTo">
            Mot. 1972 1884-1892
          </p>
          <pb facs="riksdagen-motions-pdf/data/1972/mot_1972__1884/mot_1972__1884-002.pdf"/>
          <p xml:id="i-2hArpdLPoqfDMCPkCv813z">
            illegalt spel. Emellertid måste konstateras att förslaget i propositionen
            innebär ett frångående av den princip som förut varit rådande
            i vårt land, nämligen att spel (lotterier, tombolor etc.) inte
            bör bedrivas med enskilt vinstintresse som syfte, en uppfattning
            som också kom till uttryck i Folkrörelsernas lotterirörelses remissvar
            över 1969 års punktskatteutred- ning Skatt på spel. Även om de
            föreslagna åtgärderna med beskattning och tillståndstvång skulle
            medföra en bättre överblick över nu okontrollerade spelformer
            och de stötande hasardmomenten, så leder införandet av mynt i
            stället för polletter samt höjda insatser tvärtom till ett ökat
            hasardmoment, vilket är stötande från social synpunkt. Man kan
            befara att den föreslagna beskattningen kommer att drabba de seriöst
            arbetande ideella föreningar och folkparker, vilkas avkastning
            uteslutande används för allmännyttiga ändamål. Sådana farhågor
            ger Folkparkernas centralorganisation uttryck för i sitt remissvar
            över 1969 års punktskatteutredning. Effekten av en beskattning
            blir sannolikt att ett flertal folkparker avvecklar eller begränsar
            automatspel. Lotteriutredningen (SOU 1970:52) redovisar samma
            uppfattning, (s. 74): ”— — — det måste även beaktas att svårigheter
            kan uppstå för lotterier med ideella ändamål att hävda sig på
            lotterimarknaden. Riskerna torde i hög grad öka, om utbetalning
            av penningvinster skulle tillåtas. Utredningen anser sig därför
            böra bestämt avstyrka att i detta hänseende någon ändring görs
            i den ordning som nu gäller — — —.” Enligt propositionen beräknas
            statsverket genom beskattning och legalisering av spel på s. k.
            enarmade banditer tillföras 25 miljoner kronor årligen. Det är
            helt otillfredsställande från social synpunkt att lösa ett spelproblem,
            som har tillskapats och fått fast mark och som medför icke önskade
            konsekvenser för den enskilde och samhället, på det sättet att
            det legaliseras och accepteras genom en beskattning. Liknande
            synpunkter framförs av lotteriutredningen (s. 75): ”— — — enligt
            utredningens mening finns risk för att ökning av sociala missförhållanden
            kan bli följden av ett legaliserat automatspel, som får bedrivas
            i större omfattning.” Utredningen vänder sig också bestämt mot
            att automatspel skall användas bl.a. i syfte att möjliggöra skattein-
            komster eller skaffa medel till ideella ändamål. Det synes därför
            vara angeläget att lotteriutredningens förslag, som klarare än
            propositionen slår vakt om den nu rådande principen att spel med
            enskilt vinstintresse som syfte inte bör bedrivas i vårt land,
            snarast föreläggs riksdagen för behandling. Utredningens förslag
            tillgodoser också syftet att få ökad insyn och begränsning av
            automatspelet utan att seriöst arbetande ideella föreningar och
            folkparker negativt drabbas. Utredningens förslag beträffande
            övervakning, kontroll och skärpta förverkanderegler torde i allt
            väsentligt medverka till att den illegala spelmarknaden upphör.
            En legalisering och ett accepterande av s. k. enarmade banditer,
            som föreslås i propositionen, innebär ett misstroende mot samhället
            i sig självt. Även om trenden på den samhälleliga eftergiften
            gjort att
          </p>
          <pb facs="riksdagen-motions-pdf/data/1972/mot_1972__1884/mot_1972__1884-003.pdf"/>
          <fw xml:id="i-8QWkoiKZWQs1Gh2dCskhg2">
            Mot. 1972:1884 4
          </fw>
          <p xml:id="i-7dWvUbigcESNXAc1rLBQWn">
            hasardspelet — the gambling — förlorat sin chockverkan och av
            vissa accepterats, borde vårt sociala värdemedvetande säga stopp
            för ”banditen”. Inkomster för statskassan borde inte vara vägledande
            för att parera intåget av den nordamerikanska spelkulturen i Sverige.
            Med hänvisning till ovanstående hemställs 1. att riksdagen avslår
            propositionen 1972:128 i den del som avser spelautomater, 2. att
            riksdagen utan dröjsmål föreläggs förslag i enlighet med lotteriutredningens
            betänkande (SOU 1970:52).
          </p>
          <p xml:id="i-MCt9fwRR7rXdLQU6eFgTYe" type="date">
            Stockholm den 21 november 1972
          </p>
          <div xml:id="i-5d48sD4g2EvwdHEogTS7Xg" type="signatureBlock">
            <list xml:id="i-9kmsUtn7TRbXhdRhbSai5s">
              <item xml:id="i-3BhjC6nTFKnigc1ipjSgE5" who="i-4RXtdePQij5UMYC7P4zsCe" type="signature">
                SVEN G ANDERSSON (fp)
              </item>
              <item xml:id="i-FxuVfzueQaH6s6PhZxH1LJ">
                i Örebro)
              </item>
            </list>
          </div>
          <p xml:id="i-AuAmTG4A6d188bqZGrG6fa">
            1" Riksdagen 1972. 3 saml. Nr 1884-1892
          </p>
        </div>
      </div>
    </body>
  </text>
</TEI>
