<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__659/mot_1960__ak__659-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 659—660 Motioner i Andra kammaren, nr 659 år 1960 1
          </p>
          <p>
            Nr 659
          </p>
          <p>
            Av herr Eliasson i Sundborn m. fl., i anledning av Kungl. Maj:ts
            proposition nr 50, med förslag till lag om fiskevårds- områden
            m. m.
          </p>
          <p>
            Ur det enskilda fiskets synpunkt är samverkan mellan fiskerättsägarna
            i många fall nödvändig för fiskets och fiskevårdens ändamålsenliga
            bedrivan- de. Lagen om gemensamhetsfiske har endast i begränsad
            utsträckning kunnat tillämpas i detta syfte. I propositionen nr
            50 föreslås tillskapande av en ny organisationsform, kallad fiskevårdsområde
            och avsedd att träda i stället för gemensamhetsfiske. Efter viss
            förebild av bestämmelserna om jaktvårdsområden skall enligt propositionen
            ägare och brukare till fiske — för ordnande av fiskeförhållandena
            och främjande av fiskerättshavarnas gemensamma intressen — kunna
            bilda fiskevårdsområden. De frivilliga fiskevårdsföreningarna
            har enligt vår mening stor betydelse för samverkan inom det enskilda
            fisket. I första hand bör man eftersträva att skapa ökade förutsättningar
            för denna organisationsform. Såsom i pro- positionen frambhålles
            bör fiskevårdsföreningarnas verksamhet kunna främjas genom den
            förordade lagstiftningen. Det är emellertid av vikt, att lagstiftningen
            får en sådan utformning, att den mötes med intresse och förståelse
            :och inte uppfattas som ett besvärande tvång. Fiskevårdsområde
            skall enligt lagförslaget kunna bildas om samtycke föreligger
            antingen från delägare, som företräder mer än hälften av delaktig-
            hetstalet och tillika utgör minst en tredjedel av antalet delägare,
            eller från delägare, som utgör mer än halva antalet delägare och
            tillika företräder minst en tredjedel av delaktighetstalet. Det
            kan enligt vår mening ifråga- sättas om detta förhållandevis lågt
            satta krav på anslutning kan garantera intresse och förtroende
            från delägarna i önskvärd utsträckning. För bildande av gemensamhetsfiske
            krävs majoritet från delägarna i såväl antal som delaktighet.
            Det kunde enligt vår mening vara skäl att även för fiskevårds-
            område kräva anslutning av lägst enkel majoritet efter båda beräknings-
            grunderna. Å andra sidan har ansetts att anslutningskravet dock
            inte bör sättas så högt, att syftet med den förordade lagstiftningen
            motverkas. I sista hand skall enligt förslaget länsstyrelsen ha
            ansvaret för fiskevårdsområdes bildande. Länsstyrelsens beslut
            skall föregås av prövning av såväl lagenlig- heten som lämpligheten
            av åtgärden. Det bör kunna förutsättas, att läns- styrelsen härvid
            i första hand beaktar, att majoritetsmissbruk inte förekom- mer
            vid bildande av fiskevårdsområde. Vi vill dock understryka angelägen-
            heten av att Kungl. Maj:t med uppmärksamhet följer utvecklingen
            i nämnda
          </p>
          <p>
            Bihang till riksdagens protokoll 1960. 4 saml. Nr 659—660
          </p>
          <pb facs="riksdagen-motions-pdf/data/1960/mot_1960__ak__659/mot_1960__ak__659-002.pdf"/>
          <p>
            2 Motioner i Andra kammaren, nr 659 år 1960
          </p>
          <p>
            avsende och vidtager de åtgärder, som kan befinnas nödvändiga
            för förhind- rande av majoritetsmissbruk. De synpunkter vi här
            har anfört gäller även i fråga om utformningen av rösträtten i
            allmänhet. Grundregeln skall enligt propositionen vara, att röstning
            skall ske efter huvudtal, dock med modifikationer till förmån
            för delaktighetsregeln i vissa särskilt viktiga frågor. Vidare
            föreskrives, att delägarna vid fiskevårdsområdes bildande må kunna
            besluta om annan beräkningsgrund för rösträttens utövande. Trots
            dessa modifikationer synes det oss kunna befaras, att majoritetsmissbruk
            i vissa fall kan uppstå till skada särskilt för den bofasta befolkningen.
            Frågan om garantier mot sådant majoritetsmissbruk bör upptagas
            till förnyad prövning, därest så kommer att påkallas av erfarenheterna
            av lagstiftningen. Särskild uppmärksamhet måste enligt vår mening
            ägnas bestämmelserna för beslut om upplåtelse av fiske. Enligt
            propositionen skall för sådant beslut krävas, förutom viss majoritet,
            samtycke av delägaren, därest han är yrkesfiskare eller fisket
            eljest är av väsentlig betydelse för hans försörjning. Detta synes
            oss dock inte vara ett tillfredsställande skydd för delägare,
            som själv vill utnyttja sitt fiske som husbehovsfiske eller eljest
            som tillskott till sin försörjning. Det kan inte bestridas, att
            upplåtelse av fiske i sådana fall mot vederbörande ägares vilja
            måste betraktas som ett betydande intrång i den enskilde delägarens
            rätt. Vi föreslår därför, att lagen i nämnda avse- ende får sådan
            utformning, att upplåtelse av fiske i sådana fall icke må ske
            utan samtycke av delägaren. Bildande av fiskevårdsområde synes
            i regel komma att medföra avsevärda kostnader. Man torde få utgå
            från att förrättning i allmänhet måste hållas och att utredningar
            om fastighetsförhållandena måste verkställas av lant- mäterisakkunnig.
            Kostnaderna härför liksom för andra åtgärder kan uppgå till sådana
            belopp, att enskilda fiskerättsägare avskräckes från initiativ
            till bildande av fiskevårdsområde. Vederbörande måste ju alltid
            även taga med i beräkningen, att en del kostnadskrävande förarbeten
            måste utföras, även om beslut om bildande av fiskevårdsområde
            inte kan uppnås. I propositionen uttalar departementschefen, att
            något hinder inte bör föreligga för att de s.k. fiskeavgifterna
            användes till bestridande av kost- nader för bildande av fiskevårdsområden,
            men förutsätter, att det allmännas bidrag kommer att utgå efter
            ingående prövning i varje särskilt fall och att bidrag till större
            delen av kostnaden för visst fiskevårdsområdes bildande i regel
            inte skall utgå. Dessa grunder synes oss alltför restriktiva för
            tillgodo- seende av lagstiftningens syfte. Det bör erinras om
            att vid bildandet av jakt- vårdsområde ersättning till förrättningsman
            samt kostnader för kungörelser och dylikt gäldas av länsstyrelsen
            med medel ur jaktvårdsfonden, om fram- ställning därom göres.
            Utredningsmannen Palmquist liksom fiskerättskom- mittén föreslog,
            att förrättningskostnaderna m. m. för fiskevårdsområdes bildande
            skulle gäldas av allmänna medel. Det synes oss vara lämpligt,
            att
          </p>
          <pb facs="riksdagen-motions-pdf/data/1960/mot_1960__ak__659/mot_1960__ak__659-003.pdf"/>
          <p>
            Motioner i Andra kammaren, nr 659 år 1960 3
          </p>
          <p>
            kostnaderna för bildande av fiskevårdsområde gäldas till minst
            hälften av allmänna medel. Om en ansökan om bildande av fiskevårdsområde
            avslås, är det — såsom även uttalas i departementspromemorian
            — rimligt, att det allmänna och icke den enskilde sökanden drabbas
            av kostnaden härför. Dessa frågor bör skyndsamt prövas och förslag
            i nämnda syfte föreläggas riksdagen. Med stöd av vad ovan anförts
            får vi hemställa,
          </p>
          <p>
            1) att riksdagen vid behandling av propositionen nr 50 måtte
            besluta, att upplåtelse av fiske, som delägare av fiske- vårdsområde
            med ensamrätt äger eller brukar, eller av fiske, vilket tidigare
            såsom särskild lott tilldelats honom, icke må ske utan delägarens
            samtycke, därest upplåtelsen medför intrång i hans rätt till husbehovsfiske
            eller eljest till fiske som tillskott till försörjningen, samt
            att vederbörande utskott måtte utarbeta förslag till härför erforderlig
            författningstext; 2) att riksdagen i skrivelse till Kungl. Maj:t
            måtte an- hålla om skyndsam prövning och framläggande av förslag
            om att kostnader för bildande av fiskevårdsområde till minst hälften
            av sitt belopp må gäldas av allmänna medel samt om att kostnaderna,
            därest ansökan om bildande av fiske- vårdsområde lämnas utan bifall,
            städse må stanna å stats- verket; 3) att riksdagen även i övrigt
            måtte beakta vad i motionen har anförts.
          </p>
          <p>
            Stockholm den 1 mars 1960
          </p>
          <p>
            Lars Eliasson Anders Pettersson Harry Wahrendorff i Sundborn
            i Dahl Henry Brandt Johannes Antonsson Emil Elmvall Erik Grebäck
            John Eriksson
          </p>
          <p>
            i Bäckmora
          </p>
        </div>
      </div>
    </body>
  </text>
</TEI>
