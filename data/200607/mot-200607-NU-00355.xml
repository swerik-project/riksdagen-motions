<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00355">
  <teiHeader>
    <fileDesc>
      <titleStmt>
        <title>Gotlands utveckling</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands utveckling</title>
          <idno type="rdwebb">GU02N355</idno>
          <rs type="number">N355</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N355/text</ref>
          <ref type="dokument_url_html">http://data.riksdagen.se/dokument/GU02N355</ref>
          <ref type="dokumentstatus_url_xml">http://data.riksdagen.se/dokumentstatus/GU02N355</ref>
          <ref type="doc">http://data.riksdagen.se/fil/585E966A-7941-43D4-9637-2A1FAF6DD9A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9TRLM4oHCXzBTBqBiCXpEj" type="signed"/>
        <correspContext corresp="i-9TRLM4oHCXzBTBqBiCXpEj">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction type="referral" xml:id="i-3VCLztEEAFdtyti9i2CMyd">
          <date when="2006-11-07"/>
        </correspAction>
        <correspAction type="dismissal" xml:id="i-T6HqUCz5bm9s6L8BEHwngK">
          <date when="2006-11-07"/>
        </correspAction>
        <correspAction type="numbering" xml:id="i-9Rq53tV3oeHvYzyZgn4PGP">
          <date when="2006-11-02"/>
        </correspAction>
        <correspAction type="submission" xml:id="i-B1m7qHHUsrGECKefxnpks8">
          <date when="2006-10-31"/>
        </correspAction>
        <correspAction type="transfer" xml:id="i-ECxAuEpxuLH9gin3uCrRhq">
          <date when="2006-10-31"/>
        </correspAction>
        <correspAction type="assigned" xml:id="i-UH8xdMZkQ2UUqq9wX61MJK"/>
        <correspContext corresp="i-UH8xdMZkQ2UUqq9wX61MJK">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7QLzokK3DXEQiAL5sJPbvE">
            Förslag till riksdagsbeslut
          </head>
          <p xml:id="i-L5CHkgbMaqranhMotd9uz9">
            Riksdagen tillkännager för regeringen som sin mening vad i motionen
            anförs om insatser för att utveckla Gotland.
          </p>
        </div>
        <div type="motContent">
          <head type="h1" xml:id="i-187QDWmhtposHxNHgWwGZu">
            Gotlands utveckling
          </head>
          <head type="h1" xml:id="i-ESafpyD5xtypyFZCFQZDiw">
            Motivering
          </head>
          <p xml:id="i-VBGq9JpCMsYTSRWPhaHhRt">
            Under de senaste åren har en stor omställning skett på den gotländska
            arbetsmarknaden. Flextronics har avvecklat sin verksamhet på Gotland.
            På några år har över 1 200 arbetstillfällen vid Flextronics försvunnit.
            Swedish meats har i början av denna höst meddelat att man lägger
            ned styckningen vid anläggningen i Visby, och ett 60-tal styckare
            förlorar därmed sina arbeten. Försvarsbeslut har vid olika tillfällen
            gjort att KA3 i Fårösund, Lv2 och A7 i Visby och vid senaste försvarsbeslutet
            P18 i Visby lagts ned. Från att ha varit ett samhälle där den
            militära verksamheten utgjort en betydande del är omställningen
            till annan verksamhet stor. Många företag har varit beroende av
            försvaret för sin verksamhet, och många arbetstillfällen både
            i näringslivet och direkt inom försvaret har påverkats eller upphört.
            Gotland har lovats ersättningsjobb och etableringen av dessa pågår
            och välkomnas av det gotländska samhället. Arbetslösheten är större
            på Gotland än i riket i övrigt. Det är därför viktigt att de utlovade
            etableringarna av ersättningsjobb också fullföljs fullt ut.
          </p>
          <p xml:id="i-ACMFFrbtUzKKSx3ViD3euU">
            Den socialdemokratiska regeringen utlovade särskilda satsningar
            på Gotland. I det s.k. Gotlandspaketet som presenterades i juni
            2004 finns bl.a. löfte om fördubbling av antalet studenter vid
            högskolan inom en tioårsperiod, forskning med inriktning på Österjösamarbetet,
            en ny avdelning inom Sida med inrikting på integration och samverkan
            med de nya EU-länderna i Östersjöregionen, flyttning av tjänster
            från Svenska Spel i Sundbyberg till Visby och så vidare. Den socialdemokratiska
            regeringen har, i sin satsning, tagit fasta på det som är unikt
            och utvecklingsbart för Gotland vilket jag hoppas att den nya
            borgliga regeringen är villig att fullfölja.
          </p>
          <p xml:id="i-F4sD8a8ZXaBJBhqXypyqBp">
            Ersättningsarbeten för det nedlagda försvaret och de satsningar
            som utlovats i Gotlandspaketet har fungerat som en injektion för
            en positiv utveckling. Det återstår en del att göra för att löftena
            från Gotlandspaketet skall infrias. Gotland väntar på de utlovade
            arbetstillfällena hos Svenska Spel och ser fram emot de utlovade
            satsningarna på högskolan. Högskolan på Gotland har en stor del
            i den positiva utvecklingen som sker, och jag vill att den förstärks
            ytterligare, inte minst för att öka kompetensen hos befintliga
            företag och stimulera framväxten av nya. Den socialdemokratiska
            regeringen har satsat på Gotland, och jag förväntar mig att Gotland
            även uppmärksammas av den nya borgliga regeringen.
          </p>
          <p xml:id="i-Xx14CXTEuEzgehXDFb8yjW">
            En intressant projektverksamhet pågår inom GotSam. Det är länsstyrelsen,
            kommunen, polisen, Försvarsmakten, Kustbevakningen och Sjöfartsverket
            som i ett unikt projekt samverkar för hantering av allvarliga
            olyckor och samhällskriser på ön. Det är särskilt viktigt och
            angeläget med hänsyn till nedläggningen av de fyra regementena
            på ön att projektet blir lyckosamt. Tyvärr har tullen, som tidigare
            ingått i projektet, dragits sig ur i och med den omorganisation
            som innebar att man lämnade Gotland. Jag har dock förhoppning
            om att tullen kan komma tillbaka till Gotland i någon form och
            därmed åter aktivt kunna ingå i GotSam.
          </p>
          <p xml:id="i-R8sMznZDJbnFhM6fZ3hNG7">
            Gotland har en natur med höga värden. Den gotländska faunan och
            skogen utpekas i stor utsträckning som skyddsvärda. Natura 2000-områden
            och formellt skydd av skog på Gotland konkurrerar om samma mark
            som är värdefull för cement- och kalkindustrin. Det borde vara
            möjligt att låta industrin utvecklas och naturskydd främjas med
            hänsyn till båda intressena. Den osäkerhet som industrin upplever
            om naturvärdena utpekas i första hand kunna hämma utvecklingen.
            Gotland är beroende av att industriarbetena består.
          </p>
          <p xml:id="i-MoDPvcQQu1VziR9r2mpskT">
            Jordbruk, trädgårdsnäring och fiske är viktiga näringar på Gotland.
            Att utveckla Gotlands livsmedelsinstitut är en viktig åtgärd.
            Fisket är viktigt både för näringen som sådan och för turismen.
            Det är angeläget att långsiktigt trygga näringen genom förbättringar
            av Östersjöns miljö. Sockerbetsodling för livsmedelsbruk är på
            väg att fasas ut, men sockerbetor som alternativ energikälla eller
            som utfyllnad i vägsalt är bara i begynnelsefasen av sin utveckling
            och etablering. Då Gotland har månghundraårig erfarenhet av betodling,
            samt att Gotlands 280 betodlare både har kapacitet, passande maskinpark,
            kompetens och vilja att ställa om sitt sockerbetsbruk från livsmedelsproduktion
            till bland annat etanolutvinning, bör en försöksanläggning för
            framställning av alternativa användningsområden för sockerbetor
            placeras på Gotland.
          </p>
          <p xml:id="i-UL6ivmjkA2DDpED3vDgnSw">
            Satsningen på vindkraft har varit lyckosam och flera etableringar
            är möjliga, framför allt till havs. De erfarenheter som gjorts
            är det bra att använda sig av för andra vindkraftsetableringar.
            Högskolan på Gotland har etablerat ett centrum för vindkraftsinformation
            som samlat kunskap och erfarenheter som kan vara av betydelse
            för att på ett positivt sätt användas vid nyetablering av vindkraftverk
            och anläggningar. Högskolans centrum borde vara av intresse för
            hela landet och godkännas som ett nationellt vindkraftscentrum.
            I samband med 2006 års Östersjökonferens i Visby meddelade dåvarande
            statsminister Göran Persson att Gotland skulle få etablering av
            ett nationellt vindkraftscentrum, vilket jag hoppas att den borgliga
            regeringen nu fullföljer.
          </p>
          <p xml:id="i-VhtcHHRcsktiSbtuYdSWi7">
            Det som är av avgörande betydelse för utvecklingen av Gotland
            är kommunikationerna. Den färjetrafik som nu bedrivs fungerar
            mycket bra. Väg 73 mellan Nynäshamn och Stockholm har börjat byggas
            om. Allt skulle fungera mycket bra om inte den senaste tidens
            orosmoln hopat sig över färjetrafiken. Rikstrafiken har beslutat
            att i upphandlingsunderlaget för kommande trafikperiod tillåta
            en timmas längre överfartstid till Oskarshamn och 30 minuters
            längre överfartstid till Nynäshamn. Men Rikstrafiken säger att
            snabbare överfartstider kan premieras kraftigt vid utvärdering.
            Rikstrafiken har dessutom beslutat att i upphandlingsunderlaget
            öppna upp för att resenärer skall stå för halva kostnaden vid
            bland annat eventuella oljeprisökningar under avtalsperioden.
            Eftersom färjetrafiken är att jämföra med vägar på andra ställen
            i landet så är det förödande om färjetrafiken nu kan återgå till
            längre restid och eventuella ökade resekostnader för passagerare.
            En enig riksdag ställde sig bakom den transportpolitiska propositionen
            Moderna transporter proposition 2005/06:160 i trafikutskottets
            betänkande 2005/06:TU5 Moderna transporter angående upphandling
            av Gotlandstrafiken m.m. På s. 124 i nämnda betänkande står det
            att läsa: Utskottet vill inledningsvis understryka att staten
            har ansvar för att det finns likvärdiga transportmöjligheter i
            hela landet samt att detta gäller även Gotland. I detta avseende
            får Gotland inte ges sämre villkor än övriga landet. Färjetrafiken
            mellan Gotland och fastlandet ersätter de vägar och broar som
            samhället ställer till förfogande utan kostnad för nyttjande i
            övriga landet. Mot denna bakgrund i utskottsbetänkandet är det
            oroväckande att Rikstrafiken öppnar för en möjlig tillbakagång
            till längre överfartstider.
          </p>
          <p xml:id="i-9UTut7zB6tgmRfTkgbtwUD">
            Både för näringslivet, turismen, för andra besökande och för
            oss gotlänningar är en bra färjetrafik förutsättningen för en
            levande del av Sverige och för en lyckosam utveckling. De satsningar
            som görs för nya arbetstillfällen förutsätter att det finns en
            fungerande trafik.
          </p>
          <p xml:id="i-WtYAVgKzjTBt1VwezHq75X">
            Fraktkostnaderna har diskuterats i många år tills de för några
            år sedan låstes i fem år innan diskussionerna skulle tas upp på
            nytt. Det är nu skäl att på nytt överväga en långsiktig lösning
            för fraktkostnaderna. Det är särskilt angeläget för de branscher
            som hanterar stora mängder av varor med låga priser som t.ex.
            grönsaker och ägg.
          </p>
          <p xml:id="i-AyoWumyVfZrA1Vn1qjCuTS">
            Gotland har goda utvecklingsmöjligheter, men det krävs särskilda
            insatser för att de ska kunna förverkligas. Jag har pekat på ett
            antal angelägna åtgärder.
          </p>
        </div>
        <div type="motSignatures">
          <list>
            <item xml:id="i-9a9u88uNJh6PW15gcfB371">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
