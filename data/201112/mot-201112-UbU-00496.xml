<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00496">
  <teiHeader>
    <fileDesc>
      <titleStmt>
        <title>Ett normkritiskt perspektiv i skolan</title>
        <author corresp="i-HsGsAzKWHQY5pjyAYNXAz7">av Maria Ferm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett normkritiskt perspektiv i skolan</title>
          <idno type="rdwebb">GZ02Ub496</idno>
          <rs type="number">Ub496</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub496/text</ref>
          <ref type="dokument_url_html">http://data.riksdagen.se/dokument/GZ02Ub496</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub496</ref>
          <ref type="doc">http://data.riksdagen.se/fil/518259CE-8AF9-4D27-8F6B-F9B86BD4CA56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GU1BbPn8FHCsgUpGeyJsvB" type="signed"/>
        <correspContext corresp="i-GU1BbPn8FHCsgUpGeyJsvB">
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-6uwWeypFagfgmhz9DAg32z" type="numbering">
          <date when="2011-10-10"/>
        </correspAction>
        <correspAction xml:id="i-2YAg3ZLVCxYP266DQYMFtZ" type="submission">
          <date when="2011-10-05"/>
        </correspAction>
        <correspAction xml:id="i-5eazWB9epXCCf8899JWoty" type="transfer">
          <date when="2011-10-04"/>
        </correspAction>
        <correspAction xml:id="i-NuX9DExf7d65WJiZFXduDd" type="assigned"/>
        <correspContext corresp="i-NuX9DExf7d65WJiZFXduDd">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WQnumdFPRHh1PGUBQBCNJG" type="motBody">
        <div xml:id="i-RpYbU2wjmj9hXdph5HLBr4" type="motProposal" subtype="förslag">
          <head xml:id="i-HoKawe2DLtQTwXwinwxXtj">
            Förslag till riksdagsbeslut
          </head>
          <p xml:id="i-Gh2N2YEgNr9kgFpeud4GB5">
            Riksdagen tillkännager för regeringen som sin mening vad som
            anförs i motionen om att regeringen ska återkomma till riksdagen
            med förslag på hur ett normkritiskt pedagogiskt arbete bättre
            kan genomsyra lärarutbildningen samt fortbildningar av yrkesverksamma
            inom skolan.
          </p>
        </div>
        <div xml:id="i-BGubXLcXvmMjEXNVdB86Lj" type="motContent">
          <head xml:id="i-PGU9eobqvnnGjEWrmFcTP5" type="h1">
            Motivering
          </head>
          <p xml:id="i-R3HBZHM2pQm1opgByLJPQY">
            Svenska skolor har sedan länge haft i uppdrag att arbeta med
            jämlikhetsfrågor. Sedan 2006 har förskolor och skolor ett förstärkt
            krav på sig att aktivt arbeta för att främja likabehandling och
            förebygga diskriminering, trakasserier och kränkande behandling.
            På vilket sätt förskolor och skolor tar sig an det aktiva främjande
            och förebyggande arbetet påverkas av en mängd faktorer, såsom
            rådande teorier och synsätt om likabehandlingsarbete, samhälleliga
            strömningar och skolpolitisk retorik och praktik.
          </p>
          <head xml:id="i-7ioRgCeswizLWqQ6PP3PFS" type="h1">
            Regeringens politik och retorik leder fel
          </head>
          <p xml:id="i-BFXvSGZJC7orSgCNPj2zCo">
            Regeringen har sedan dess makttillträde 2006 flyttat tillbaka
            utvecklingen av arbetet för likabehandling och mot kränkande behandling
            i skolans värld. Återkommande har utbildningsministern beskrivit
            skolan som en plats där det råder oreda och otrygghet och bland
            annat hävdat att ökade befogenheter för lärare att kunna skapa
            ordning och reda varit prioriterat. Lärarna ska återta sin auktoritet
            med stöd i regeringens politik.
          </p>
          <p xml:id="i-8aTa1vM6H1XPeYsiJ8JuF8">
            Utgångspunkten i det här är att det är eleverna som bär på problemen.
            Den som mobbar har dålig självkänsla eller är elak och vet inte
            hur man ska uppföra sig. Den som blir mobbad å sin sida anses
            ofta avvika från de andra och det bör den som mobbar tolerera,
            genom övning i tolerans och empati. Dan Olweus, som företräder
            en sådant här individualpsykologiskt perspektiv, och som lanserade
            mobbningsbegreppet under 1970-talet, beskriver mobbaren som en
            person med ett aggressivt beteende, medan offret ofta är passivt,
            ängsligt och hämmat. 1 Senare års forskning om mobbning och kränkningar
            har kritiserat den individualpsykologiska mobbningsforskningen
            med att den döljer viktiga orsaker till mobbningen samt hur fokus
            på upprepade kränkningar (mobbning) möjliggör för enstaka kränkningar
            att passera utan åtgärder.
          </p>
          <p xml:id="i-8CCrCJEC4kfsmc6hjs6tuD">
            Regeringens politik och retorik på området har tyvärr berett
            väg för det individualpsykologiska perspektivets återtåg. Det
            leder samtidigt till en åtgärdslista där flytta på mobbaren och
            manualbaserade quick fix-metoder prioriteras framför att arbeta
            långsiktigt med de normer och de värderingar som möjliggör för
            ett sådant beteende.
          </p>
          <p xml:id="i-Pup7CDKPKGysMbFpg7mLuE">
            De statliga styrdokumenten ålägger skolor att upprätta likabehandlingsplaner
            och planer mot kränkande behandling, vilka en gång skulle ersätta
            så kallade antimobbningsplanerna, och skolorna uppmanas däri att
            fokusera på det bredare begreppet kränkande behandling (samt diskriminering).
            Regeringens politik har bidragit starkt till att det smalare mobbningsbegreppet
            återtagit sin plats i debatten och begreppen diskriminering, trakasserier
            och kränkande behandling har osynliggjorts, liksom att dessa kan
            behandlas med kortsiktiga och individfokuserade åtgärder. Därmed
            har mycket av de normer och värderingar som ligger bakom både
            kränkande behandling och mobbning också osynliggjorts. Även i
            Skolverkets förnyade uppdrag för att stärka skolans värdegrund
            och arbete mot diskriminering och kränkande behandling, som gavs
            sommaren 2011, förklaras kränkande behandling som mobbning. Uppdraget
            att ta fram beprövade metoder för förebyggande arbete riskerar
            därför att bli föremål för tolkning.
          </p>
          <p xml:id="i-JKePgXziMpM8yTkfburjtJ">
            Ett antimobbningsarbete som inte inbegriper maktanalys och utreder
            bakomliggande orsaker kan därför bidra till att befästa ett strukturellt
            osynliggörande av till exempel homofobi, sexism och rasism, vilket
            leder till en trivialisering av den typen av kränkningar. Det
            bidrar också till att viktig kunskap om kränkningar inte förs
            in i det främjande och förebyggande arbetet. 2
          </p>
          <head xml:id="i-Enjf4kURPB9ZKQUAjhePKR" type="h1">
            Utsatta elever får skulden
          </head>
          <p xml:id="i-8gX95pStwvzdbqdx8GxwiB">
            Mobbning associeras ofta med något som elever sysslar med sinsemellan
            inte något som vuxna också kan göra gentemot elever. Dessutom
            tar det sin utgångspunkt i att det beror på personligheten hos
            enskilda elever. Vuxna blir i det sammanhanget de goda som själva
            aldrig kränker och som ska lära elever att inte kränka, trots
            att vi vet att det förekommer kränkningar från lärare mot elever.
            Som resultat får vi ett främjande, förebyggande och åtgärdande
            arbete ute på skolorna som sällan inbegriper vuxna. Men vuxnas
            förhållningssätt och föreställningar är en del av den struktur
            som möjliggör kränkningar. Att peka ut enskilda elever och inte
            de normer och värderingar som de antas bära med sig in i mobbningssituationen
            bidrar till att osynliggöra den ojämlikhet och de begränsande
            normer som ligger till grund för många kränkningar. Det riskerar
            samtidigt att peka ut den elev som blir utsatt som offret, som
            bärare av problemen, istället för att peka ut de normer som begränsar
            deras livsutrymme. Elever som gör motstånd och vägrar vara offer
            i situationer där vuxna inte sätter stopp eller förstår vad som
            verkligen pågår beskrivs själva som problematiska. Skolinspektionen
            visar i sin rapport Olika elever samma undervisning att de, genom
            sin regelbundna tillsyn och via anmälningar, kan konstatera en
            nonchalant attityd hos alltför många huvudmän och skolor som till
            exempel innebär att utsatta elever får skulden för kränkningarna.
            3 Det är djupt olyckligt och sätter spår för livet hos alltför
            många barn och unga.
          </p>
          <head xml:id="i-8QVrqeSzidtKJMLr6a4CeE" type="h1">
            Ett normkritiskt perspektiv i skolan
          </head>
          <p xml:id="i-MEZqFUPtfTe93UBm3ysPFm">
            Främjande likabehandlingsarbete som utgår från att majoriteten
            av eleverna ska lära sig tolerera och respektera andra elever
            är högst problematiskt. Att lära sig tolerans är detsamma som
            att lära sig att utöva makt. Enskilda elevers fördomar mot, och
            rädslor för, exempelvis invandrare och homosexuella ska inte medicineras
            med tolerans- och empatiträning. Det bygger nämligen på idén om
            att det är skillnad på människor och människor och som i sin praktik
            bevarar och förstärker bilden av den andre och den självklara
            normen ett vi och dem. Normer bygger på idén om normalitet och
            avvikelse och därmed skapar normer hierarkier där somliga ges
            och tar sig rätten att benämna, betrakta och behandla andra som
            avvikande och möjliga att ifrågasätta. Om vi verkligen vill komma
            åt kränkningar är det just i normerna som vi bör börja.
          </p>
          <p xml:id="i-Bg1BLtmzeFW3gGuHnMxxcy">
            En framgångsrik lärare klarar av att utmana såväl sina egna som
            elevernas föreställningar och leda samtal där lärare och elever
            gemensamt utforskar normer som finns i undervisningen och i samhället
            i stort. I ett normkritiskt pedagogiskt arbete utmanas de problematiska
            normer som finns runt omkring eleverna, och som begränsar människors,
            deras egna och andras, livsutrymme, istället för att bekräfta
            dem och bidra till ytterligare kränkningar. Det är här arbetet
            med likabehandling och mot kränkande behandling måste börja.
          </p>
          <p xml:id="i-LTdwz8sAgCJdBaJK1n8Tsw">
            Skolan behöver mer av ett normkritiskt perspektiv med målsättningen
            att synliggöra och förändra ojämlika maktrelationer inte mer av
            quick fix-metoder baserade på en problematisk människo- och kunskapssyn.
            Skolverket drar bland annat slutsatsen att skolpersonalens medvetenhet
            om vikten av ett normkritiskt perspektiv är med andra ord grunden
            i ett aktivt arbete mot diskriminering och kränkande behandling.
            4 Den normkritiska kunskapen behöver finnas med i såväl lärarutbildningen
            som fortbildningar av yrkesverksamma, föreslår Skolverket. Regeringen
            bör därför återkomma till riksdagen med förslag på hur så kan
            ske.
          </p>
        </div>
        <div xml:id="i-RKpzAhtVntqVggb6kEo83d" type="motSignatures">
          <list xml:id="i-8npSiQ74iB95czDFaeQLad">
            <item xml:id="i-Es1w6F11L7giPUe9x9mz4D" who="i-HsGsAzKWHQY5pjyAYNXAz7">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
