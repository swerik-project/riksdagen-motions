<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00368">
  <teiHeader>
    <fileDesc>
      <titleStmt>
        <title>Tryggare Stockholm</title>
        <author corresp="i-D9iCNaqxQvuHFjK2SSEFvT i-MVzhVeKwRGmjHjHoSrReg9">av Carina Moberg och Börje Vestlund (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tryggare Stockholm</title>
          <idno type="rdwebb">GX02Ju368</idno>
          <rs type="number">Ju368</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju368/text</ref>
          <ref type="dokument_url_html">http://data.riksdagen.se/dokument/GX02Ju368</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju368</ref>
          <ref type="doc">http://data.riksdagen.se/fil/E3909936-871E-41B0-9012-73E205B1D6CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LdFuwkSZKsYZL856VFrAPe" type="signed"/>
        <correspContext corresp="i-LdFuwkSZKsYZL856VFrAPe">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-KzKj36s1WDJw8QcrEJGta1" type="numbering">
          <date when="2009-10-06"/>
        </correspAction>
        <correspAction xml:id="i-BX8ajTTZ8kdTm7eLAq263u" type="submission">
          <date when="2009-10-05"/>
        </correspAction>
        <correspAction xml:id="i-DGDK5wDh5gguEScx5iWixd" type="transfer">
          <date when="2009-10-02"/>
        </correspAction>
        <correspAction xml:id="i-EPhiwes9d4jomfd3RFP5ro" type="assigned"/>
        <correspContext corresp="i-EPhiwes9d4jomfd3RFP5ro">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4WL28fqsDb2jxhUjvM9yiy">
            Förslag till riksdagsbeslut
          </head>
          <list style="ol">
            <item xml:id="i-F3sz65vATX394UbVmpp4sD">
              Riksdagen tillkännager för regeringen som sin mening vad som
              anförs i motionen om fler synliga poliser och lokala poliskontor.
            </item>
            <item xml:id="i-9A9svjf3y5LSvEQtMswm27">
              Riksdagen tillkännager för regeringen som sin mening vad som
              anförs i motionen om insatser mot ungdomsbrottsligheten.
            </item>
            <item xml:id="i-9Jti8Q5RGpabdyPaNbMsyT">
              Riksdagen tillkännager för regeringen som sin mening vad som
              anförs i motionen om att stimulera kommuner och föreningars engagemang
              för att öka tryggheten i lokalsamhället.
            </item>
            <item xml:id="i-TQADG12v1iR1c78pCffG9t">
              Riksdagen tillkännager för regeringen som sin mening vad som
              anförs i motionen om att investera i miljonprogrammen för att
              göra vardagen tryggare. 1
            </item>
          </list>
          <p xml:id="i-J9rc6urqvzyrGKtiUHCMBz">
            1 Yrkande 4 hänvisat till CU.
          </p>
        </div>
        <div type="motContent">
          <head xml:id="i-RU6aZgiaxrugzGWEUUVbzB" type="h1">
            Motivering
          </head>
          <p xml:id="i-SXkSw76g3NzsQGHvUN9QWS">
            För att vara en attraktiv storstad och en av världens bästa platser
            att växt upp i måste Stockholm vara en trygg storstad. Att man
            som äldre, förälder och ung ska kunna känna sig trygg där man
            bor eller på vägen hem efter en rolig kväll på stan är en rättighet.
            För de flesta är detta också en gemensam bild av Stockholm, men
            för många är oron för brott stor.
          </p>
          <p xml:id="i-TETWdD3RvMA9FvFYXjfChd">
            Närmare 20 procent av befolkningen upplever en oro för att utsättas
            för brott. Ungefär lika stor andel uppger att de oroar sig i bostadsområdet
            efter mörkrets inbrott samt över att någon annan närstående ska
            utsättas för brott. Det är också stora skillnader mellan olika
            grupper och var man bor. Bland dem som bor i hyresrätt var det
            hela 24 procent som inte ansåg att man kunde lita på människorna
            i det egna bostadsområdet, vilket gällde för endast 3 procent
            boende i villa.
          </p>
          <p xml:id="i-8gSdZkXfjmd3fEqXBA7pXS">
            Bland äldre människor är det vanligt att känna otrygghet och
            på grund av det välja att inte gå ut. Men också i det avseendet
            är det stor skillnad mellan olika grupper. Nästan hälften av kvinnor
            som är 65 år eller äldre känner sådan otrygghet medan bara var
            femte man i samma ålder har motsvarande rädsla. Av kvinnor som
            bor i hyresrätt är det mer än hälften som avstår från att gå ut
            till följd av otrygghet. Att också unga upplever ofta en otrygghet
            på kvällar och helger är inte acceptabelt.
          </p>
          <p xml:id="i-28hYfK4LDgKryKNpRGLi9h">
            Vi socialdemokrater vill ha ett tryggt och säkert Stockholm.
            Oroligheterna i förorterna under den senaste tiden är ett tecken
            på att samhällets stöd och polisens prioriteringar och organisation
            inte fungerar tillfredsställande. Att förhindra brottslighet,
            oavsett hur den ser ut, oavsett vilket ursprung den har eller
            vilka former den tar är en angelägenhet.
          </p>
          <p xml:id="i-47rt11FheYRSuFvMDn7DHJ">
            Polisen och rättsväsendet måste kunna leva upp till att snabbt
            göra insatser där människor känner otrygghet. Målet är tydligt,
            färre brott ska begås fler brott klaras upp. Fler och synliga
            poliser är en central del för att skapa trygghet. Därför är det
            viktigt att resurserna prioriteras där behoven är störst. Det
            behövs fler lokala poliskontor för att göra polisen mer synlig
            i lokalsamhällena.
          </p>
          <p xml:id="i-X2YF2yLMRDE6hUyyamo3kS">
            Kampen mot ungdomsbrottslighet borde stå högre på den politiska
            dagordningen. Nyrekryteringen till ungdomsgäng måste vara en prioriterad
            fråga. Unga lagöverträdare ska mötas av tidiga och tydliga reaktioner
            från vuxenvärlden samtidigt som tidiga stödinsatser måste till.
            För att minska ungdomsbrottsligheten är det avgörande att samhället
            kan erbjuda tydliga alternativa livsvägar, och i detta arbete
            har skolan, föreningsliv och idrottsrörelsen en central roll.
          </p>
          <p xml:id="i-4aTyyzgNCMazpgXbxnMEGq">
            För öka tryggheten i bostadsområden och förortskommuner behövs
            det fler aktiva föräldrar och föreningar som deltar i nattvandringar.
            Många bostadsområden sover och det finns ganska lite att göra
            för ungdomarna under kvällar och helger. Kommunerna behöver öka
            sitt ansvar för att skapa mötesplatser och rikt varierad fritidsverksamhet
            i form av traditionella fritidsgårdar och ett bra föreningsliv
            som riktar sig till ungdomar inom olika områden, t ex idrott.
            Verksamheter som är tillgängliga när ungdomarna mest behöver dem.
            Vi anser också att det borde vara obligatoriskt för föräldrar
            att delta i nattvandringar. Det behövs också insatser från kommunerna
            i form av fältassistenter som rör sig bland ungdomar som på ett
            tidigt stadium kan upptäcka exempelvis gängbildningar. Tillsammans
            med fler trygghetsvärdar i city och på de mest trafikerade tunnelbane-
            och pendeltågsstationerna på kvällar och helger skulle detta bidra
            till ökad trygghet. Erfarenheterna från Fryshuset och andra kommuner
            visar tydligt att en hög vuxennärvaro på bussar, tunnelbanor och
            pendeltåg på kvällar och helger ökar tryggheten. Samhället behöver
            därför stimulera kommuner och föreningar att delta och göra mer
            för att öka tryggheten i lokalsamhället.
          </p>
          <p xml:id="i-7Mf1skW6ZVYnjzqPMBeTEi">
            För att känna trygghet i sitt närområde krävs även insatser i
            den fysiska miljön. Många bostadsområden brister i trygghetsskapande
            planering, inte minst bostäder som uppfördes genom det så kallade
            miljonprogrammet. Mörka parker och gångtunnlar är exempel på platser
            som gör att människor känner rädsla och upplever otrygghet. Vi
            vill investera i miljonprogrammen för att göra vardagen tryggare
            genom att bland annat bygga bort otrygga platser, vidta åtgärder
            mot skadegörelse, bättre belysning av gator och gångvägar, joggingspår
            och grönområden.
          </p>
        </div>
        <div type="motSignatures">
          <list>
            <item xml:id="i-Mnz2NsAZXfJpipTBdFZooH" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-F3gtSCekcUpToTst9B8uKw" who="i-MVzhVeKwRGmjHjHoSrReg9">
              Börje Vestlund (s)
            </item>
          </list>
        </div>
      </div>
    </body>
  </text>
</TEI>
