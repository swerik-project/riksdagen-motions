<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00447">
  <teiHeader>
    <fileDesc>
      <titleStmt>
        <title>Stenungsunds tingsrätt</title>
        <author corresp="i-SmQxY46smWu5awEQ2oGr4n i-43NmWWYd8vEgZrkoXWWCXx">av Ingemar Vänerlöv och Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stenungsunds tingsrätt</title>
          <idno type="rdwebb">GT02Ju447</idno>
          <rs type="number">Ju447</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju447/text</ref>
          <ref type="dokument_url_html">http://data.riksdagen.se/dokument/GT02Ju447</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju447</ref>
          <ref type="doc">http://data.riksdagen.se/fil/2CAEC04D-531A-4D4B-BE13-36352A484AA2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M4ZdnGoZetvXqDZ8F2TvCi" type="signed"/>
        <correspContext corresp="i-M4ZdnGoZetvXqDZ8F2TvCi">
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-XPMtj3UdRmTmALBZnjhvCB" type="referral">
          <date when="2005-10-13"/>
        </correspAction>
        <correspAction xml:id="i-MeQHzaxSfTyNrEtXBRJZrD" type="dismissal">
          <date when="2005-10-13"/>
        </correspAction>
        <correspAction xml:id="i-Loheg1zFwb1gn8Lad4cM7w" type="submission">
          <date when="2005-10-05"/>
        </correspAction>
        <correspAction xml:id="i-2L97xcLF3BNUDGMYjt12Qa" type="assigned"/>
        <correspContext corresp="i-2L97xcLF3BNUDGMYjt12Qa">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_447/mot_200506_Ju_447-0001.pdf"/>
      <div xml:id="i-EUroViisXcgQjKfaJdiu7n" type="motHeader">
        <div xml:id="i-5WMcybSVdPmRUxVSwk3sT1" type="motTitle"/>
        <div xml:id="i-P3ovUUTdcebD3vpbU3Ze9h" type="motSubmissionInfo"/>
      </div>
      <div xml:id="i-PwBdFRReAeh7SSkiBvf67i" type="motBody">
        <div xml:id="i-8WUfV1y22wY1mE3HskNV3U">
          <p xml:id="i-NrfDTfBRQCiJV1bXVLB1kV">
            2005/06 mnr: Ju447 pnr: kd818
          </p>
          <p xml:id="i-E7xssETHeEQXSFxXBFboNH">
            Motion till riksdagen 2005/06:Ju447
          </p>
          <p xml:id="i-4fvhbRyBgaqifoUSLRWoDk">
            av Ingemar Vänerlöv och Rosita Runegrund (kd)
          </p>
          <p xml:id="i-5xQwBFt4J2tx81AKCKyGsq">
            Stenungsunds tingsrätt
          </p>
          <p xml:id="i-KPvVAE68SN1quTSfanLp8S">
            Förslag till riksdagsbeslut
          </p>
          <p xml:id="i-3wY9M2Sb8kF2qWFi7apenV">
            Riksdagen tillkännager för regeringen som sin mening vad i motionen
            anförs om att Stenungsunds tingsrätt bör vara kvar som en självständig
            domstol.
          </p>
          <p xml:id="i-7EkKgWPaBFVRqjTeBDgoMu">
            Bakgrund
          </p>
          <p xml:id="i-PGhdUwQC43VAWa3ZSe5X3E">
            Ett rättssamhälle kräver fungerande domstolar. Deras uppgifter
            är att handlägga mål och ärenden på ett rättssäkert och effektivt
            sätt och att avkunna dom inom rimlig tid. Regeringen startade
            för några år sedan ett förändringsarbete när det gäller domstolsväsendet.
            Målsättningen är att skapa större domkretsar, varvid många mindre
            tingsrätter läggs ner. Om nedläggningarna fortsätter enligt regeringens
            ambition finns det en uppenbar risk att rättssäkerheten börjar
            äventyras. En förändring av tingsrättsorganisationen behöver i
            sig inte vara fel, men den kan inte genomföras utan hänsyn till
            helhetsperspektivet. Medborgarperspektivet med tyngdpunkt på lokal
            förankring är en viktig aspekt för rättssamhället. Detta perspektiv
            håller på att gå förlorat genom regeringens förändringsarbete.
            De ökande avstånden till tingsrätterna kommer att minska människors
            vilja att inställa sig i tingsrätten för att vittna i ett mål.
            Avstånden kommer också att leda till ökade kostnader i form av
            förlorade arbetsinkomster, resor, traktamenten, övernattningar
            osv. När det gäller Stenungsunds tingsrätt med fyra domare, föreslår
            regeringen att en ny tingsrätt bildas av nuvarande Mölndals tingsrätt
            samt de delar av Stenungsunds tingsrätts domsaga som utgörs av
            Kungälvs kommun. Övriga delar av Stenungsunds tingsrätts domsaga,
            dvs. Stenungsunds, Tjörns och Orusts kommuner, vill regeringen
            föra över till Uddevalla tingsrätts domsaga. Det är inte svårt
            att dela Domstolsverkets och regeringens uppfattning att domstolarnas
            beredningsorganisation bör utvecklas och effektiviseras. Enligt
            de utredningar som regeringen har låtit verkställa (RRV 2002:9
            och SOU
          </p>
          <pb facs="riksdagen-motions-pdf/data/200506/mot_200506_Ju_447/mot_200506_Ju_447-0002.pdf"/>
          <p xml:id="i-8pCexBEd467d4wwqYugubc">
            2005/06:Ju447
          </p>
          <p xml:id="i-NDYdFT11MfVzMrng7n6PtR">
            2003:5) kan dock detta ske i såväl små som stora tingsrätter.
            Önskemålet att tillskapa en effektiv beredningsorganisation kan
            därför inte användas som argument för att lägga ned Stenungsunds
            tingsrätt.
          </p>
          <p xml:id="i-XMgc6aoh2vb7GAFgsXsqyx">
            Domstolars specialisering
          </p>
          <p xml:id="i-CPgsMLcF1N4VdazfhRyzCy">
            Önskemål om långt driven specialisering framstår för de allmänna
            domstolarnas vidkommande som mindre relevanta och mer som argument
            konstruerade särskilt till stöd för att lägga ned de små tingsrätterna.
            Just den breda erfarenhet som handläggning av olika slags mål
            och ärenden medför är en nödvändig förutsättning för att behandling
            av de synnerligen varierande juridiska problem som dyker upp i
            verksamheten skall kunna ske på ett säkert sätt. En annan aspekt
            är att en domare kan få ta ställning till juridiska frågor som
            för sin lösning kräver specialkunskaper och kännedom om praxis
            inom ett visst område. Ett bra sätt att förbättra den enskilde
            domarens förutsättningar för att ta sig igenom sådana situationer
            snabbt och säkert är att utveckla domarnas möjligheter att ta
            del av varandras avgöranden. Inte bara prejudikat utan även precedensfall
            borde vara lätt åtkomliga i datorn. Regeringens utredare fann
            i betänkandet (SOU 2003:5) att det är tveksamt om det finns något
            nämnvärt utrymme för specialisering annat än vid de allra största
            tingsrätterna samt att de sammanläggningar som omfattades av utvärderingen
            var alltför begränsade för att ge utrymme åt en ökad specialisering.
            Därför är önskemål om ökad specialisering inget övertygande argument
            för att lägga ned Stenungsunds tingsrätt.
          </p>
          <p xml:id="i-Ayre1Y18ws6QP9aAkrVpvb">
            Allmänheten
          </p>
          <p xml:id="i-Ue8pzqJYgKYyMHgMT46e3C">
            I och med ett genomförande av den omorganisation som nu förbereds
            av domstolarna i Västra Götalands län kommer allmänhetens tillgång
            till sådana myndigheter att bli försämrade. Självklart bör såväl
            domstolsorganisationen i stort som de enskilda domstolarna vara
            anpassade till samhällets efterfrågan. Vad saken gäller är hur
            domstolarna inom ramen för denna efterfrågan skall organiseras.
            Motsvarande gäller alla andra myndigheter. Besöksfrekvensen hos
            t.ex. åklagarmyndigheter torde vara betydligt lägre än hos domstolarna.
            Ändå verkar det som om Domstolsverket och statsmakterna anser
            att det är viktigare att domstolarna organiseras med hänsynstagande
            = till åklagarmyndigheternas lokalisering än att de är rimligt
            tillgängliga för allmänheten. Rimligtvis måste nyttan av omorganisationer
            i första hand komma medborgarna till godo. Det är till domstolen
            och inte till åklagaren som allmänheten kommer. Åklagarens eventuella
            olägenheter kan därför inte få vara styrande för hur ärendet skall
            avgöras.
          </p>
          <pb facs="riksdagen-motions-pdf/data/200506/mot_200506_Ju_447/mot_200506_Ju_447-0003.pdf"/>
          <p xml:id="i-7DU4GCNBMEYM34vPcaGe1N">
            Personalförsörjning
          </p>
          <p xml:id="i-2vEFx1vRasUNw4T3bbNwmA">
            Genom alla omorganisationer av tingsrätterna har de unga juristernas
            intresse för att bli domare minskat betydligt. Numera är det sällsynt
            att en notarie ser domarbanan som förstahandsvalet när den framtida
            yrkesinriktningen stakas ut. Man bör inte bortse från att många
            som har valt domarbanan har gjort det på grund av möjligheterna
            att komma till en mindre ort med de fördelar det har. Från rekryteringssynpunkt
            är med all sannolikhet hela projektet att lägga samman tingsrätter
            kontraproduktivt. Bland annat har tillgängligheten till relativt
            billiga småhus under senare år markant ökat Stenungsunds kommuns
            södra delars attraktivitet, inte minst bland barnfamiljer. Läget
            är sådant att nyanställningar vid Stenungsunds tingsrätt inte
            framstår som något problem. När en av rådmanstjänsterna tillsattes
            för några år sedan var det samma konkurrens som det brukar vara
            vid tillsättning av rådmanstjänster i storstadsdomstolarna. Närheten
            till juristutbildningen i Göteborg gör att det är hög standard
            på notarierna. På senare år har dessa allt oftare valt att bosätta
            sig i Stenungsund. Under en långtidssjukskrivning på en av rådmanstjänsterna
            för något år sedan hade tingsrätten hela tiden tillgång till en
            hovrättsassessor, bosatt i Stenungsund. Rekryteringsaspekten talar
            sålunda starkt för att behålla en tingsrätt i Stenungsund. En
            flyttning av vissa delar av domsagan till Uddevalla tingsrätt
            skulle i motsvarande mån försämra rekryteringsmöjligheterna.
          </p>
          <p xml:id="i-DNi13fGVwyYMcSCFVuDcwy">
            Kompetensutveckling
          </p>
          <p xml:id="i-4tWiRADjKLWjmuoFfr8otC">
            När det gäller kompetensutveckling bör man framöver i långt större
            utsträckning än vad som hittills skett använda datorerna för att
            inhämta kunskaper. För Stenungsunds tingsrätt har det praktiskt
            taget aldrig varit någon svårighet att tillgodose personalens
            önskemål att åka på kurser. Dock menar man från tingsrättens sida
            att den utbildning som Domstolsverket erbjuder som regel inte
            håller måttet och av budgettekniska skäl är det sällan möjligt
            för personalen att få tillgång till utbildning i extern regi.
            Därför kan inte heller frågan om kompetensutveckling användas
            som ett argument för att lägga ned Stenungsunds tingsrätt. Det
            bör även framhållas att Domstolsverket har i sin utredning, vilken
            regeringen gjort till sitt förslag, underlåtit att beakta vikten
            av att det finns en fungerande advokatverksamhet i samhället.
            En konsekvens av regeringens förslag blir att såväl domstolen
            som all advokatverksamhet kommer att försvinna från orten.
          </p>
          <p xml:id="i-KQsEUMnpbZoe2YdGDdk9Bu">
            Skäl till nedläggning
          </p>
          <p xml:id="i-UQg5TT6rzHSQ1pqDnn7gd9">
            Politikernas viktigaste maktmedel är beskattningsmakten. Deras
            viktigaste åliggande är att enligt givet mandat förvalta skattemedlen.
            Därför har ändringar bl.a. i strukturen av statliga myndigheter
            en särskild legitimitet när besparingar blir resultatet. Emellertid
            har besparingsmöjligheterna inte
          </p>
          <p xml:id="i-Hir62mkBAmPNMm3u8WAuoq">
            2005/06:Ju447
          </p>
          <pb facs="riksdagen-motions-pdf/data/200506/mot_200506_Ju_447/mot_200506_Ju_447-0004.pdf"/>
          <p xml:id="i-RcAwfmKjPnCMSRhaKpPYkt">
            2005/06:Ju447
          </p>
          <p xml:id="i-QgHutjFrcV14e97uXdVHPn">
            framförts som något viktigt skäl för att lägga ned och samman
            tingsrätterna. I en interpellationsdebatt i riksdagen för något
            år sedan menade justitieministern att han inte räknade med att
            omorganisationen skulle spara några pengar. Det finns inte heller
            några besparingar att göra. Tvärtom medför nedläggningarna inom
            överskådlig tid betydande merkostnader, särskilt för domstolslokalerna.
            Det finns också anledning att räkna med betydande merkostnader
            på personalsidan. Det saknas vetenskapliga eller förnuftsmässiga
            bevis för att tingsrätter skall vara små eller stora eller storleksmässigt
            någonstans där emellan. Var man hamnar beror på den politiska
            bedömningen. Till den som frågar varför t.ex. Stenungsunds tingsrätt
            skall läggas ned finns efter genomgång av de argument som förts
            fram till stöd för en nedläggning bara två svar att ge. Inom den
            riksdagsmajoritet som finns för tillfället har man helt enkelt
            bestämt sig för att domstolarna skall vara stora. För Domstolsverket
            är det ett eget intresse att så långt det är möjligt reducera
            antalet myndigheter.
          </p>
          <p xml:id="i-TH9vngGXHdH2fv8wAbPdBn">
            Lokal förankring
          </p>
          <p xml:id="i-JZieoCYxxAP9HNDPCSQGxB">
            Värdet av att domstolen har en lokal förankring får inte underskattas.
            Hos den domare som tjänstgör i en liten domstol ökar med åren
            kunskapen om lokala särdrag i fråga om t.ex. målstruktur, ortsförhållanden
            och kommunikationer, vilket i sin tur främjar möjligheterna till
            en säker bedömning i sådana brottmål och tvistemål där dessa särdrag
            haft en betydelse i skeendet. Alla misstänkta skall betraktas
            som oskyldiga tills domen har fallit. Brott tilldrar sig ett betydande
            intresse hos allmänheten. Detta visar sig inte minst i mediabevakningen
            av brott och rättegångar, såväl på riksplanet som lokalt. I de
            lokala tidningarna upptas ett betydande del av spaltutrymmet av
            redogörelser för rättegångarna i tingsrätten på orten. Givetvis
            bidrar sådana påminnelser om rättsskipningens existens och närvaro
            till att upprätthålla den allmänna laglydnaden. Man bör noga överväga
            vad det får för konsekvenser att överge den tradition som finns
            i Sverige med lokalt förankrade brottmålsdomstolar.
          </p>
          <p xml:id="i-SMhuj57yUKnmieHTVhrQXs">
            Kvalitet
          </p>
          <p xml:id="i-UdWDkPHipttE2h4ZmaQB5D">
            Det har inte påvisats och har inte heller påståtts i Domstolsverkets
            utredning att de små domstolarna är sämre än de stora på den punkt
            som är helt avgörande i sammanhanget, nämligen kvaliteten i dömandet.
            Medborgarna får alltså vad de kan kräva i de små domstolarna lika
            väl som i de stora. Med en lokal domstol får medborgarna dessutom
            i flera avseenden en bättre service. Det blir kortare restid.
            Därmed blir inkomstförlusterna mindre för dem som kallas till
            domstolarna. Ju fler domstolar det finns desto fler orter finns
            det med advokatbyråer, något som är viktigt inte bara i tingsrättsangelägenheter.
            Uppenbarligen finns det ett antal fördelar med att behålla även
            de nuvarande mindre tingsrätterna.
          </p>
          <pb facs="riksdagen-motions-pdf/data/200506/mot_200506_Ju_447/mot_200506_Ju_447-0005.pdf"/>
          <p xml:id="i-7nvvBqziCwozRA2cFrs1vw">
            Sammanfattning
          </p>
          <p xml:id="i-L9b7sVEPicqwXoYQ4q5LF9">
            Sammanfattningsvis kan konstateras när det gäller Stenungsunds
            tingsrätt, att hållbara skäl för att lägga ner tingsrätten inte
            redovisats. Det har ej heller framförts någon kritik mot tingsrätten
            vare sig ifråga om den dömande verksamheten eller när det gäller
            hanteringen av tilldelade medel. Därför bör Stenungsunds tingsrätt
            vara kvar som en självständig domstol. Med sina fyra rotlar klarar
            den även i fortsättningen att stå på egna ben. Att lägga ned den
            framstår som ett självändamål när det gäller att åstadkomma större
            domstolar men är inte motiverat på grund av konstaterade bristfälligheter.
            Ledstjärnan för arbetet med en ny domstolsorganisation bör vara
            att det skall utmynna i en organisation med ett livaktigt, kompetent
            och lokalt förankrat rättsliv. Därför bör Stenungsunds tingsrätt
            även fortsättningsvis vara kvar som självständig domstol.
          </p>
          <p xml:id="i-MRTCph51NsXSZ3vU29rsj2" type="date">
            Stockholm den 28 september 2005
          </p>
          <div xml:id="i-6dAVLrZkWFgT8sd3eXQXR3" type="signatureBlock">
            <list xml:id="i-2kmbapYMUKTuTsumBvAxFW">
              <item xml:id="i-Ky7UMXgFuVeYR5A8EJbt8T" who="i-SmQxY46smWu5awEQ2oGr4n" type="signature">
                Ingemar Vänerlöv (kd)
              </item>
              <item xml:id="i-CvxVXkUo9G6p2a5xrWd1o3" who="i-43NmWWYd8vEgZrkoXWWCXx" type="signature">
                Rosita Runegrund (kd)
              </item>
            </list>
          </div>
          <p xml:id="i-2xiLykmq64Bub5DS3g97h9">
            2005/06:Ju447
          </p>
        </div>
      </div>
    </body>
  </text>
</TEI>
