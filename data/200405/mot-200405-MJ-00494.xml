<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_494/mot_200405_MJ_494-0001.pdf"/>
      <pb facs="riksdagen-motions-pdf/data/200405/mot_200405_MJ_494/mot_200405_MJ_494-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05
          </p>
          <p>
            mnr
          </p>
          <p>
            : MJ494
          </p>
          <p>
            pnr: kd775
          </p>
          <p>
            Motion till riksdagen 2004/05:MJ494
          </p>
          <p>
            av Annelie Enochson och Per Landgren (kd)
          </p>
          <p>
            Fiske
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen ti anförs om ett 2. Riksdagen ti anförs om att 3.
            Riksdagen til anförs om att 4. Riksdagen ti
          </p>
          <p>
            Ikännager lkännager lkännager
          </p>
          <p>
            genomföra Ikännager
          </p>
          <p>
            anförs om vikten av att
          </p>
          <p>
            havsbaserade
          </p>
          <p>
            5. Riksdagen til
          </p>
          <p>
            fi
          </p>
          <p>
            skekontroll.
          </p>
          <p>
            "Yrkande 1 hänvisat ? Yrkande 4 hänvisat
          </p>
          <p>
            ör regeringen som sin mening vad i motionen yrkesfiskeavdrag.'
            ör regeringen som sin mening vad i motionen rädda fisket från
            förstörelse av säl och skarv. Ör regeringen som sin mening vad
            i motionen
          </p>
          <p>
            åtgärder för att utveckla ålfisket.
          </p>
          <p>
            Ör regeringen som sin mening vad i motionen
          </p>
          <p>
            bevaka yrkesfiskets intressen vid
          </p>
          <p>
            vindkraftverk.?
          </p>
          <p>
            Ikännager
          </p>
          <p>
            till SkU. till BoU.
          </p>
          <p>
            planering av
          </p>
          <p>
            Ör regeringen som sin mening vad i motionen anförs om vetenskaplig
            rådgivning, uthållig fiskeförvaltning och
          </p>
          <pb facs="riksdagen-motions-pdf/data/200405/mot_200405_MJ_494/mot_200405_MJ_494-0002.pdf"/>
          <p>
            2004/05:MJ494
          </p>
          <p>
            Yrkesfiskaravdrag
          </p>
          <p>
            Riksdagen har enhälligt uttalat sig för att ett särskilt yrkesfiskaravdrag
            skall införas. Det svenska yrkesfiskets förhållanden bör likställas
            med yrkesfiskets ställning i våra viktigaste konkurrentländer,
            t.ex. Danmark och Norge. EU har notifierats om det svenska beslutet,
            men ett nödvändigt godkännande därifrån har ännu inte kommit.
            Hanteringen i EU är helt oacceptabel. Sverige bör kräva största
            skyndsamhet i handläggningen av frågan i Bryssel.
          </p>
          <p>
            Säl och skarv
          </p>
          <p>
            Problemen med skador på fisket orsakade av säl och skarv har
            ytterligare förvärrats under de senaste åren. Tillväxten av gråsäl
            och vikare i Östersjön är ohämmad och knubbsälsbeståndet på västkusten
            återhämtar sig snabbt. Stora skarvkolonier finns längs stora delar
            av svenska kusten och har även etablerat sig i insjöarna. Trots
            upprepade framställningar med faktaunderlag och uppvaktningar
            från yrkesfisket och kustbor till regering, statliga myndigheter
            och politiska företrädare har endast mycket begränsade åtgärder
            vidtagits. De förvaltningsplaner som lagts fram tar på intet vis
            hänsyn till att säl och skarv på många platser utgör ett akut
            och grundläggande hot mot fiskets överlevnad. Den statliga ersättningen
            motsvarar inte tillnärmelsevis de kostnader och förlorade intäkter
            som säl och skarv orsakar. Redskap som kan motstå angreppen har
            visat sig vara en otillräcklig insats för att åtgärda problemen.
            Enda möjligheten i den rådande situationen synes vara jakt.
          </p>
          <p>
            Ålfiske
          </p>
          <p>
            Ålfisket har stor betydelse för stora delar av det svenska fisket.
            Utplanteringsverksamheten har förutsättningar att lämna väsentligt
            bidrag till både insjöfisket och fisket efter kusterna i östra
            och södra Sverige. Den senaste tidens diskussion om problemen
            med för låg utvandring av blankål till lekplatserna i sydvästra
            Atlanten understryker nödvändigheten av att satsa stort på utplantering
            av ål. Krisen i det europeiska ålfiskebeståndet har blivit en
            EU-fråga där man kommer att fatta beslut om en handlingsplan för
            ålen. Sverige bör bevaka att de begränsningar som införs för svenskt
            fiske efter ål motsvaras av begränsningar i övriga länder runt
            Östersjön. Hänsyn måste också tas till de förvaltningsåtgärder
            som Sverige, i motsats till andra länder, målmedvetet har tagit.
            Följande åtgärder krävs:
          </p>
          <pb facs="riksdagen-motions-pdf/data/200405/mot_200405_MJ_494/mot_200405_MJ_494-0003.pdf"/>
          <p>
            e Satsa på att restaurera ålens livsmiljö och öppna de vandringsvägar
            som byggnation och exploatering stängt igen. e Använd strukturmedel
            för att få igång storskalig utsättning liknande den som skedde
            under 1990-talet. + Sätt upp mål för ålbestånden men låt de nationella
            förvaltningarna tillsammans med sina inhemska ålfiskare utforma
            åtgärderna. Det leder till både snabbare och kraftfullare åtgärder,
            anpassade efter regionala förhållanden. « Regional harmonisering
            av regelverk, så att samma nationella regler gäller för gemensamt
            fiske i berörda länder.
          </p>
          <p>
            Det skulle vara katastrofalt för svenskt fiske om restriktioner
            i ålfisket endast skall drabba svenska fiskare.
          </p>
          <p>
            Vindkraft
          </p>
          <p>
            Etablerandet av vindkraftsanläggningar till havs och i sjöar
            utgör ett av de allra allvarligaste hoten mot det kustnära fisket.
            Detta gäller fiske med såväl trålar och garn som med andra redskap.
            Uppförandet av vindkraftverken planeras ske på grundområden, d.v.s.
            på de platser utanför kusten som utgör lek- och uppväxtområden
            för ett stort antal fiskslag. På några platser har denna utbyggnad
            redan inletts. Både under byggnationstiden och genom senare påverkan
            av anläggningar i drift kommer avsevärda störningar med negativa
            effekter på fiskbestånden att förekomma. Detsamma gäller annan
            verksamhet till havs, t.ex. utläggande av elkablar och gasledningar
            på havsbotten. Ett minimikrav är att i de fall sådana kablar och
            ledningar måste dras fram genom områden med yrkesfiske, dessa
            gräves ned i havs- och sjöbotten. Yrkesfiskets intressen i denna
            fråga får inte förbigås. Anläggningar för havsbaserad vindkraft
            bör ej utplaceras i områden där yrkesfisket skadas eller hindras.
          </p>
          <p>
            Vetenskaplig rådgivning, uthållig fiskeförvaltning och fiskekontroll
          </p>
          <p>
            Internationella havsforskningsrådets rådgivande kommitté för
            fiskeriförvaltning (ACFM) ger rekommendationer för hur mycket
            olika fiskbestånd får exploateras (TAC) och ger ibland även rekommendationer
            för andra förvaltningsåtgärder. Rekommendationerna ligger sedan
            till grund för förhandlingarna om ländernas kvoter mm. Beståndsberäkningarna
            är beroende på fiskeristatistikens kvalitet, dvs hur väl fångsterna
            rapporteras. Om man inte vet hur mycket som har fångats (av vilka
            storleks- (ålders-) klasser), landats eller kastats över bord,
            ökar osäkerheten i resultaten. Det
          </p>
          <p>
            2004/05:MJ494
          </p>
          <pb facs="riksdagen-motions-pdf/data/200405/mot_200405_MJ_494/mot_200405_MJ_494-0004.pdf"/>
          <p>
            2004/05:MJ494
          </p>
          <p>
            finns metoder som är oberoende av fisket, som försöksfisket med
            undersökningsfartyg och akustiska undersökningar med undersökningsfartyg
            (i Sverige med ”Argos”). Dessa kan dock inte ersätta proven tagna
            av kommersiella fångster och deras kombination med fiskeristatistiken.
            Alltför ofta skiljer sig beståndsuppskattningarna och yrkesfiskets
            erfarenheter av bestånden väsentligt. En prioriterad åtgärd för
            förvaltningen bör vara att utveckla metodiken för beståndsuppskattning
            för att öka tillförlitligheten. I all förvaltning bör man bygga
            på tidigare erfarenheter och åtgärder som visat sig vara effektiva.
            På många håll i världen har det visat sig att om fiskets förvaltning
            får ett starkt stöd genom fiskets egna organisationer, så blir
            förvaltningen lättare accepterad och framför allt effektivare.
            Genom att förankra dessa förvaltningsåtgärder hos berörda intressenter
            skapas förutsättningar för att regelverk efterlevs. Det innebär
            att åtgärder måste förberedas genom dialog mellan de olika parterna.
            Genom återkommande översyn av planerna kan man granska effekterna
            av insatserna och revidera mot bakgrund av ny kunskap. En central
            del av en effektiv förvaltning är en fungerande kontroll. För
            att göra det möjligt för den enskilde fiskaren att följa regelverket
            bör reglerna vara tydliga, ändamålsenliga, konsekventa och likalydande
            för fiskare från olika länder som bedriver samma fiske. I den
            aktuella handlingsplanen mot illegalt fiske i Östersjön bör ansträngningen
            riktas mot det systematiska fusk som underminerar beståndsuppskattningar
            och det uthålliga fisket.
          </p>
          <p>
            Stockholm den 30 september 2004
          </p>
          <p>
            Annelie Enochson (kd) Per Landgren (kd)
          </p>
        </div>
      </div>
    </body>
  </text>
</TEI>
