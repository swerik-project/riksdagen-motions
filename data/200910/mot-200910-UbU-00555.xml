<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00555">
  <teiHeader>
    <fileDesc>
      <titleStmt>
        <title>Högskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolan</title>
          <idno type="rdwebb">GX02Ub555</idno>
          <rs type="number">Ub555</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub555/text</ref>
          <ref type="dokument_url_html">http://data.riksdagen.se/dokument/GX02Ub555</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub555</ref>
          <ref type="doc">http://data.riksdagen.se/fil/17DCBA63-C01E-4742-83A2-CF5C29714813</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7eqK6qNrsAX1Bgj55NTjas" type="signed"/>
        <correspContext corresp="i-7eqK6qNrsAX1Bgj55NTjas">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-DSgCixAdAvhSA1u2TeDZQH"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-TjCaXutmxcr3FKL2xCNbEh" type="numbering">
          <date when="2009-10-08"/>
        </correspAction>
        <correspAction xml:id="i-WYh8WTzmAYfBHcYo5UJ4aA" type="submission">
          <date when="2009-10-06"/>
        </correspAction>
        <correspAction xml:id="i-Sj6qs69UqvWfxodRfThMM4" type="transfer">
          <date when="2009-10-06"/>
        </correspAction>
        <correspAction xml:id="i-R3jb6oZ4SPSL7QwNb6KPkQ" type="assigned"/>
        <correspContext corresp="i-R3jb6oZ4SPSL7QwNb6KPkQ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W4miqScb4wVcx6TcmcYhoB" type="motBody">
        <div xml:id="i-MSdV7ATdEXVEPyKdgnBtsa" type="motProposal" subtype="förslag">
          <head xml:id="i-GArp9C68g5JGfqrv4jgyHQ">
            Förslag till riksdagsbeslut
          </head>
          <list xml:id="i-8r9vfrMms57VtRcR8ZBmiP" style="ol">
            <item xml:id="i-Bxgf6wy9HHkTyzoEGhwjum">
              Riksdagen tillkännager för regeringen som sin mening vad som
              anförs i motionen om att Sverige ska vara en ledande kunskapsnation.
            </item>
            <item xml:id="i-E2jqVaTxbKmgZhf9fYQBys">
              Riksdagen tillkännager för regeringen som sin mening vad som
              anförs i motionen om ett nytt resurstilldelningssystem som möjliggör
              högkvalitativ utbildning och forskning i hela landet.
            </item>
            <item xml:id="i-BQYUkVN1zGoy6fv3xqAYK8">
              Riksdagen tillkännager för regeringen som sin mening vad som
              anförs i motionen om investeringar i höjd kvalitet, omfattning
              på undervisningen och fler praktikplatser.
            </item>
            <item xml:id="i-XgPjqEJKcTnUimFfoaRKPu">
              Riksdagen tillkännager för regeringen som sin mening vad som
              anförs i motionen om breddad rekrytering.
            </item>
            <item xml:id="i-W1SjzvZNqVEiMMVrpwEu2k">
              Riksdagen tillkännager för regeringen som sin mening vad som
              anförs i motionen om att bygga ut högskolan.
            </item>
            <item xml:id="i-RwxHxVNnThsisqRVp5VYtP">
              Riksdagen tillkännager för regeringen som sin mening vad som
              anförs i motionen om att arbetslivserfarenhet ska vara meriterande
              vid tillträde till högskola och universitet.
            </item>
          </list>
        </div>
        <div xml:id="i-3nXA8GVmFwutRxwte8CAbs" type="motContent">
          <head xml:id="i-XesyXLYwWmRfPNPfLJDEb4" type="h1">
            Vår syn på högskola och universitet
          </head>
          <p xml:id="i-EFavMjY2FpFJJuPtmUKhb">
            Sverige ska vara en ledande kunskaps- och forskningsnation. De
            människor och nationer som är bäst förberedda att möta den allt
            snabbare globaliseringen kommer att kunna hävda sig bättre i framtiden.
            Utbildning och forskning har därför central betydelse för välfärdens
            tillväxt och utveckling. Satsningar på utbildning på alla nivåer
            bryter väg för kunskapssamhället.
          </p>
          <p xml:id="i-VnEo68aZCWGQ22gamnyaE7">
            Vi menar att kunskap och bildning vidgar vyer och bidrar till
            personlighetsutveckling. För socialdemokratin handlar bildning
            bland annat om självständighet, kritiskt tänkande, problemformulering
            och reflektion. Det handlar också om att kunna söka och värdera
            kunskap på vetenskaplig nivå och att förmedla och utbyta kunskaper
            med andra. Bildningsbegreppet bör prägla all högskoleutbildning.
          </p>
          <p xml:id="i-4vFjSC6huPMNR7Rma2hXuC">
            Utbildning är en avgörande förutsättning för att befästa demokratin
            och utjämna olikheter i fördelningen av välfärd, inflytande och
            möjligheter till att aktivt delta i samhället. Alla människors
            rätt till kunskap och utveckling är utgångspunkt för socialdemokratisk
            utbildningspolitik. Kunskapssamhället skall stå öppet för alla.
          </p>
          <p xml:id="i-TgbvaiozGp6gNFD96RvTnh">
            Kunskap blir inte mindre för att den delas av fler tvärtom. Tillväxt
            och välfärd förutsätter en hög utbildningsnivå i hela befolkningen.
            Kunskapssegregation innebär att samhället inte tar vara på alla
            de människor och de kunskaper som finns i samhället. Ojämlikheter
            i tillgången till utbildning betyder dessutom ojämlikheter i makt
            både över det egna livet och i samhället. Utbildningspolitiken
            är därför central för socialdemokratins fördelningspolitik i kunskapssamhället.
          </p>
          <head xml:id="i-CpXp44sX1WvenyMcy3z3aU" type="h1">
            Historik
          </head>
          <p xml:id="i-PXmCpwAjhKrPdBpdXLfuZK">
            Socialdemokraterna har genomdrivit en radikal utbyggnad av högre
            utbildning och forskning. Fyra högskolor har utvecklats till fullfjädrade
            universitet. Genom en målmedveten politisk satsning finns det
            idag universitet och högskolor som fungerar som kraftcentrum för
            utvecklingen i varje enskilt län. Det har visat sig vara en mycket
            effektiv och tillväxtfrämjande politik.
          </p>
          <p xml:id="i-838EWJKp8JK3FZfzfTvEMZ">
            Utbyggnaden och satsningen på högskolorna skedde dock inte utan
            politisk strid. Inte minst moderaterna motarbetade satsningarna
            och kallade de nya högskolorna för bygdehögskolor.
          </p>
          <p xml:id="i-TquLArLga8j1Gf9afsFNDG">
            För att säkerställa att all högskoleutbildning möter högt ställda
            kvalitetskrav byggdes ett nytt heltäckande system för kvalitetsutvärdering
            upp inom ramen för Högskoleverket.
          </p>
          <p xml:id="i-3EzF3jjTeo1PGhpnp2a5JX">
            Den tidigare socialdemokratiska regeringen tillförde även högskolan
            stora resurser för att kunna utbilda fler. Över 100 000 nya studieplatser
            tillkom under en tioårsperiod. Detta var en målmedveten politik
            för att bereda fler ungdomar med högskolebehörighet möjlighet
            att förverkliga sina utbildningsdrömmar och studera vidare på
            högskolan. Forskning visar att både samhället och de enskilda
            individerna tjänar på att höja kunskapsnivån.
          </p>
          <p xml:id="i-E75yL6Vdd6su9upATvexU1">
            Den kraftiga utbyggnaden av högskolan har öppnat möjligheten
            till studier för allt fler. Den har medfört att ca hälften av
            alla studenter är barn till föräldrar utan högskoleutbildning.
            Det visar att det är möjligt att minska snedrekryteringen om den
            politiska viljan finns.
          </p>
          <head xml:id="i-Uz3RnSQAQMHcVgRBM3Gui4" type="h1">
            Kompetenskommission för en starkare och bättre dimensionering
          </head>
          <p xml:id="i-Gki2aGzkw6BW441Ufs5fH1">
            Sveriges ekonomi befinner sig i ett mycket svårt läge. För att
            öka människors möjlighet att få arbete och därigenom lindra krisen
            och påskynda återhämtningen måste investeringarna i utbildning
            stärkas.
          </p>
          <p xml:id="i-Qw3BFXRcwp9J6x2wmYQ68a">
            Vi socialdemokrater vill se en dimensionering av högskolan som
            innebär en utbyggnad i antal platser, men som också är mer målfokuserad
            och effektiv. En del av lösningen är att styra de reguljära utbildningssatsningarna
            i högre utsträckning mot bristyrken, och vi menar att platserna
            på högskolan i högre utsträckning måste styras efter arbetsmarknadens
            behov. På kort och lång sikt kommer det att råda också brist inom
            flera akademikeryrken. Det krävs nytänkande och kreativa lösningar
            för att möta dessa behov. Vi föreslår att en kompetenskommission
            tillsätts. Kommissionen ska, i kontakt med branschföreträdare,
            snabbt kartlägga bristkompetens såväl nationellt som för varje
            län och region. Därefter ska Kompetenskommissionen ha mandat att
            upphandla yrkesutbildningar från bland annat högskolor. Utbildningarna
            ska vara yrkesinriktade och ha en nära koppling till arbetslivet.
            Kommissionen ska också få i uppdrag att analysera vad som kan
            göras för att öka söktrycket till utbildningar som bedöms som
            strategiska för näringsliv och offentlig sektor, men som idag
            har svårt att fylla sina utbildningsplatser. Kommissionen ska
            bestå av företrädare för näringslivets branschorganisationer,
            små och stora företag, kommuner, stat och fackföreningar.
          </p>
          <p xml:id="i-DNKbTUh1Wf1gNXB3Q9VQEM">
            Kompetenskommissionen kan bli ett väl fungerande verktyg där
            dimensioneringen av högre utbildning inte fungerar. Och då den
            främst riktar sig till de som bäst behöver en akademisk examen
            eller kortare fortbildning, kan den också bli ett effektivt redskap
            för att stödja rekryteringen av studenter från studieovan bakgrund.
          </p>
          <head xml:id="i-NpjgJ65JuFnhYRMCeiHV9r" type="h1">
            Högskoleutbildningarna måste hålla en hög kvalitet
          </head>
          <p xml:id="i-4qJQegM4LRosDS7eBbDuDy">
            Trots att Högskoleverkets kvalitetsuppföljningar visar att svenska
            universitet och högskolor överlag står sig väl vid en internationell
            jämförelse av utbildningskvaliteten finns tydliga kvalitetsproblem
            som måste hanteras. Utvärderingar visar att utbildningskvaliteten
            kan höjas nationellt genom tydligare profilering av utbildningsutbudet,
            ökad samverkan mellan och inom lärosäten och koncentration av
            vissa utbildningar. Vi socialdemokrater anser att det är viktigt
            att denna utveckling fortsätter, men avvisar alla planer på att
            med politiska beslut tvinga högskolor att slås ihop eller att
            förespråka samverkan eller samgående enbart på geografiska grunder.
          </p>
          <head xml:id="i-6PNzjhimtf4LvGnxL1aDQo" type="h1">
            Nytt resursfördelningssystem som stimulerar kvalitet
          </head>
          <p xml:id="i-jzc2gBfBTS7r1uAdBf6mk">
            Vi socialdemokrater menar att det behövs ett förändrat resurstilldelningssystem
            som förstärker kvaliteten i den högre utbildningen. Den tidigare
            socialdemokratiska regeringen tillsatte därför en utredning med
            uppdrag att se över hur det nuvarande systemet för den grundläggande
            högskoleutbildningen fungerar.
          </p>
          <p xml:id="i-V2UvMp2H2dQbvpAj51o5FW">
            Den senaste utredningen har presenterat intressanta förslag om
            hur kvaliteten kan stärkas och långsiktigheten för lärosätena
            öka. Ett helhetsgrepp måste tas vad gäller förändringar i högskolans
            resurstilldelningssystem. Det nya systemet måste också innebära
            att det kan bedrivas högkvalitativ utbildning och forskning i
            hela landet.
          </p>
          <p xml:id="i-SuHbtqXM5eKhsYhkSa5tq1">
            Vi är principiellt öppna för att delar av anslagen till grundutbildning
            fördelas efter nationella kvalitetskriterier. Det främjar utveckling
            och kan även ge en bättre information till studenterna om var
            kvaliteten är särskilt god. För att en sådan resursfördelning
            ska fungera väl måste dock framtagandet av kriterier ske i nära
            dialog med landets alla lärosäten.
          </p>
          <head xml:id="i-UDaFnpr35QqUTrM8Rqp7AN" type="h1">
            Investering i höjd kvalitet
          </head>
          <p xml:id="i-WHuPCj91GhfAQsETeyFvUY">
            Kvaliteten inom den högre utbildningen behöver höjas. Under det
            senaste decenniet har en omfattande utbyggnad av högskolorna skett
            och antalet studieplatser fördubblades mellan 1990 och 2006. Utbyggnaden
            har satt press på högskolan och det är nu viktigt att också satsa
            på höjd kvalitet. Kvaliteten måste lyftas i högskolan, särskilt
            inom de ämnesområden som idag har en liten andel lärarledd tid.
            På många utbildningar behöver studenterna fler föreläsningar och
            seminarier, och uppsatsstudenter behöver mer tid med sina handledare.
            Vi vill därför satsa 400 miljoner kronor om året för att höja
            kvaliteten inom grundutbildningen, framför allt inom samhällsvetenskap
            och humaniora. Medlen ska gå till att höja kvaliteten i utbildningen
            framför allt genom mer undervisning.
          </p>
          <head xml:id="i-HK29WvdYY7AUMJm1TtcfTj" type="h1">
            Lärarnas utbildning och tid för undervisning
          </head>
          <p xml:id="i-Pfy5JUWiHmkfHHrzQ3kzKH">
            Vi socialdemokrater ser allvarligt på de rapporter som lyfter
            fram utbildningar där antalet lärarledda lektioner är försvinnande
            få. Det finns dessutom en brist på disputerade lärare vid ett
            antal av landets högskolor. Andelen disputerade lärare inom svenska
            universitet och högskolor bör öka för att leva upp till krav på
            forskningsanknytning och att all högskoleutbildning ska vila på
            vetenskaplig grund. Vi menar att det är i mötet mellan student
            och lärare som studenten kan utveckla de kunskaper som en akademisk
            utbildning ska innebära. En hög andel disputerade lärare är också
            viktigt för att upprätthålla alla utbildningars status.
          </p>
          <head xml:id="i-MGz1C7gNfe1xZ59K5Adt2o" type="h1">
            Bättre arbetslivskoppling
          </head>
          <p xml:id="i-9opXWHqkpkbcJqE17i3FDz">
            En bättre arbetslivsanknytning ger en verklighetsförankring i
            utbildningen. Det innebär också att fler studenter får kunskap
            om vad de utbildar sig till, samt att man därigenom kan göra mer
            välavvägda studieval. Arbetslivsanknytning ger förståelse för
            sammanhang och studiemotivation. Arbetslivsanknytning utjämnar
            skillnaderna i kontakter på arbetsmarknaden som är så viktiga
            för att få det jobb studenten strävar efter. Högskolor och universitet
            bör få ett tydligt uppdrag att förbereda studenterna inför arbetslivet.
            Samverkan med arbetslivet kan öka den verksamhetsförlagda utbildningen,
            till exempel praktik av olika slag. Särskilt viktigt är detta
            för studenter som saknar kontakter och nätverk. Högskolor och
            universitet bör få i uppdrag att inlemma karriärplanering för
            alla studenter tidigt i utbildningen. Under 20102012 föreslår
            vi att 100 miljoner kronor per år avsätts för förbättrad studie-
            och karriärrådgivning på landets universitet och högskolor.
          </p>
          <p xml:id="i-6aME1zEQHCUwUspqYvTgZf">
            När jobbkrisen förvärras så drabbas även unga välutbildade hårt.
            Vi föreslår en särskild jobb- och praktiksatsning på statliga
            myndigheter riktad till de unga som är på väg att avsluta sina
            studier och som nu möter en hård arbetsmarknad. 200 miljoner kronor
            ska avsättas till de statliga myndigheterna för denna satsning.
          </p>
          <p xml:id="i-SSFrminRwcEdLxokrjJCf">
            Samtliga universitet och högskolor bör ges i uppdrag att systematiskt
            följa upp tidigare studenter för att ytterligare höja kvaliteten
            i utbildningen. Högskoleverket har i en skrivelse till regeringen
            framhållit behovet av att högskolor och universitet genomför systematiska
            uppföljningar. Systematiska uppföljningar skulle vara ett viktigt
            verktyg för utvecklingen av utbildningarna.
          </p>
          <p xml:id="i-DSbrKhtLtUedUny3PfGnJU">
            Vi socialdemokrater efterlyser reformer och åtgärder som gör
            att studenter kan komma ut på arbetsmarknaden tidigare. Ett förslag
            som borde övervägas i detta sammanhang är en övergång till ett
            treterminssystem inom högskolan. Ett sådant system skulle kunna
            öka genomströmningen och effektiviteten i högskolan, samtidigt
            som studenternas ekonomiska situation blir tryggare. Mindre förändringar
            som skulle ge effekter i samma riktning är att studenterna erbjuds
            poänggivande praktikplatser under sommaren eller att sommarkurser
            i normalfallet kan tillgodoräknas i studentens examen.
          </p>
          <head xml:id="i-Lv6KFNGf1XXyXXBTQwmQyQ" type="h1">
            Broar mellan högskola och yrkeshögskola
          </head>
          <p xml:id="i-ArYXSKq1dYwaRtfr5HzTnS">
            Den tidigare socialdemokratiska regeringen tillsatte en utredning
            i syfte att förenkla och förtydliga systemet för eftergymnasial
            yrkesutbildning samt för att underlätta prioritering och resursfördelning
            på nationell nivå. Syftet var bland annat att säkerställa att
            uppföljning, utvärdering och kvalitetssäkring sker inom området.
            Vi har därför stora förväntningar och gott hopp om den nya myndigheten
            Yrkeshögskolan. Vi är djupt oroade över den borgerliga regeringens
            ovilja att skjuta till tillräckliga medel för att starta fler
            av de kvalificerade yrkesutbildningar som har högt söktryck och
            bedömts ha hög kvalitet. Det drabbar människor som vill satsa
            på utbildning, och det drabbar den kvalificerade yrkesutbildningens
            ställning i det svenska utbildningssystemet.
          </p>
          <p xml:id="i-JzGRzewTsLcyAHoKerxHDD">
            Även om akademisk utbildning och kvalificerad yrkesutbildning
            har olika struktur och innehåll, är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            inom Yrkeshögskolan måste kunna gå vidare till högskola, och högskolestudenter
            kan ha god nytta av att komplettera sin akademiska utbildning
            med kurser inom Yrkeshögskolan. Därför bör allt från poängsystem
            till utbildningarnas struktur ta hänsyn till detta.
          </p>
          <head xml:id="i-LuR6oT2UGkkkpU7NeWekQF" type="h1">
            Regeringen offrar en generation ungdomar
          </head>
          <p xml:id="i-B1BVGD6BN3vcBPyms5hG54">
            Den borgerliga alliansen motsätter sig det 50-procentsmål, att
            hälften av alla ungdomar ska ha påbörjat en utbildning på universitet
            och högskolor innan 25 års ålder, som den socialdemokratiska regeringen
            satte upp.
          </p>
          <p xml:id="i-Sx8U8uiv4bHB3tUymAcRk1">
            Avgångskullarna i gymnasiet är nu mycket stora. Det innebär att
            det krävs ett tillskott av högskoleplatser enkom för att dessa
            ungdomar ska få samma möjligheter att läsa vidare som tidigare
            generationer av ungdomar fått. Om inte högskolan byggs ut och
            utbyggnaden permanentas, kan övergången från gymnasium till högskola
            komma att minska. Detta i ett läge då flera OECD-länder har en
            större andel högutbildade av sin befolkning än vad Sverige har.
            Vi socialdemokrater föreslår därför att högskolan byggs ut med
            sammanlagt 12 500 platser från och med 2010.
          </p>
          <p xml:id="i-Q4x6tWiroPXVs2JGk4nHx1">
            Vi riskerar att få en förlorad generation ungdomar som inte kom
            in på högskolan trots att de har behörighet och intresse. I kombination
            med den stela och omoderna gymnasieskola regeringen föreslagit,
            märkligt utformade intagningsregler och en nedrustad vuxenutbildning
            kommer den sociala snedrekryteringen till högskolan öka påtagligt.
            En sådan utveckling med hårdare ransonerad högskoleutbildning
            avviker starkt från det internationella mönstret.
          </p>
          <head xml:id="i-6XqAcEPjC6HyHNnPUbBufm" type="h1">
            Fortsatt internationalisering
          </head>
          <p xml:id="i-FH14a4pcoKLH26cY1haeDu">
            Högskolepolitiken blir alltmer internationell. Vi jämför oss
            oftare mellan länder och formar viktiga delar av framtidens utbildningar
            efter gemensamma måttstockar. I kretsen av industriländer (OECD)
            ser vi mycket tydliga mönster av kraftig expansion av den högre
            utbildningen och kvalitetssatsningar för att möta konkurrensen
            i kunskapssamhället.
          </p>
          <p xml:id="i-TdqCGAZWwBPgTuwb8DtsLh">
            Vi ser behovet av att fortsatt öka utbildningens internationalisering
            och attraktivitet, att skapa tydlighet och jämförbarhet internationellt
            och nationellt och att bidra till höjd kvalitet. Syftet med internationaliseringen
            är att främja rörlighet, anställningsbarhet och ytterst också
            förbättra Europas konkurrenskraft som utbildningskontinent. Syftet
            med internationaliseringen är dock inte att likrikta utbildningar
            eller äventyra kvaliteten. Vi socialdemokrater ser allvarligt
            på att antalet svenska studenter som väljer att studera i andra
            länder är allt för få. I detta arbete kan Europeiska unionen spela
            en viktig roll. Vi menar att EU bör omfördela medel från jordbruksstödet
            till investeringar i utbildning och forskning, och att delar av
            dessa investeringar ska gå till öka antalet studenter som väljer
            att studera hela eller delar av sin utbildning i ett annat medlemsland.
          </p>
          <head xml:id="i-P92hsYVm46XcAjnE1ZR6mi" type="h1">
            Den öppna högskolan
          </head>
          <p xml:id="i-V5Tnobq5tzUXitsm3GDL1e">
            Vi socialdemokrater menar att högskolan ska vara öppen för alla
            oavsett social bakgrund, etnisk tillhörighet, bostadsort, könstillhörighet
            eller funktionshinder. Den mångfald som finns i samhället måste
            avspeglas också i högskolan, både när det gäller studenter, lärare
            och forskare. Vi socialdemokrater vill att kravet på högskolorna
            att arbeta med breddad rekrytering ska ersättas eller kompletteras
            med ett mångfaldsmål som också fokuserar på breddat deltagande
            och fullföljande av studierna.
          </p>
          <p xml:id="i-ErdM7QbFxEk6tJhWFDSCX8">
            En breddad rekrytering, ökad mångfald och mer blandade studentgrupper
            ökar utbildningens kvalitet. I en grupp där studenterna har skiftande
            bakgrund berikas utbildningen av att olika erfarenheter, perspektiv
            och uppfattningar bryts mot varandra. Men nya grupper på högskolan
            ställer också nya krav på stöd och pedagogisk utbildning.
          </p>
          <p xml:id="i-1d4i9g4DrN6rHhSF6vJyH">
            För oss är detta en kvalitetsfråga och en rättvisefråga. Tyvärr
            har den borgerliga regeringen inga ambitioner på detta område.
            Det samordnande arbetet med breddad rekrytering och pedagogiskt
            utvecklingsarbete har i stor utsträckning lagts ned. Under senare
            delen av 1990-talet kunde en viss minskning av den sociala snedrekryteringen
            noteras. Men den borgerliga regeringens stopp av högskoleutbyggnaden,
            nya intagningsregler, förändrad gymnasieskola och kraftiga besparingar
            inom vuxenutbildningen kommer ofrånkomligen att öka den sociala
            snedrekryteringen igen.
          </p>
          <p xml:id="i-J9E5rzvnamFd9hw5fgUYcm">
            Vi socialdemokrater vill fortsätta motverka snedrekryteringen.
            Det är djupt orättvist att familjebakgrunden spelar en så stor
            roll för valet att gå vidare till högskolan. Dagens snedrekrytering
            innebär att personer med goda förutsättningar att klara av högskolestudier
            inte studerar. Samhället utnyttjar därigenom inte sina begåvningsresurser,
            samtidigt som efterfrågan på personer med högre utbildning ökar.
            Snedrekryteringen är en misshushållning med mänsklig kompetens,
            erfarenhet och begåvning.
          </p>
          <p xml:id="i-QUndmAPq4M2ykouoATgtV6">
            Utbyggnaden av högskolornas distansutbildningar och deras samarbete
            med kommunala lärcentra och andra institutioner har betytt mycket
            för människors tillgång till högre utbildning i hela landet. En
            allt mer professionaliserad struktur, ett utvecklat kvalitetsarbete
            kombinerat med ny teknik har både givit fler tillträde till högre
            utbildning och en större valfrihet för studenter. Det minskade
            beroendet av geografisk närhet har inneburit en stor frihet för
            många människor. Då det har stärkt den pedagogiska utvecklingen
            och samverkan mellan olika lärosäten har distansutbildningarna
            stärkt utbildningskvaliteten även på de utbildningar som inte
            läses på distans. Det har också gjort det möjligt att bo kvar
            eller slippa pendla, vilket stärkt tillväxt och utveckling även
            på de orter som saknar lärosäte i sin närhet. Därför är vi oroade
            över regeringens neddragningar av stödet till distansutbildning.
            Arbetet med att utveckla distansutbildningen måste fortsätta.
          </p>
          <head xml:id="i-L1CrfGScB4LqHTkCR49m5o" type="h1">
            Jämställdhet och genus
          </head>
          <p xml:id="i-Qs9pQMVekCZVfyHiduF259">
            Det är också viktigt, av både rättvise- och kvalitetsskäl, att
            kvinnor kan påverka högskolans verksamhet i samma mån som män.
            Detta gäller alltifrån studentinflytande ur ett jämställdhetsperspektiv
            till att fler kvinnor finns på högre befattningar och med ledningsuppdrag.
            Vi socialdemokrater vill pröva möjligheten att inom ramen för
            det nya resurstilldelningssystemet premiera högskolor som arbetar
            aktivt med utbildningskvalitet också med tanke på jämställdhet
            och mångfald.
          </p>
          <p xml:id="i-Vk3EqA4EDSmTWzhk14uMxY">
            Ett konkret exempel på hur illa ställt det är med jämställdheten
            i högskolan är den låga andelen kvinnliga professorer, för närvarande
            19 %. Fortfarande är chansen att bli professor markant mycket
            större för manliga än för kvinnliga doktorer, och kvinnliga professorer
            utnämns i genomsnitt betydligt senare under sin akademiska karriär.
            Ett mer aktivt och målinriktat arbete krävs för att nå acceptabel
            könsmässig balans på toppositioner inom högskolan. Det finns dessutom
            en stor könsmässig skevhet mellan olika utbildningar.
          </p>
          <p xml:id="i-JD1YCd8xX1LfqiuivFBzht">
            Det är betydelsefullt att både kvinnor och män känner sig väl
            till rätta i undervisningssituationen. Därför bör lärare ha kunskap
            om genus och hur detta påverkar undervisningen.
          </p>
          <head xml:id="i-T9ghkuKkvxktLerqxLiHZt" type="h1">
            Slå vakt om studentinflytandet
          </head>
          <p xml:id="i-6fFCrDjL22haP3KrQCZDLJ">
            Riksdagen har på regeringens förslag beslutat att avskaffa obligatoriet
            för studentkårer och studentnationer. Att alla studenter ska vara
            med i en studentkår är principiellt omdiskuterat, men har varit
            en viktig del för att Sveriges studenter ska kunna ha en stark
            röst runt om på Sveriges lärosäten.
          </p>
          <p xml:id="i-SUCWSwoehXy7bkw1h41nPV">
            För två år sedan var glädjande nog alla riksdagspartier eniga
            om att utreda hur kårobligatoriet kunde avskaffas på ett sätt
            som bevarade och stärkte studentinflytandet. Vi socialdemokrater
            försvarar inte kårobligatoriet av något principskäl. Men regeringen
            har utformat sitt förslag så att studenternas internationellt
            sett unika inflytande riskerar att slås i spillror. Vi ser stora
            poänger med att svenska studenter inte bara är passiva konsumenter,
            utan tvärtom aktiva och kunniga medaktörer i akademin. Granskningen
            och utvecklingen av högskolornas kvalitet riskerar nu att försämras.
            I sitt förslag lägger regeringen också över ett antal nya kostsamma
            uppgifter för den studiesociala verksamheten på högskolorna utan
            att skjuta till en krona för detta. Resurser kommer därför att
            tas från grundutbildningsanslaget och urholka utbildningskvaliteten
            ytterligare. Sammantaget är detta djupt ansvarslöst mot alla som
            verkar i den högre utbildningen idag.
          </p>
          <p xml:id="i-VPS5fh3d2Db75f4HrjLipk">
            Vi kommer aldrig att acceptera en utveckling som leder till ett
            försvagat studentinflytande. Sverige har idag ett unikt studentinflytande
            på alla nivåer i högskolan, från den enskilda kursen till den
            nationella arenan. Studenternas inflytande bidrar i stor utsträckning
            till att granska och utveckla kvaliteten i den högre utbildningen.
            Studentinflytandet måste bevaras på alla nivåer och legitimiteten
            för studentrepresentanterna värnas. Studentkårer och nationer
            måste även i framtiden kunna vara fria och oberoende gentemot
            högskolan. Utbildningsbevakningen för att utveckla kvaliteten
            i utbildningarna måste fortsätta. Det studiesociala arbetet och
            studenthälsan måste bibehållas och utvecklas ytterligare.
          </p>
          <head xml:id="i-KJGrTnXgfdFYtDTcg5B7Cb" type="h1">
            En politik för livslångt lärande
          </head>
          <p xml:id="i-UobpesV1g9WZeXHqJnuQub">
            För socialdemokraterna är det en demokratisk fråga att alla ska
            få samma chans till utbildning. Olika typer av kunskaper och sätt
            att införskaffa kunskap ska värderas högt. I ett modernt samhälle
            är det viktigt att ett livslångt lärande gör det möjligt för människor
            att gå emellan arbetslivet och studier.
          </p>
          <p xml:id="i-2oV4PH7GNxt35z6sjVZShq">
            Vuxenutbildningen måste därför förstärkas inte försvagas och
            möjligheterna att gå in och ut mellan studier och arbetsliv öka.
            Ett av de bästa sätten för att uppnå en breddad rekrytering till
            högskolan har varit den s.k. 25:4-regeln. Den innebär att man
            om man är minst 25 år och har fyra års arbetslivserfarenhet får
            högskolebehörighet.
          </p>
          <p xml:id="i-5FtprtmGs7pZiiiA4Gi8kq">
            Den borgerliga utbildningspolitiken försvårar för många grupper
            i samhället att börja studera och göra nya val i livet. Förutom
            avskaffandet av 25:4-regeln så har regeringen kraftigt skurit
            ned platserna i komvux, avvecklat rekryteringsbidraget för arbetslösa
            och funktionshindrade och avskaffat bidraget till korttidsstudier.
            De borgerliga talar om validering av kunskaper uppnådda i arbetslivet
            som metod för antagning, men utan att anvisa medel eller ge konkreta
            förslag. På område efter område byggs återvändsgränder in i utbildningssystemet.
          </p>
          <head xml:id="i-EnoJyiRc2fP46UDD7aCUPE" type="h1">
            Nya tillträdesregler till högskolan missgynnar många grupper
            och leder till taktikval
          </head>
          <p xml:id="i-EDkUgvJwFX9pLMXnpPH95G">
            Vi ställer oss i grunden positiva till förändringar av antagningsreglerna
            till högskolan. De behöver bli mer rättvisa, tydliga och förenklade
            samt signalera att goda kunskaper från gymnasieskolan lönar sig.
            Socialdemokraterna anser att det är viktigt att antagningsreglerna
            till högskolan premierar fördjupning i karaktärsämnen, språk och
            matematik. Bland annat vill vi se över möjligheten att validera
            hemspråkskunskaper och låta dessa vara meriterande på utbildningar
            där denna kompetens är relevant. Regeringens nya tillträdesregler
            är dock illa utformade. Regeringens olika initiativ skapar osäkerhet
            kring vilka regler som kommer att gälla i framtiden.
          </p>
          <p xml:id="i-JSuZV3ah6rutGJEK33YtNQ">
            Riksdagens beslut om nya tillträdesregler till högskolan kommer
            att innebära att barn och ungdomar som gör fel val i ungdomsåren
            får svårare att ta igen det senare. Olika regler kommer att gälla
            beroende på vilket år man är född. I praktiken kommer språkvalen
            i årskurs 6, när barnen är 12 år, att påverka de maxpoäng man
            senare i livet ska söka in på högskolan på. Med den kommande gymnasiereformen
            blir denna återvändspolitik ännu tydligare. De som väljer praktisk
            inriktning i gymnasiet ska inte längre få högskolebehörighet.
            Sedan tidigare vet vi att otydliga och skiftande regler är ett
            effektivt verktyg att stänga ute studerande från familjer utan
            studietradition från utbildning.
          </p>
          <p xml:id="i-FsKMiP8cbuuudT5eSKKBVJ">
            Socialdemokraterna vill att fler unga människor ska få möjlighet
            att förverkliga sina utbildningsdrömmar. Framtidens arbetsmarknad
            kräver mer flexibilitet och livslångt lärande. Både mer av kvalificerade
            yrkesutbildningar och bra högskoleutbildningar behövs.
          </p>
          <p xml:id="i-Fj5KPTmCxMQPQUZ8qB5sse">
            De nya urvalsgrupper som planeras träda i kraft 2010 kommer i
            praktiken att innebära ett stopp från sökande från folkhögskolor,
            eftersom dessa kommer att räknas in i en ny kvotgrupp med liten
            chans till tillträde. Högskoleverket har insett att de nya reglerna
            får dessa konsekvenser och har försökt påverka departementet att
            ändra reglerna, utan gehör. Denna skevhet med det nya urvalssystemet
            måste ses över och rättas till. Det kan inte accepteras att de
            nya urvalsreglerna utestänger alla dessa ambitiösa studerande
            som vill komplettera sina kunskaper genom folkhögskolor och gå
            vidare till högskola. Det skulle också utgöra ett hårt slag mot
            folkhögskolornas popularitet och status.
          </p>
          <head xml:id="i-QjY3x272u8LhGaWPMcras" type="h1">
            Högskolor och universitet en del av samhället
          </head>
          <p xml:id="i-6zFn1bHoFovhRsjRgZ91Ef">
            Universitet och högskolor är en del av samhället och har en viktig
            samhällelig uppgift. Staten måste kunna garantera en fri forskning
            och undervisning med hög kvalitet oberoende av externa intressen
            och finansiärer. Därför finansierar staten universiteten och högskolorna
            med cirka 50 miljarder kronor per år. Besluten om den närmare
            inriktningen och uppläggningen av verksamheten beslutar i stort
            sett lärosätena själva om. Mot denna bakgrund är det rimligt att
            allmänheten representeras och har insyn i det arbetet. Det är
            naturligt att landets högskolor och universitetet har styrelser
            där ledamöterna har en bred förankring i det omgivande samhället.
            Av detta följer att personer från näringslivet och med politiska
            förtroendeuppdrag på nationell, regional eller lokal nivå utgör
            en naturlig rekryteringsbas för en del av lärosätenas styrelser.
          </p>
          <p xml:id="i-8U88QUuWf6DW71avjFixFm">
            En röd tråd i regeringens högskolepolitik är att minska samhällets
            insyn och inflytande över högskolan. Vi socialdemokrater motsätter
            oss inte regelförenklingar eller stärkta befogenheter för högskolorna
            som stärker deras utvecklingspotential. Däremot vill vi varna
            för de långsiktiga konsekvenserna av ett ökat avstånd mellan akademin,
            staten och det omgivande samhället. Om högskolevärlden helt och
            fullt får råda sig själv avseende resursfördelning och organisation
            även i strategiskt viktiga frågor, och inte vill svara upp mot
            det moderna samhällets krav på insyn, ökad effektivitet och minskade
            klyftor mellan olika samhällssektorer, finns en risk att samhället
            drar sig undan även ekonomiskt. En sådan utveckling skulle drabba
            högskolans långsiktiga oberoende, såväl som högskolans status
            i samhället. Bland annat därför måste högskola och forskning vara
            en angelägenhet för alla, inte bara för dem som verkar direkt
            i verksamheterna.
          </p>
        </div>
        <div xml:id="i-7mzxL4HQT33ErUniCoDZK3" type="motSignatures">
          <list xml:id="i-C2n44xa3B4nvMQ1iDssfDt">
            <item xml:id="i-7qk4Uh1YEtaRiNvyj3W4Ge" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-HUd5eZLDdRsKbsGzJM5wKw" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-3BDshHksyF26BXi1YBi4DE" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-HYvbxNPdcJ6p8qA9KYCWqp" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-X6Dqsr7ZM3viDRodjt8dDE" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
            <item xml:id="i-KE82dMu6VMXAiWrSfZ5nb3" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-HxMY53voXRAvvoFwZTbe82" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-9wG8YtLz6Hox23BKxJqZHb" who="i-8AtQfc4p9Hm5yajEXEHtE5">
              Thomas Strand (s)
            </item>
          </list>
        </div>
      </div>
    </body>
  </text>
</TEI>
