<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-00146">
  <teiHeader>
    <fileDesc>
      <titleStmt>
        <title>med anledning av prop. 2015/16:199 Vildsvin och viltskador</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:146 av Kristina Yngwe m.fl. (C, M, L, KD)</title>
          <idno type="rdwebb">H402146</idno>
          <rs type="number">146</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H402146/text</ref>
          <ref type="dokument_url_html">http://data.riksdagen.se/dokument/H402146</ref>
          <ref type="dokumentstatus_url_xml">http://data.riksdagen.se/dokumentstatus/H402146</ref>
          <ref type="docx">http://data.riksdagen.se/fil/10B46BEA-389F-4998-BDE3-ACC5C7C8A43B</ref>
          <ref type="pdf">http://data.riksdagen.se/fil/2C70B884-B78E-4226-8FFC-3629D5459786</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HYFpXamGDxpBKJT2bg6LTL" type="basedOn"/>
        <correspContext corresp="i-HYFpXamGDxpBKJT2bg6LTL">
          <ref>Proposition 2015/16:199</ref>
        </correspContext>
        <correspAction xml:id="i-RBtPBzYphmDHMr5BTdFUFJ" type="signed"/>
        <correspContext corresp="i-RBtPBzYphmDHMr5BTdFUFJ">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-QnNeMs1bce4Tdsvj3KN684" type="submitted">
          <date when="2016-09-28"/>
          <time when="10:14:16"/>
        </correspAction>
        <correspAction xml:id="i-FxsEB6dNBTm6LKc8XZzkfR" type="dismissed">
          <date when="2016-09-29"/>
        </correspAction>
        <correspAction xml:id="i-H1Ka5xp7uixjceNjnmKeKt" type="reviewed">
          <date when="2016-09-29"/>
          <time when="12:13:18"/>
        </correspAction>
        <correspAction xml:id="i-VFbSsMV7DTt1U9ieUrznXw" type="referred">
          <date when="2016-10-11"/>
        </correspAction>
        <correspAction xml:id="i-RckkFH8Rr3hpEgumAkxTY5" type="assigned">
          <date when="2016-10-26"/>
          <time when="16:41:06"/>
        </correspAction>
        <correspContext corresp="i-RckkFH8Rr3hpEgumAkxTY5">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CNSLCk3BWo77hsTmXZeVn2" type="behandlas_i"/>
        <correspContext corresp="i-CNSLCk3BWo77hsTmXZeVn2">
          <ref type="uppgift">2016/17:MJU4</ref>
          <ref type="ref_dok_id">H401MJU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU4</ref>
          <ref type="ref_dok_titel">Vildsvin och viltskador</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2xArTzCr6oayLa1ckyX7Jc" type="motHeader">
        <div xml:id="i-JvNZp3LSgFJB4RE1qQqq5e" type="motTitle">
          Motion till riksdagen 2016/17:146 av Kristina Yngwe m.fl. (C,
          M, L, KD) med anledning av prop. 2015/16:199 Vildsvin och viltskador
        </div>
      </div>
      <div xml:id="i-2FZFs7VrMYswzcs9Ti2YLd" type="motBody">
        <div xml:id="i-MKb98vesDU8uUuTXnRtzRu" type="motProposal" subtype="förslag">
          <head xml:id="i-UrgyRrYS5n1xFLjBA61Try">
            Förslag till riksdagsbeslut
          </head>
          <list xml:id="i-2wcc9aeGvb5r7g7oSsGJxV" style="ol">
            <item xml:id="i-7wc4toCkq71gyHb6d571Un">
              Riksdagen avslår delvis propositionen i den del som berör utfodring
              av vilt.
            </item>
            <item xml:id="i-3PDqxphoBa8xPoPZCnygCK">
              Riksdagen ställer sig bakom det som anförs i motionen om utfodring
              av vilt och tillkännager detta för regeringen.
            </item>
            <item xml:id="i-NzbNuToF5ycujEvUwGehK6">
              Riksdagen ställer sig bakom det som anförs i motionen om kameraövervakning
              av vilt och tillkännager detta för regeringen.
            </item>
          </list>
        </div>
        <div xml:id="i-GNH71M9d1eioDC2TDqTw7i" type="motContent">
          <head xml:id="i-DtngFks8xdkdVChDXYHAna" type="h1">
            Motivering
          </head>
          <p xml:id="i-2eV932W7ThfvpFsBhk3hSM">
            Regeringen har överlämnat proposition 2015/16:199 Vildsvin och
            viltskador till riksdagen. I propositionen föreslås ändringar
            i jaktlagen, med innebörd att regeringen eller den myndighet som
            regeringen bestämmer ska kunna meddela förbud mot eller villkor
            för utfodring av vilt som inte hålls i hägn. I propositionen finns
            också ett förslag om ändring i jaktlagen avseende skyndsamhetskrav
            i mål om jakt efter björn, varg, järv, lo eller kungsörn. Vidare
            går regeringen i svaromål i frågan om kameraövervakning av vilt.
          </p>
          <head xml:id="i-9U91Reo4HfEzGN6NEeadLw" type="h2">
            Utfodring av vilt
          </head>
          <p xml:id="i-DXsEQM1JASePVGBqRTMAYX">
            Svenska markägare och jakträttshavare är enligt 4 § andra stycket
            jaktlagen skyldiga att bedriva viltvård. Samma lag är tydlig med
            vad viltvård innebär: ”I viltvården ingår att genom särskilda
            åtgärder sörja för att viltet får skydd och stöd och att anpassa
            jakten efter tillgången på vilt”. Det är en ordning som huvudsakligen
            fungerar bra. Det är bl.a. tack vare markägarnas och jägarnas
            insatser för att upprätthålla skyddande livsmiljöer, utfodra och
            genom jakt reglera viltstammarna som vi har livskraftiga stammar
            av både jaktbart och annat vilt.
          </p>
          <p xml:id="i-6aXW2FSbH36u9imSx9tbUF">
            Viltutfodring är en viktig och självklar del av den svenska viltvården.
            De två främsta skälen till utfodring av vilt är att stödja och
            avleda. Stödjande utfodring görs främst under vintern då viltet
            har svårt att få tag i föda. Avledande utfodring syftar till att
            hålla viltet borta från åkrar och skogsplanteringar eller för
            att leda bort viltet från vägar och på sätt undvika trafikolyckor.
          </p>
          <p xml:id="i-F38ETdENBTEBgAnnrFCB51">
            Under de senaste årtiondena har vildsvinsstammen etablerat sig
            i nya områden och vuxit mycket snabbt. Det har fått till följd
            att viltskadorna i jord- och skogsbruket och trafiken framför
            allt i de södra och mellersta delarna av landet har ökat. Siffrorna
            varierar mellan åren men under 2015 inrapporterades drygt 4 300
            trafikolyckor med vildsvin, och ca 42 700 ton spannmål förstördes
            av vildsvin under 2014. Vi tar det här problemet på stort allvar.
            Avledande utfodring kan i vissa fall vara en viktig metod för
            att begränsa vildsvinens skador för de areella näringarna.
          </p>
          <p xml:id="i-M3z4gHrhJKVLTPA8QZGmHB">
            Vi ser det dock framför allt som mycket angeläget att få till
            stånd ökad avskjutning av vildsvin för att minska stammens tillväxt
            och utbredning. En viktig del i att öka avskjutningen är att underlätta
            avsättningen för viltköttet genom bl.a. regelförenklingar och
            andra insatser.
          </p>
          <p xml:id="i-Bgbc2zQ8Kw3eEZ45APpAha">
            När det gäller utfodring av vilt förekommer det tyvärr avarter,
            särskilt i samband med utfodring av vildsvin, vilket på en del
            håll orsakar stora problem. Klövvilt utfodras i vissa fall på
            ett felaktigt sätt i syfte att tillgodose att större stammar av
            jaktbart vilt upprätthålls, vilket kan leda till att stora grupper
            vilt koncentreras till ett område. Grödor och skog i utfodringsplatsens
            omgivningar kan i sådana fall drabbas av skador.
          </p>
          <p xml:id="i-6QjVFhWPkiowY1H3w8dz1d">
            Detta är en problematik som måste adresseras och därför gav alliansregeringen
            2013 ett tilläggsdirektiv till jaktlagsutredningen, för att frågan
            skulle utredas, utöver de förändrade definitioner som gjordes
            för att förtydliga vad som är tillåtet djurfoder. Utredaren lämnade
            sitt delbetänkande, Vildsvin och viltskador (SOU 2014:54), till
            regeringen 2014. Delbetänkandet innehåller ett antal förslag på
            hur problemen med felaktig och överdriven utfodring och påföljande
            skador ska kunna regleras. Regeringens proposition utgår från
            delbetänkandets förslag. Dock är regeringens förslag långtgående,
            otydliga och oprecisa och riskerar att orsaka mer skada än nytta.
            Följden av detta är att det som i vissa fall är ett problem för
            landsbygden inte löses på ett snabbt och bra sätt, vilket vi anser
            är beklagligt.
          </p>
          <p xml:id="i-5KDY3gf7AGnvUZQjTBDpZt">
            De föreslagna förändringarna avseende utfodring i jaktlagen innebär
            att regeringen eller den myndighet som regeringen bestämmer ska
            kunna utfärda generella förbud mot eller villkor för utfodring
            av vilt som inte hålls i hägn. Det är ett väldigt långtgående
            förslag som riskerar att skapa problem för stora delar av viltvården,
            snarare än att avgränsas till att lösa problemen i de fall sådana
            finns. Ett generellt förbud kan exempelvis leda till att stödjande
            eller avledande utfodring försvåras och kanske helt uteblir, med
            följden att viltstammarna blir svårare att kontrollera, vilket
            kan leda till att viltolyckor i trafiken liksom viltskador i grödor
            och skog tvärtemot intentionerna riskerar att öka.
          </p>
          <p xml:id="i-K865rBH5LX5VgPnNKyssRt">
            Många markägare och jakträttsinnehavare har byggt upp näringsverksamhet
            omkring jakten, i vilka utfodring och åtling är en nödvändig del.
            Den arbetstid och de kostnader som har lagts ned i sådant arbete
            riskerar att förlora sitt värde, om ett generellt förbud mot utfodring
            utfärdas. Reglerna om utfodring bör, med hänsyn till det som har
            anförts, förändras på ett sätt som fokuserar på att lösa problemen
            när sådana uppkommer, men som inte riskerar att slå mot verksamheterna
            generellt.
          </p>
          <p xml:id="i-FGaVjsTN5HKXQReR2eLf8W">
            Dessutom finns viktiga aspekter avseende intrång i äganderätten
            och begränsningar i rätten att nyttja sin mark i regeringens förslag
            och det är tveksamt om de mycket långtgående åtgärderna kan anses
            stå i proportion till de problem som ska lösas. Redan nu finns
            lagstiftning som sätter ramar och begränsningar för äganderätten,
            exempelvis i 3 kap. jordabalken, där åtgärder som inskränker eller
            skadar andras egendom regleras: ”Var och en skall vid nyttjande
            av sin eller annans fasta egendom taga skälig hänsyn till omgivningen”.
            Utfodring måste enligt denna lag ske på ett sätt som innebär att
            hänsyn tas till omgivningen så att inte annans egendom skadas.
            Även miljöbalken behandlar i ett kapitel hänsynstagande till andra.
          </p>
          <p xml:id="i-7NFwMWDaUC6abCKyXNtqcn">
            Ett generellt förbud, eller långtgående begränsningar, kan dessutom
            inverka negativt på den biologiska mångfalden, eftersom viltvårdsåtgärder
            såsom anläggande av fältkantsremsor eller våtmarker blir mindre
            lönsamma och sannolikt minskar i omfattning.
          </p>
          <p xml:id="i-WxEz6khWKyUc7YERdpPuND">
            Vidare gör otydligheten i propositionen att regeringens förslag
            riktas mot utfodring av allt vilt. Det innebär att utfodring av
            bl.a. fåglar kan förbjudas, vilket knappast kan ha varit regeringens
            avsikt. Vi vill därför betona att det tydligt ska framgå att det
            är felaktig och överdriven utfodring av klövvilt som avses. En
            annan problematik i förslaget kring utfodring av vilt är att det
            lämnar för stort tolkningsutrymme till myndigheter. Det måste
            vara tydligt vilka regler som gäller; det är inte rimligt och
            rättssäkert när tjänstemän på myndigheterna måste gissa sig till
            vad som gäller.
          </p>
          <p xml:id="i-2EfdjXhbqx3H1snEy6xfzP">
            Ytterligare ett problem med regeringens förslag är hur definitionen
            av utfodring ska se ut. Gränsdragningen mellan åtling och utfodring
            är svår, kanske till och med omöjlig, att göra i praktiken. Exempel
            på svåra gränsdragningar är huruvida fältkantsremsor som skapats
            för att främja blomster och pollinatörer ska betraktas som utfodring
            bara för att vilt kan gömma sig där. En annan problematik är hur
            myndigheter ska bedöma om en bit jordbruksmark lämnats oskördad
            medvetet eller omedvetet. Ett tredje exempel är huruvida utfodring
            plötsligt blir åtling om ett jakttorn sätts upp i anslutning till
            en foderplats.
          </p>
          <p xml:id="i-2HL5YNGAgpb9rdwYDt2ong">
            Vi ser stora risker med att den ordning som föreslås, där exempelvis
            Naturvårdsverket och länsstyrelserna kan komma att hantera generella
            förbud eller långtgående villkor, skapar en situation där processer
            och juridiska prövningar, i stället för frivilliga överenskommelser,
            blir huvudregel snarare än undantag. En sådan ordning vore olycklig,
            av många skäl. Förslaget riskerar ur det hänseendet att leda till
            ökad myndighetsbelastning i form av mer handläggning av undantagstillstånd
            för utfodring av vilt.
          </p>
          <p xml:id="i-8AjGQyCZfqtcFLGeJen9Rq">
            Det finns anledning att påtala att utfodring och andra sätt att
            locka vilt redan i dag regleras i 34 § jaktlagen. En ny reglering
            bör ta sin utgångspunkt i och bygga vidare på nuvarande regelverk,
            i stället för att lägga långtgående och generella förbud och villkor
            som riskerar att påverka all verksamhet.
          </p>
          <p xml:id="i-6iBX6eoJKoYnB4zp4wo7m4">
            För att komma till rätta med felaktig och överdriven utfodring
            bör principen om frihet under ansvar, som är en bärande del i
            den svenska viltvården, vara utgångspunkten. Eftersom topografiska
            förutsättningar och viltstammarnas sammansättning kan skilja sig
            kraftigt åt inom län och enskilda kommuner, bör lokalt grundad
            hänsyn i största utsträckning tas. Till exempel kan samråd och
            frivilliga samarbeten mellan markägare vara en god väg framåt
            och för detta kan de regionala viltförvaltningsdelegationerna
            vara behjälpliga.
          </p>
          <p xml:id="i-AMZwSAxCokzGrzR2AFHF74">
            I andra länder finns regler som innebär att när utfodring eller
            åtling av klövvilt sker närmare än ett visst avstånd från en grannfastighet
            så krävs skriftligt tillstånd från ägaren till grannfastigheten.
            En reglering som medför ett sådant krav är enligt vår mening mer
            rimlig, eftersom den tar sin utgångspunkt i att i första hand
            skapa överenskommelser mellan berörda parter och att det endast
            i de fall man inte kommer överens övergår i myndighetsprövning.
          </p>
          <p xml:id="i-KoWVaPVbQBNL4epZqk8kzM">
            Vi anser att möjligheten att utfärda förbud i enskilda fall bör
            kunna finnas när andra lösningar inte visat sig vara möjliga.
            När det går att påvisa påtaglig skada ska det också vara möjligt
            att utföra ett förbud mot utfodring av vilt. Allvarliga skador
            till följd av utfodring bör regleras genom någon form av foderrekvisit.
            Förbudet bör dock endast omfatta det berörda området och vara
            tidsbegränsat. Regeringen bör återkomma med nya förslag som tar
            hänsyn till ovan nämnda aspekter kring utfodring av vilt.
          </p>
          <p xml:id="i-TARJeFUB9y1VDoiaADVSv9">
            En annan aspekt som är viktig ur ett mer övergripande perspektiv
            är att viltköttet måste tas till vara på ett bättre sätt. Viltkött
            är klimatsmart och leder till mindre miljöpåverkan jämfört exempelvis
            med att föda upp tamboskap. Det är viktigt att se till möjligheter
            och potentialen med viltköttet i samband med att viltstammarna
            regleras. Det behövs fler och bättre åtgärder som förenklar möjligheterna
            att få ut mer viltkött till privatpersoner, butiker och restauranger.
          </p>
          <head xml:id="i-bJdm2o3yN7TYsX56BH6vo" type="h2">
            Kameraövervakning av vilt
          </head>
          <p xml:id="i-9uS8RkTmAYZWL6pgBnWgJF">
            Propositionen tar i kapitel 6 upp frågan om kameraövervakning
            av vilt. Regeringen bedömer att det i nuläget inte finns förutsättningar
            för att gå vidare med jaktlagsutredningens förslag om att ersätta
            tillståndsplikten för kameraövervakning med ett anmälningsförfarande.
            Detta trots att riksdagen i betänkande 2014/15:JuU15 tillkännagav
            för regeringen att regeringen bör överväga att införa ett undantag
            från tillståndsplikten när det gäller kameraövervakning av vilt.
            Tillkännagivandet lutar sig mot förslaget från jaktlagsutredningen.
            Dessutom tillstyrker en majoritet av remissinstanserna jaktlagsutredningens
            förslag.
          </p>
          <p xml:id="i-WRZTuWPugiEewwUDhUYEBo">
            Det bör i sammanhanget nämnas att kameraövervakning av vilt har
            bidragit till den svenska forskningen och kunskapen om vilt. Ett
            bra exempel är det av EU-kommissionen prisbelönta Mårdhundsprojektet,
            i vilket kameraövervakning av vilt har bidragit till att stoppa
            invandringen av mårdhund till Sverige.
          </p>
          <p xml:id="i-RHjgRHFBjj82uJGeFMU6Ad">
            Vi ser att ökad kameraövervakning av vilt har god potential till
            att stärka kunskaperna om de svenska viltstammarnas sammansättning,
            storlek och rörelsemönster. Ju större kunskap vi har om viltstammarnas
            förutsättningar, desto större möjligheter har vi att i tidiga
            skeden hindra att invasiva viltarter etableras, göra insatser
            mot smittsamma sjukdomar och stoppa att farliga parasiter får
            fäste i landet. Dessutom kan rovdjursinventeringen stärkas, särskilt
            i Mellansverige, där snöfattiga vintrar ofta försvårar inventeringen.
            Genom att markägare och jakträttshavare tillåts övervaka sina
            åtelplatser, kan viktiga insatser för den svenska faunan göras.
          </p>
          <p xml:id="i-EoKjeiqUEVwXoMk1QaVUAn">
            Det främsta argumentet mot kameraövervakning vid åtelplatser
            är att skydda enskilda individers integritet. Vi anser att det
            bör kunna hanteras genom att förslaget kompletteras med att övervakat
            område tydligt ska märkas ut med skyltar. Vi anser, med hänsyn
            till vad som anförs ovan, att jaktlagsutredningens förslag om
            att tillståndsplikt för kameraövervakning av viltåtel ska ersättas
            med en anmälningsplikt. Regeringen bör snarast gå riksdagens tillkännagivande
            till mötes och återkomma med ett förslag på hur detta ska genomföras.
          </p>
        </div>
        <div xml:id="i-AoR8kPhWNLr7TPiCH43esG" type="signatureBlock"/>
      </div>
    </body>
  </text>
</TEI>
