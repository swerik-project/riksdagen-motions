<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00565">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__565/mot_1960__ak__565-001.pdf"/>
      <fw xml:id="i-2gDWM7Jrdfu1NYfj1xAD9E">
        12 Motioner i Andra kammaren, nr 565 år 1960
      </fw>
      <div xml:id="i-A1zqNAdu9z5XGF1RoWju7G" type="motHeader">
        <div xml:id="i-Adt7EvLTpiiSqu3nBu6dRm" type="motTitle"/>
        <div xml:id="i-Rhy5kNJ54TTyKnnTdTabJ" type="motSubmissionInfo"/>
      </div>
      <div xml:id="i-H7hJMXDauUsX5aVXP5pfah" type="motBody">
        <div xml:id="i-DmQkwCqRR9pwp599PyuByv">
          <p xml:id="i-PXChttQomAgFtxetHxbq1t">
            Nr 565
          </p>
          <p xml:id="i-Y1cUQLu4Rov7RhRJEb2qaQ">
            Av herr Hjalmarson m. fl., om upphävande av lagen om för- säkring
            för allmän tilläggspension samt om utred- ning rörande personligt
            frivillig och valfri tilläggs- pension, m.m.
          </p>
          <p xml:id="i-2dbU6Jh1QrztHME8fPgwnH">
            Lagstiftningen om obligatorisk tilläggspensionering innebär en
            långt- gående omfördelning av pensioneringens kostnader mellan
            olika genera- tioner. De som nu befinner sig i medelåldern och
            däröver och vinner inträde i pensionssystemet blir befriade från
            att betala en betydande del av sina egna pensionskostnader, medan
            dagens yngre generation — framför allt de som ännu inte kommit
            ut på arbetsmarknaden — samt morgondagens blir tvingade att betala
            inte bara sina egna utan även en väsentlig del av våra pensionskostnader.
            Den yngre generationen får sålunda betala för höga avgifter.
          </p>
          <p xml:id="i-Pz1saSrbDwBxsAN2CKZdj3">
            Att exakt beräkna omfattningen av den kostnadsöverflyttning och
            kostnadsförfalskning som obligatoriet medför låter sig inte göra,
            men en ungefärlig föreställning om storleken kan man dock skaffa
            sig. Vid rimliga antaganden om utvecklingen av inkomsterna och
            av befolk- ningens sammansättning kommer man fram till siffror
            av storleksord- ningen 40—50 miljarder kronor. Den brist som kvarstår
            ännu 1990 och som måste täckas genom för höga avgifter kan uppskattas
            till omkring 30 miljarder kronor, vilket alltså innebär att huvuddelen
            av bristen får betalas av dem som i dag ännu inte nått rösträttsåldern
            eller inte ens är födda.
          </p>
          <p xml:id="i-AYf8q7FVnQGBbMYk1qkzU4">
            Det är alltså fråga om att övervältra en enorm börda på de unga.
            Några rationella skäl för denna hårda extrabeskattning av ungdomen
            har inte redovisats. De ekonomiska villkoren för de gynnade åldrarna
            är i dagens samhälle inte sådana att de kan motivera en lagstiftning
            som ålägger de yngre att till dessa åldersgrupper överlämna ett
            jättelikt bidrag — 40 miljarder kronor eller mera. Någon motsvarande
            prestation utför ju icke vi i denna generation till förmån för
            dem som nu är gamla. I ett utvecklingsskede då vi är på god väg
            att avveckla gamla klass- skillnader skapar obligatoriet en ny
            klasskillnad — mellan privilegi- erade och belastade årskullar.
            Även inom det privilegierade skiktet förekommer en klassbetonad
            uppsortering. De som är födda vissa år får en extra stor utdelning,
            och de som har större inkomster får större
          </p>
          <pb facs="riksdagen-motions-pdf/data/1960/mot_1960__ak__565/mot_1960__ak__565-002.pdf"/>
          <fw xml:id="i-7ar41cDN8V6F9JR9NTtUUr">
            Motioner i Andra kammaren, nr 565 år 1960 13
          </fw>
          <p xml:id="i-Drx6nKKh8HrtwmxMmXurLp">
            subventioner än de som har lägre inkomster. Pensionsobligatoriet
            är en social orättfärdighet mot landets ungdom. Överkompensationen
            i det obligatoriska tilläggspensionssystemet kan följaktligen
            inte försvaras. Den enda linje som gör ett pensionssystem hållbart
            är att envar med sin egen arbetsförtjänst betalar sina kostnader
            för tilläggspensionering helt och fullt och utan att belasta någon
            annan och utan att behöva betala för någon annan. Avskaffas överkompensationen,
            försvinner emellertid det avgörande motivet såväl för den obligatoriska
            tilläggspensioneringen som för annan lagstiftning om pensioneringsplikt.
            De verkliga kostnaderna blir inte mindre därför att systemet är
            ”lagfäst”. Inga grupper har något att vinna ekonomiskt på ett
            obligatorium utan överkompensation. Alla får även i ett sådant
            pensionssystem betala den egna pensionskostnaden. Den förhoppning
            som ursprungligen ingöts hos löntagarna att kostna- derna skulle
            tas någonstans i produktionen utan att inverka på deras arbetsförtjänster
            lär väl numera ha ersatts av ett mera realistiskt be- traktelsesätt.
            En klar åskådningsundervisning ger de nu pågående av- talsförhandlingarna.
            Vid en frivillig pensionering har den enskilde helt andra möjligheter
            att själv gestalta sitt liv efter egna önskningar. Vill han välja
            att säkra sin ålderdom och sin familj i pensionsform, så kan han
            efter vad som passar för hans personliga förhållanden avväga storleken
            av de upp- offringar under arbetsåren som han anser sig orka med
            mot den inkomst som han vill tillförsäkra sig på gamla dar och
            som han vill säkerställa för sin familj utöver folkpensionen.
            Han beredes också möjlighet att själv välja vid vilken ålder som
            pensionen skall börja utbetalas. Vill han välja andra former för
            åldersförsörjningen än tjänstepension, t. ex. sparande i eget
            jordbruk, eget företag eller eget hem skall det stå honom fritt.
            Folkpensionen, som planmässigt steg för steg skall höjas till
            det av riksdagen uppställda slutmålet 1968, tillförsäkrar alla
            ett solidariskt grundskydd på äldre dar — lika för alla. I folkpensionen
            kommer att infogas ett starkt förbättrat skydd för änkor och barn
            och för dem som på grund av olycksfall eller sjukdom blivit arbetsoförmögna.
            Den till- läggstrygghet för ålderdomen och för familjen, som kan
            erfordras utöver det solidariska grundskyddet, bör envar få ordna
            i de former han finner mest lämpliga och rationella från sin egen
            synpunkt, utan att samhället gör anspråk på att få ingripa bestämmande.
            De flesta känner ansvar för sin egen och sin familjs framtid.
            Därför kan man också räkna med att undan för undan en allt allmännare,
            frivillig tilläggspensionering växer fram — i takt med arbetsförtjänster-
            nas och de personliga resursernas stegring. Just därigenom får
            tilläggs- pensioneringen ett reellt innehåll. Den blir säker och
            hållbar.
          </p>
          <pb facs="riksdagen-motions-pdf/data/1960/mot_1960__ak__565/mot_1960__ak__565-003.pdf"/>
          <fw xml:id="i-5Xq4ZA2RNDhfv5X1Fiv6GK">
            14 Motioner i Andra kammaren, nr 565 år 1960
          </fw>
          <p xml:id="i-49DcHBGnRs5z4mp8t5FS5S">
            Vad staten kan göra för att stimulera och underlätta de enskilda
            män- niskornas ålderdomsförsörjning och familjeskydd är i främsta
            rummet att genom olika positiva åtgärder främja sparande för dessa
            ändamål — inte att genom beskattningsåtgärder hindra det sparande
            som måste till under de arbetsföra åren. Från vårt håll har väckts
            olika förslag som går ut på skattebefrielse eller skattelindring
            för sparande i skiftande former för ålderdomen och till skydd
            för familjen, bl. a. följande: 1) Bostadssparande. Vårt förslag
            går ut på att den som under en 6-årsperiod insätter medel i bank
            på särskilt bostadskonto upp till ett sammanlagt belopp av högst
            6 000 kronor för ensamstående och 12 000 kronor för gifta skall
            få göra avdrag härför i deklarationen. Om medlen användes för
            förvärv av eget hem eller för gäldande av insats i bostads- rättsförening
            blir skattebefrielsen definitiv. Bostaden kan uppföras även på
            jordbruksfastighet. 2) Egnahemssparande. Här föreslår vi att den
            som under beskatt- ningsåret amorterat å skuld på egnahemsfastighet
            eller bostadsrätts- lägenhet mer än 1,5 7 av fastighetens taxeringsvärde
            resp. den del av fastighetens taxeringsvärde som belöper på lägenheten
            skall få avdrag för det överskjutande beloppet, dock högst 700
            kronor för barnlös och därutöver 200 kronor för varje barn under
            16 år. 3) Aktiesparande. Vi vill förbättra nuvarande kapitalavdrag
            vid be- skattningen genom att befria avkastningen av aktier och
            andelar i eko- nomiska föreningar från inkomstskatt intill ett
            belopp av 200 kronor för ensamstående och 400 för gifta. Motsvarande
            skattefrihet för avkast- ning av sparmedel bör medgivas även när
            dessa är placerade i det egna, mindre företaget som ej bedrives
            i bolagsform. 4) Pensionssparande inom jordbruk och småföretag.
            Vi vill åstad- komma en ordning som gör det möjligt för jordbrukare
            och andra före- tagare att skattefritt avsätta sparmedel till
            egen pensionering och sam- tidigt i huvudsak behålla medlen i
            rörelsen. Statens andra stora uppgift när det gäller människornas
            ålderdoms- trygghet är att hålla ett fast penningvärde så att
            den krona som lagts undan för ålderns dar också förblir samma
            krona den dagen då den behöver användas. Hur staten under nuvarande
            regim ryktat och ryktar sitt värv härutinnan behöver icke skildras.
            Småspararnas och pensio- närernas erfarenheter är bittra och deras
            tillit allvarligt rubbad. Just för ålderdomssparandet med dess
            långsiktiga karaktär är det särskilt betydelsefullt att statsmakterna
            gör vad på dem ankommer för att under- bygga värdebeständigheten.
            Från vårt håll har tidigare framlagts vissa förslag till tryggande
            av sådant sparande mot inflationens verkningar. Vi har sålunda
            velat få till stånd ändringar i aktiebolagslagen, lagen om försäkringsrörelse
            och kommunalskattelagen i syfte att avlägsna de hinder som föreligger
            för användandet av värdefasta skuldebrev och
          </p>
          <pb facs="riksdagen-motions-pdf/data/1960/mot_1960__ak__565/mot_1960__ak__565-004.pdf"/>
          <fw xml:id="i-DpnigkGPNNf1VCwNAYf7g7">
            Motioner i Andra kammaren, nr 565 år 1960 15
          </fw>
          <p xml:id="i-QzbEy7xcwQEbuFZjL8XaM9">
            försäkringsavtal med utfästelse om värdebeständighet, samt att
            undan- röja inkomstbeskattning av kapitalavkastning eller realisationsvinst
            som helt beror på inflation och alltså endast är skenbar. Till
            lagstiftningen om obligatorisk tilläggspension har knutits ett
            tvångssparande som icke har med själva försäkringssystemet att
            göra. Detta tvångssparande tänkes resultera i miljardfonder som
            direkt eller indirekt skall stå till statens förfogande och därmed
            på ett för enskilt näringsliv ödesdigert sätt öka den statliga
            dominansen över kreditmarknaden.
          </p>
          <p xml:id="i-GE8htf5x38u8TjiwYGijar">
            För flertalet statsanställda medför ej obligatoriets genomförande
            några mer väsentliga ändringar i pensionsrätten. Detta betyder
            att statsverkets pensioneringskostnader i stort sett förblir oberörda.
            Dessa kostnader har hittills i huvudsak kommit till uttryck på
            så sätt att de under ett visst år utbetalda pensionerna bokförts
            som utgift under året. Någon fondering för att täcka pensionsförpliktelsen
            har ej gjorts. Icke heller har på annat sätt storleken av statens
            och de statsägda bolagens pensionsskulder redovisats.
          </p>
          <p xml:id="i-596A7rNXtqxGy7xeqRSpHt">
            Att genomförandet av ett pensionsobligatorium skulle leda till
            att bud- geten och i sista hand skattebetalarna belastas både
            med kostnader för utgående pensioner och med obligatorieavgifter
            för de statsanställda kan ej vara befogat. Fondbildningen inom
            obligatoriet har ju främst motiverats med att därigenom ett sparandebortfall
            skulle motverkas. Detta syfte torde över huvud taget inte uppnås
            med obligatorisk fond- bildning men under inga förhållanden med
            ett tvångssparande som bygger på statens rätt att pålägga skatter.
            För de statsanställdas räkning bör således icke obligatorieavgifter
            erläggas.
          </p>
          <p xml:id="i-9S75F3QQhsQiMUV5MXJ8ya">
            Obligatoriebeslutet är nu ett faktum. Det har genomförts mot
            de önskemål som flertalet väljare uttalat och med en rösts majoritet
            i andra kammaren. Ett beslut tillkommet i sådan ordning får inte
            anses avgörande. Det måste ersättas med något bättre, något som
            kan ge människorna trygghet utan att binda dem. Arbetsmarknadens
            parter har emellertid vid årets avtalsförhandlingar måst räkna
            med den obligatoriska tilläggspensioneringen och ta hänsyn till
            dess verkningar. De åtgärder som erfordras för att skapa förutsätt-
            ningar för en lösning av pensionsfrågan under full frivillighet
            bör vid- tagas på sådant sätt att dessa parter i god tid kan rätta
            sina dispositioner efter det nya läget. Vi föreslår därför nu
            att riksdagen beslutar att obligatoriet skall upphöra med utgången
            av kalenderåret 1961 samt hos Kungl. Maj:t anhålla om utredning
            och förslag till 1961 års vårriksdag om åtgärder, som kan anses
            erforderliga för en lösning av tilläggstrygg- hetens problem enligt
            den fulla frivillighetens princip. Beslut i anled-
          </p>
          <pb facs="riksdagen-motions-pdf/data/1960/mot_1960__ak__565/mot_1960__ak__565-005.pdf"/>
          <fw xml:id="i-7FKSCeBzEfKn7JrNZPpLUT">
            16 Motioner i Andra kammaren, nr 565 år 1960
          </fw>
          <p xml:id="i-RqfmjhxqraCfL7qoQ2Ba6B">
            ning av dessa förslag kan då fattas i sådan tid att de hinner
            träda i kraft fr. o. m. ingången av 1962. De avgifter som jämlikt
            förordningen angående uppbörd av avgifter enligt lagen om försäkring
            för allmän tilläggspension skulle inbetalas 1960 och 1961, bör
            i stället reserveras på ett betryggande sätt i företagen eller
            eljest, för deras räkning för vilka inbetalningen göres. I den
            mån avgifter hunnit erläggas bör dessa utan dröjsmål återbetalas
            och över- föras till sådan förvaltning. Vidare bör sådan ändring
            vidtagas i lagen om försäkring för allmän tilläggspension att
            lagens bestämmelser icke under dess återstående giltighetstid
            lägger hinder i vägen för enskild person att utträda om han så
            önskar.
          </p>
          <p xml:id="i-RUATrNz1NdcfEH58D3mfA9">
            Under åberopande av vad sålunda anförts hemställer vi,
          </p>
          <p xml:id="i-ReYh3fUZqnsvSHutmd7x8y">
            I. att riksdagen måtte besluta
          </p>
          <p xml:id="i-8T9qVsV4TrgvnqS2sU5t17">
            A) att lagen om obligatorisk tilläggspensionering med tillhörande
            följdförfattningar skall upphöra att gälla med utgången av kalenderåret
            1961;
          </p>
          <p xml:id="i-9eEAaur2eE839Q1q3Cj6AA">
            B) att hos Kungl. Maj:t begära utredning och förslag till 1961
            års vårriksdag om de åtgärder, som kan anses erforderliga för
            en lösning av tilläggstrygghetens pro- blem byggd på den personliga
            frivillighetens och valfri- hetens grund, varvid följande huvudprinciper
            bör be- aktas:
          </p>
          <p xml:id="i-MmmVbsvapZnbD2SBRdpw8Y">
            1) den enskilde skall ha rätt att själv bestämma arten och omfattningen
            av sin egen ålders- och familjetrygghet utöver folkpensionen,
            2) envar betalar fullt ut med sin egen arbetsför- tjänst sin tilläggspensionering,
            alltså utan över- kompensation, dvs. utan kostnadsövervältring
            på ungdomen, 3) statens insats koncentreras på samlade, effek-
            tiva och planmässiga åtgärder för att underlätta och stimulera
            frivilligt sparande för äldre dar och för familjens trygghet —
            exempelvis genom skatte- befrielse för olika former av sådant
            sparande — samt för att göra det möjligt att det som hopsparats
            under arbetsåren kan anbringas på sådant sätt att det behåller
            sitt värde, 4) hopsamling av medel till statliga fonder skall
            icke äga rum;
          </p>
          <pb facs="riksdagen-motions-pdf/data/1960/mot_1960__ak__565/mot_1960__ak__565-006.pdf"/>
          <fw xml:id="i-PL5xdhJRum7UjAKpTFi4aX">
            Motioner i Andra kammaren, nr 565—566 år 1960 17
          </fw>
          <p xml:id="i-T3Mk2uWuHw3SNbYAAmQsX2">
            C) att för tiden t. o.m. utgången av 1961, 1) de avgifter som
            jämlikt förordningen angående uppbörd av avgifter enligt lagen
            om försäkring för allmän tilläggspension skall inbetalas i stället
            skall reserveras på ett betryggande sätt i företagen eller eljest,
            för deras räkning för vilka de erlagts samt att, i den mån avgifter
            hunnit erläggas, dessa utan dröjsmål skall återbetalas och överföras
            till sådan förvaltning, 2) staten och dess affärsdrivande verk
            icke skall göra någon inbetalning av avgifter enligt nämnda förordning,
            3) erforderliga ändringar vidtages i lagen om för- säkring för
            allmän tilläggspension, så att denna icke lägger hinder i vägen
            för enskild person att utträda om han så önskar; samt att II.
            vederbörande utskott måtte utarbeta förslag till de författningsändringar
            som behöver göras för att till- godose dessa yrkanden.
          </p>
          <p xml:id="i-7nHjaq1oVs7WGhQWfiYYQ8" type="date">
            Stockholm den 27 januari 1960
          </p>
          <p type="signatureBlock" id="i-EmCgqJesFokF9nuMNR1qC4">
            Jarl Hjalmarson
          </p>
          <p xml:id="i-UC4Bh9YBnxNY8yKcmBeDdT">
            Martin Skoglund Leif Cassel Einar H&amp;eggblom Gunnar Heckscher
            Tage Magnusson T. G. von Seth Ernst V. Staxäng Karin Wetterström
            Carl Östlund Nr 5660
          </p>
          <p xml:id="i-MkyCUbVJmqzyxEJASEZgrk">
            Av fröken Höjer och herr Rimmerfors, i anledning av Kungl. Maj:ts
            proposition nr 10, med förslag till lag om samhällets vård av
            barn och ungdom (barnavårds- lag) m.m.
          </p>
          <p xml:id="i-NgZ3zgJf7J7XqgUR2Cicay">
            (Lika lydande med motion nr 443 i Första kammaren)
          </p>
          <p type="date" id="i-jKtyFNRoAPtbLXT1ZgKMX">
            Stockholm den 27 januari 1960
          </p>
          <p xml:id="i-JSGaNerTx3mbD7Kp5LJNj4" type="signatureBlock">
            Gerda Höjer Einar Rimmerfors
          </p>
          <p xml:id="i-3WPGitR9whaXCVvL4xrWyd">
            2. Bihang till riksdagens protokoll 1960. 4 saml. Nr 561—566
          </p>
          <p xml:id="i-Md9fVEcmPG7Q8iMFhGJvfJ">
            Oskar Eklunds Boktryckeri, Stockholm, 1960
          </p>
        </div>
      </div>
    </body>
  </text>
</TEI>
