<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02341">
  <teiHeader>
    <fileDesc>
      <titleStmt>
        <title>En tillgänglig tandvård för jämlikhet</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2341 av Karin Rågsjö m.fl. (V)</title>
          <idno type="rdwebb">HB022341</idno>
          <rs type="number">2341</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022341/text</ref>
          <ref type="dokument_url_html">https://data.riksdagen.se/dokument/HB022341</ref>
          <ref type="dokumentstatus_url_xml">https://data.riksdagen.se/dokumentstatus/HB022341</ref>
          <ref type="pdf">https://data.riksdagen.se/fil/2691F103-57B3-43D5-B14A-F199CDD59F2E</ref>
          <ref type="docx">https://data.riksdagen.se/fil/5A64F7FC-8213-4975-8865-2251EA5527B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JSoqW4yKiU5KyLAbe3Z2yg" type="signed"/>
        <correspContext corresp="i-JSoqW4yKiU5KyLAbe3Z2yg">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-TuUkkCUB7St4qLkfBPRn5q" type="submitted">
          <date when="2023-10-05"/>
          <time when="12:33:36"/>
        </correspAction>
        <correspAction xml:id="i-V3uvazqJUvWgWZTgqih2Bq" type="reviewed">
          <date when="2023-10-05"/>
          <time when="15:32:37"/>
        </correspAction>
        <correspAction xml:id="i-Lf9bbU3q2DvhNkkw4iUr9B" type="referred">
          <date when="2023-10-17"/>
        </correspAction>
        <correspAction xml:id="i-RUKn3dtPdAV9ycbVC2b6X4" type="assigned">
          <date when="2024-04-08"/>
          <time when="12:57:30"/>
        </correspAction>
        <correspContext corresp="i-RUKn3dtPdAV9ycbVC2b6X4">
          <ref type="assignedTo">Socialutskottet</ref>
        </correspContext>
        <correspAction xml:id="i-5kV5aHKLphPjcAAqzcLRyM" type="behandlas_i"/>
        <correspContext corresp="i-5kV5aHKLphPjcAAqzcLRyM">
          <ref type="uppgift">2023/24:SoU12</ref>
          <ref type="ref_dok_id">HB01SoU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU12</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VbvQEpXjee21H9oQoR21zs" type="motHeader">
        <div xml:id="i-9i5x4BtahLtQjdUyEoQhjp" type="motTitle">
          Motion till riksdagen 2023/24:2341 av Karin Rågsjö m.fl. (V)
          En tillgänglig tandvård för jämlikhet
        </div>
      </div>
      <div xml:id="i-L6bkMd97fTVn1cfzewhbSu" type="motBody">
        <div xml:id="i-FZBpHjARoXgjSASzxmL4fA" type="TOC">
          <head xml:id="i-12mJJgw3mZA6zDbm68npfU">
            1 Innehållsförteckning
          </head>
          <list xml:id="i-82JtZ1KJ7fx5hdxzqg3dqY">
            <item xml:id="i-Vfc9yGJR3PM7EViBAKqWZ4" style="indent-level: 1">
              2 Förslag till riksdagsbeslut
            </item>
            <item xml:id="i-7tJVrNwBx77J6rsik44HMc" style="indent-level: 1">
              3 Inledning
            </item>
            <item xml:id="i-Dn3a9ULYdKQazADp2qs6KA" style="indent-level: 1">
              4 Ökad jämlikhet och tillgänglighet
            </item>
            <item xml:id="i-BbRwigycpECv95KnWBEhNx" style="indent-level: 2">
              4.1 Behovs-solidaritetsprincipen i tandvårdslagen
            </item>
            <item xml:id="i-6qwZLxdEpqWsrkd8EEF8hv" style="indent-level: 2">
              4.2 Nationell målsättning om minst ett tandläkarbesök per år
            </item>
            <item xml:id="i-DznUCMUgt39bU5QqyLoD1H" style="indent-level: 2">
              4.3 Regionsöverskridande arbete inom tandvården
            </item>
            <item xml:id="i-vHLkXrbdadGWjVL8caAep" style="indent-level: 1">
              5 Stärkt kompetensförsörjning och utbildning
            </item>
            <item xml:id="i-BD8v5zhA3bts3tYDxNMaSU" style="indent-level: 1">
              6 Reglering av den privata tandvårdsmarknaden
            </item>
          </list>
        </div>
        <div xml:id="i-Wj4WN7iNveEJQ71Pa5r1uN" type="motProposal" subtype="förslag">
          <head xml:id="i-BiruDczYojjpvFDR3mEmG3">
            2 Förslag till riksdagsbeslut
          </head>
          <list xml:id="i-QdTj7NARReA9Jn7VYR8bf3">
            <item xml:id="i-3jkSXNrP5J463rVXNtwQNN" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återkomma med förslag på hur behovs- och solidaritetsprincipen
              kan föras in i tandvårdslagen (1985:125) utifrån förslagen i SOU
              2021:8 och tillkännager detta för regeringen.
            </item>
          </list>
          <list xml:id="i-QvXkDDi8yPePCVXHCCEvxC">
            <item xml:id="i-GBLNVBbkQyCtaRoRqLfRBg" sortKey="Yrkande 2">
              Riksdagen ställer sig bakom det som anförs i motionen om att
              en nationell målsättning bör införas som innebär att alla personer
              i Sverige ska kunna besöka tandläkaren minst en gång per år och
              tillkännager detta för regeringen.
            </item>
          </list>
          <list xml:id="i-QBj7fw6bmrA9Avg8t4UwVq">
            <item xml:id="i-BrnkCqPZFjbNVg7uA66yNh" sortKey="Yrkande 3">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på hur tandvården kan arbeta mer regionöverskridande och
              tillkännager detta för regeringen.
            </item>
          </list>
          <list xml:id="i-LEJLJYsVfghwaFeijZArZV">
            <item xml:id="i-8Uta5S4tQfKMZcuhsUmPTG" sortKey="Yrkande 4">
              Riksdagen ställer sig bakom det som anförs i motionen om att
              regeringen bör återkomma med förslag om förstärkt uppdrag för
              Nationella vårdkompetensrådet att utforma och dimensionera tandvårdens
              kompetensbehov och tillkännager detta för regeringen.
            </item>
          </list>
          <list xml:id="i-VZ2ofWdZ8jwup2fYm74jup">
            <item xml:id="i-AYmwTmkyPtinV41w94ptot" sortKey="Yrkande 5">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att privat
              tandvård har samma krav som offentlig tandvård vad gäller akuttandvård,
              barntandvård och tandvård till äldre och multisjuka och tillkännager
              detta för regeringen.
            </item>
          </list>
        </div>
        <div xml:id="i-7WJ8Bv8kJ8ydPz6WPkct5H" type="motContent">
          <head xml:id="i-K72HaGirVzy1v25q4XgjYD" type="h1">
            3 Inledning
          </head>
          <p xml:id="i-JfUnz8eSJejyTG9S3MSpZ6">
            Alla ska ha råd att ha bra tänder, inte bara de som kan betala
            dyra behandlingar. Tänder­na är en del av kroppen och bör på sikt
            ingå i sjukvården. I dag har tandhälsan blivit en klass­markör.
            Tandvårdens finansieringsmodell där patienten själv betalar en
            stor del av kostnaden är ett hinder för personer som helt eller
            delvis saknar betalningsförmåga. Detta gör att socioekonomiska
            skillnader påverkar besöksfrekvensen, val av behandlings­alternativ
            och ytterst även tandhälsan. På så sätt är tandhälsan tätt förknippad
            med samhällsutvecklingen i stort. Med en ojämlikhet som har ökat
            sedan mitten av 1980-talet i Sverige går det att konstatera relaterade
            ojämlikheter i tand- och munhälsa hos befolk­ningen. Ökade inkomst-
            och kapitalskillnader, kvalitetsskillnader i skolsystemet, bostads­brist,
            segregation och sjunkande tillit till samhällets centrala funktioner
            ökar de socio­ekonomiska skillnaderna i samhället. Den ökade ojämlikheten
            i samhället generellt riskerar att befästa skillnaderna i tandhälsa;
            samtidigt går det att göra mycket inom tandvårdssystemet som sådant
            för att motverka ojämlikheten.
          </p>
          <p xml:id="i-DYVBdCUAud755jyFTED3xh">
            Vänsterpartiet har drivit igenom progressiva reformer inom tandvården
            de senaste åren. För personer över 65 år och mellan 23 och 29
            år fördubblades tandvårdsbidraget till 600 kronor. För vuxna mellan
            30 och 65 år höjdes det till 300 kronor. Åldersgränsen för avgiftsfri
            tandvård höjdes till 23 år. Men vi behöver göra mycket mer. Vänsterpartiet
            har därför lagt fram ett förslag på ett riktigt högkostnadsskydd
            i tandvården. Det skulle innebära att patienten betalar maximalt
            1 200 kronor under 12 månader, likt det system som finns inom
            hälso- och sjukvården. Kostnader över det ska subventioneras fullt
            ut. Förslaget har utretts och är i ordning att införas.
            <ref xml:id="i-DXbMVCmiWARudXmrG9Ey4k" target="i-TEZi2uzECSbUGKwpCNhXfN">
              [1]
            </ref>
          </p>
          <head xml:id="i-RMkjqFDDyqNDUybqfY1gCw" type="h1">
            4 Ökad jämlikhet och tillgänglighet
          </head>
          <p xml:id="i-NbxHAw9LWzm9miu2ThBuVv">
            Sedan tandvårdsmarknaden avreglerades har priserna stigit kraftigt.
            De höga kostnad­erna för undersökning och behandling gör att de
            som tjänar minst besöker tandläkaren mer sällan eller tvingas
            att avstå från tandläkarbesök. De med väldigt låga inkomster har
            ingen nytta av dagens högkostnadsskydd eftersom det bara gäller
            kostnader över 3 000 kronor och det endast är halva kostnaden
            som ersätts. Många unga vuxna slutar att besöka tandvården i förebyggande
            syfte när de inte längre har tillgång till avgiftsfri tand­vård.
            Undersökningar visar att sviktande munhälsa påverkar individens
            förutsättningar på exempelvis arbetsmarknaden.
            <ref xml:id="i-8JpTi9CGZQ3rJf8YL1inT8" target="i-R8szSY8Eassqid9NWEmwmp">
              [2]
            </ref>
            <ref xml:id="i-uxbPmstEHHcALGGvV94WH" target="i-YBQfeS9j6FBK88vGvQpNMJ">
              [3]
            </ref>
          </p>
          <head xml:id="i-G7qd5UXwtwBpYpfkRTdJwP" type="h2">
            4.1 Behovs-solidaritetsprincipen i tandvårdslagen
          </head>
          <p xml:id="i-ChYYPgZ3HgHyJA4MQZhiL3">
            En god tandhälsa och en tandvård på lika villkor för hela befolkningen
            är målet för tandvården enligt tandvårdslagen (1985:125). Över
            tid har också tandhälsan förbättrats på så sätt att det skulle
            kunna uppfattas som att den svenska tandvårdspolitiken lever upp
            till lagstiftningens mål. Befolkningen har generellt en god munhälsa
            och den förbättras kontinuerligt, tillsammans med att fler vuxna
            behåller sina tänder upp i åldrarna.
          </p>
          <p xml:id="i-5DZf8iG8dx7oVH4ctuXFBc">
            Vid en närmare analys framträder däremot en annan bild – ojämlikheten
            ökar. Skillnaderna mellan de som har bäst och sämst munhälsa har
            ökat över tid och de som är mycket svårt drabbade av kariessjukdomen
            ökar i antal. Socioekonomiska förhållan­den har en påtaglig påverkan
            på munhälsa. Inte minst märks det bland barn, då barn i familjer
            med låg inkomst löper 60 procent större risk för karies jämfört
            med barn i familjer med hög inkomst och barn till föräldrar med
            kort utbildning löper 40 procent större risk för karies jämfört
            med barn till föräldrar med lång utbildning. Skillnaderna i munhälsan
            mellan olika grupper har förstärkts även över tid.
            <ref xml:id="i-8PpKnYjibNKGjZg5tkuUTA" target="i-86hLxu2vfvBKpQtjMu6KZ5">
              [4]
            </ref>
            <ref xml:id="i-W4AaJ5CFmH4MhXgTuXn6d6" target="i-N7hprm553gAaBUsgH9ad9y">
              [5]
            </ref>
          </p>
          <p xml:id="i-A2URsgwRzpQENZ35ZtGoTK">
            Likt välfärden i stort bör tandvården styras efter en behovs-solidaritetsprincip,
            där störst behov kommer först. För privata utförare är de friskaste
            patienterna, som kräver minst insats men ger hög ersättning, de
            mest lönsamma. Dessa aktörers utbredning inom tandvården har gjort
            vinstmöjligheterna mer styrande för hur vårdresurserna fördelas
            i stället för att behoven tillåts styra. Därmed blir det också
            den offentliga tandvårdens ansvar att vårda de med störst behov,
            vilket innebär en ökad belastning på den offentliga vården. Vänsterpartiet
            anser att principen om vård efter behov tydligare än i dag bör
            styra prioritering och resursfördelning i tandvården. Redan i
            dag finns principen uttryckt i den övriga hälso- och sjukvårdens
            ramlagstiftning. Behovs-solidaritetsprincipen bör utgöra en central
            utgångspunkt för svensk tandvård och återspeglas i tandvårdslagen,
            så som föreslås i utredningen om jämlik tandhälsa.
            <ref xml:id="i-5VXsUU2J67kuu39dwPtqGx" target="i-PmceHkJwDkwjsYAva6g3gY">
              [6]
            </ref>
          </p>
          <p xml:id="i-DPPffAye9TDYHUY9RNGnxv">
            Regeringen bör återkomma med förslag på hur behovs-solidaritetsprincipen
            kan föras in i tandvårdslagen (1985:125) utifrån förslagen i SOU
            2021:8. Detta bör riksdagen ställa sig bakom och ge regeringen
            till känna.
          </p>
          <head xml:id="i-2tcbhCHfxoPB6gqrKuU7j4" type="h2">
            4.2 Nationell målsättning om minst ett tandläkarbesök per år
          </head>
          <p xml:id="i-MhWbCDvar7BZ6stfCjurSM">
            Likt andra välfärdstjänster påverkas tandvården av samhälls-
            och omvärldsförändringar som urbanisering, demografi, migration
            och levnadsvaneförändringar. Därtill försämras ekonomin i många
            kommuner och regioner utanför landets tillväxtregioner i takt
            med ett vikande skatteunderlag och en åldrande befolkning. Bristen
            på aktiva behandlare är ett betydande problem i framför allt dessa
            regioner, vilket utöver ovannämnda orsaker även skapas av ett
            system med fri prissättning och fri etablering, som samtidigt
            utarmar den offentliga tandvården. Såväl privata som offentliga
            vårdgivare lider av bristen på aktiva behandlare. Givet det faktum
            att de ekonomiska och personella resurserna är begränsade behövs
            därför vägledande principer för hur tandvård bör bedrivas och
            organiseras.
          </p>
          <p xml:id="i-N9H2yCMzxnAwkcDKphuZBg">
            Ser vi till besöksmönster, som är tätt förknippat med tillgänglighet,
            är trenden en långsamt minskande besöksfrekvens på befolkningsnivå.
            Det finns också betydande regionala skillnader. Besöksfrekvensen
            är generellt lägre i norra Sverige, glesbygds­regioner och socioekonomiskt
            utsatta storstadsområden. Av personer med mycket låga inkomster
            besökte endast 52 procent tandvården under tvåårsperioden 2018‑2019,
            vilket kan jämföras med en andel på 82 procent av personer med
            mycket höga inkomster. Det leder till att de akuta tandvårdsbesöken
            i stället blir fler i glesbygdsregionerna och bland grupper med
            en svagare socioekonomisk ställning.
            <ref xml:id="i-W6vjphzfwEf8dq4AZB3fBZ" target="i-33aKPzUP76kr76McpdeY1x">
              [7]
            </ref>
          </p>
          <p xml:id="i-GqxkMGtanDKrR4E3VXPE8E">
            Den här utvecklingen påminner om att regelbundna tandvårdsbesök
            är en viktig del för att främja en god munhälsa. Tidiga och förebyggande
            insatser som främjar tandhälsa kan effektivt förhindra att de
            första kariesskadorna uppstår, vilket bidrar till en god munhälsa
            och minskade tandvårdsbehov på sikt. Men 2021 besökte endast 65
            procent av kvinnorna och 61 procent av männen i Sverige tandvården
            för en undersökning minst en gång under den senaste treårsperioden.
            <ref xml:id="i-DurALjwhL29MTLgyqqGLsB" target="i-6N3kpnLhPaTMxscjgmAncP">
              [8]
            </ref>
          </p>
          <p xml:id="i-5PiFWDkT4JSpCQ66ALVm5p">
            En nationell målsättning bör införas som innebär att alla personer
            i Sverige ska kunna besöka tandläkaren minst en gång per år. Detta
            bör riksdagen ställa sig bakom och ge regeringen till känna.
          </p>
          <head xml:id="i-314NjEmd3p7HyyKbfYvE4C" type="h2">
            4.3 Regionsöverskridande arbete inom tandvården
          </head>
          <p xml:id="i-Sbpev6irrUisc189iYCnuw">
            Som konstaterat råder stora regionala skillnader inom tandvården.
            Det märks inte minst på prissättningen. Offentliga vårdgivare
            har i genomsnitt 8 procent högre priser än referenspriserna, vilket
            är lägre än för de privata vårdgivarna som i genomsnitt ligger
            14 procent över referenspriserna. Sedan systemet med referenspriser
            infördes 2008 har de privata vårdgivarnas priser per åtgärd konstant
            varit omkring 5 procentenheter högre än de offentliga vårdgivarnas.
            <ref xml:id="i-2Jho6mej8qBsRyzbnqYeh5" target="i-GJR8vYJqp9Ax29vJgWxgUa">
              [9]
            </ref>
            <ref xml:id="i-NBmPv8GYvjqCVojhZePHYa" target="i-43tQvShuLnGopLFfcLTnvC">
              [10]
            </ref>
          </p>
          <p xml:id="i-UaNv5d8Py32ChyEhRkZmPX">
            Regeringen bör tillsätta en utredning med uppdrag att ta fram
            förslag på hur tand­vården kan arbeta mer regionsöverskridande.
            Detta bör riksdagen ställa sig bakom och ge regeringen till känna.
          </p>
          <head xml:id="i-8PACgrd6Tkys3v12DFjQND" type="h1">
            5 Stärkt kompetensförsörjning och utbildning
          </head>
          <p xml:id="i-LXud7Yi9kj9GR4py3TjJDR">
            En generationsväxling pågår inom Sveriges tandvård. Många av
            tandvårdens aktörer menar att den nya generationen tandvårdspersonal
            inte är tillräckligt förberedd för kliniskt arbete. Samtidigt
            pågår en utveckling som innebär att tandvårdens uppdrag håller
            på att breddas. Samordning med övrig hälso- och sjukvård blir
            allt viktigare och det finns behov av att etablera integrerade
            vård- och utbildningsinrättningar som suddar ut gränserna mellan
            kommunal hälso- och sjukvård, primärvård och tandvård.
            <ref xml:id="i-NiD6EML4q9c49AdL2Mu35s" target="i-KEHS5YyJKZJUD4ZMc7TEaC">
              [11]
            </ref>
          </p>
          <p xml:id="i-P1z5pJGyQsSPszr23o21Fz">
            Därtill skiljer sig kompetensbehoven avsevärt åt vad gäller geografiska
            förhållanden. Bara i Region Västernorrland saknas närmare 35 procent
            tandläkare och tandhygienister. Folktandvården i norra Sverige
            hinner inte med de vuxna patienterna, dels p.g.a. personalbrist,
            dels p.g.a. den avreglerade tandvårdsmarknaden, och måste prioritera
            andra patientgrupper, framför allt barn och akuttandvård. Problemen
            i norra Sverige har förvärrats så att de inte enbart gäller de
            små inlandskommunerna utan nu även de större städerna. Totalt
            sett rapporterades 2022 om brist på tandläkare och tandhygienister
            från 17 respektive 19 regioner, med stora regionala skillnader.
            År 2016‑2020 minskade andelen legitimerad tandvårdspersonal per
            100 000 invånare, och minskningen är tydligast inom offentlig
            tandvård.
            <ref xml:id="i-5ZAwrUnK3aynhfnkExWr4v" target="i-N1tTauK2ga55NBrJBFnT5U">
              [12]
            </ref>
          </p>
          <p xml:id="i-McjfNXiskma7mWXvbRj69j">
            En viktig aktör för att stärka kompetensförsörjningen är Nationella
            vårdkompetens­rådet, som har i uppdrag att långsiktigt samordna,
            kartlägga och verka för att effektivi­sera kompetensförsörjningen
            av personal inom hälso- och sjukvården och tandvården. Det är
            ett viktigt uppdrag, men den statliga styrningen av kompetensbehoven
            inom tandvården behöver stärkas. Nationella vårdskompetensrådet,
            som är en del av Social­styrelsen, behöver få en mer operativ
            roll. Brister i ledning och styrning nationellt skapar en återkommande
            brist på olika kompetenser.
          </p>
          <p xml:id="i-7LJk23k1FwT1W5Y1cEu2rV">
            Den 19 januari 2023 gav regeringen Socialstyrelsen i uppdrag
            att ta fram förslag till en nationell plan för att förbättra hälso-
            och sjukvårdens kompetensförsörjning. Förslaget till plan ska
            utarbetas av det Nationella vårdkompetensrådet. Planen ska bl.a.
            visa vilka insatser som behövs, både för befintlig och ny vårdpersonal,
            för att förbättra kompetens­försörjningen. Vänsterpartiet anser
            att ett liknande uppdrag bör ges till Nationella vård­kompetensrådet
            vad gäller tandvårdens kompetensbehov, inte minst då problemen
            med att rekrytera personal utanför de stora städerna möjligtvis
            är ännu större än i hälso- och sjukvården. Uppdraget bör inkludera
            en nationell långsiktig plan för utbildning av tand­läkare, tandsköterskor
            och tandhygienister som tar i beaktning utbildningarnas dimen­sio­nering
            och behov av regionala satsningar. Fortlöpande ställningstaganden
            utifrån demografiska och samhälleliga förändringar är även nödvändiga.
          </p>
          <p xml:id="i-8Gnt7mRg9nDdXnZmj3MDPg">
            Regeringen bör återkomma med förslag om ett förstärkt uppdrag
            för Nationella vårdkompetensrådet att utforma och dimensionera
            tandvårdens kompetensbehov. Detta bör riksdagen ställa sig bakom
            och ge regeringen till känna.
          </p>
          <head xml:id="i-QNZNe6qJZkRS6vLcHK78N9" type="h1">
            6 Reglering av den privata tandvårdsmarknaden
          </head>
          <p xml:id="i-Uuw6mfzrfgziytbG3cWHxc">
            Utvecklandet av den privata tandvårdsmarknaden har lett till
            försämrad jämlikhet inom tandvården beroende på en patients tandhälsa
            och plats i landet. Etableringsfriheten innebär att det i princip
            inte finns någon vårdkö för en vuxen patient utan särskilda behov
            i Stockholms innerstad, samtidigt som väntetiden kan vara flera
            år på andra platser i landet och för patienter med särskilda behov.
            Det är så illa att vissa av dessa personer tvingas att söka tandvård
            utomlands.
            <ref xml:id="i-U6CBodGtB6RdG6JyNLdVsW" target="i-MEoK7hcRaL8oYxLcxd4zbo">
              [13]
            </ref>
          </p>
          <p xml:id="i-VJyc5ts1YeDbpiNskFj2D3">
            Utvecklingen känns igen från övriga vården, men tandvården utskiljer
            sig som den mest lönsamma vårdsektorn för privata företag. Utvecklingen
            inom den privata tand­vårdssektorn går mot allt färre och större
            vårdgivare och den privata tandvården ökar sin omsättning. Sedan
            flera år är tandvården den vårdsektor där privata företag har
            högst lönsamhet. År 2006 och 2007 var rörelsemarginalen för de
            privata tandvårdsföretagen omkring 7 procent, vilket var i linje
            med andra vårdsektorer i jämförelsen. Efter reformen 2008 ökade
            lönsamheten för de privata aktörerna och sedan dess har den årliga
            rörelse­marginalen varit mellan 11 och 13 procent. År 2019 var
            rörelsemarginalen 12,7 procent, vilket t.ex. kan jämföras med
            5,6 procent för de privata företagen inom primärvården och 3,7
            procent för privata assistansbolag.
            <ref xml:id="i-TtLv8Qbz68ttcvmt9YVrQ8" target="i-FYu86B98kQzfTM3dz4TEcK">
              [14]
            </ref>
          </p>
          <p xml:id="i-JCEnW8CEiobcbghMTWgCLg">
            Ett av de allvarligare problemen med den avreglerade tandvårdsmarknaden
            är att privata tandvårdsföretag inte har samma krav som den offentliga
            tandvården, trots att en större del av det statliga tandvårdsstödet
            går till den privata tandvårdssektorn. Kravlös­heten innebär att
            privata tandvårdsföretag kan neka att ta emot patienter för akuttand­vård,
            kan neka att ge tandvård till barn och kan neka tandvård till
            äldre och multisjuka. Som ett exempel stod privat tandvård 2019
            endast för 14 procent av tandvården till barn och unga vuxna,
            medan hela 58 procent av det statliga tandvårdsstödet gick till
            den privata tandvårdssektorn. Det innebär att en allt större del
            av folktandvårdens resurser tas i anspråk för tandvården till
            barn och unga vuxna, för befolkningsansvaret och för patientgrupper
            med särskilda behov.
            <ref xml:id="i-A2EEb5QYKuc1yonetZmeia" target="i-HhP4MzB5MGgmrUrG5Duxx3">
              [15]
            </ref>
          </p>
          <p xml:id="i-PhHBbyG33Y6wenXBvZA6sx">
            För Vänsterpartiet hör inte marknaden hemma i välfärden. Vinstintresset
            förvrider välfärdens sätt att fungera, så även tandvårdens. Valfrihet
            inom välfärden ska gälla för patienter i behov av tandvård, inte
            för privata företag. Därför bör det ställas samma krav på privat
            tandvård som offentlig tandvård vad gäller akuttandvård, barntandvård
            och tandvård till äldre och multisjuka. Det är nödvändigt för
            att alla människor ska ha samma möjligheter till en god tandhälsa.
          </p>
          <p xml:id="i-Di9jPjTs4QMjAqNsvzofjK">
            Regeringen bör återkomma med förslag som säkerställer att privat
            tandvård har samma krav som offentlig tandvård vad gäller akuttandvård,
            barntandvård och tandvård till äldre och multisjuka. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-RtMPnUYizZBVftQNEwf5ia" type="motSignatures">
          <list xml:id="i-U9Yf3SprEVGWkz72NMt6yY">
            <item xml:id="i-Akp7ebR88LpNDoWb6qeaVS" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-TBJVi7rTws7mUzn4XCuoqs" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-AkA4z3ZwPyzojT5wpeLkkA" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-EKTo5NgQTnXNeKfDgcLXWU" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-YNwKGnxnbswLFc1TA4TxGG" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-DgEQPYP1ArMT4NLmgmJ59u" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-BtGhqz9D5xDohJDfeqgH3Y" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
        <div xml:id="i-7ggLkRxfQHf7w4nYGqbwwa" type="motNotes">
          <noteGrp xml:id="i-CzNCYGKvdggv8UK7A3KF4M">
            <note xml:id="i-TEZi2uzECSbUGKwpCNhXfN">
              [1] SOU 2021:8. När behovet får styra – ett tandvårdssystem för
              en mer jämlik tandhälsa.
            </note>
            <note xml:id="i-R8szSY8Eassqid9NWEmwmp">
              [2] LO (2015). Klassamhällets dolda leende: LO:s åtgärdsprogram
              för en mer jämlik tandhälsa.
            </note>
            <note xml:id="i-YBQfeS9j6FBK88vGvQpNMJ">
              [3] https://arbetet.se/2017/09/13/nattjobb-samre-for-tanderna.
            </note>
            <note xml:id="i-86hLxu2vfvBKpQtjMu6KZ5">
              [4] Socialstyrelsen (2022). Munhälsoutveckling bland barn i förskoleålder
              – Samspelet mellan barns munhälsa och deras sociala och demografiska
              bakgrund.
            </note>
            <note xml:id="i-N7hprm553gAaBUsgH9ad9y">
              [5] Socialstyrelsen (2023). Tillståndet och utvecklingen i hälso-
              och sjukvård och tandvård – Lägesrapport 2023.
            </note>
            <note xml:id="i-PmceHkJwDkwjsYAva6g3gY">
              [6] SOU 2021:8. När behovet får styra – ett tandvårdssystem för
              en mer jämlik tandhälsa.
            </note>
            <note xml:id="i-33aKPzUP76kr76McpdeY1x">
              [7] Ibid.
            </note>
            <note xml:id="i-6N3kpnLhPaTMxscjgmAncP">
              [8] Socialstyrelsen (2022). Nationella riktlinjer för tandvård
              – Stöd för styrning och ledning 2022.
            </note>
            <note xml:id="i-GJR8vYJqp9Ax29vJgWxgUa">
              [9] SOU 2021:8. När behovet får styra – ett tandvårdssystem för
              en mer jämlik tandhälsa.
            </note>
            <note xml:id="i-43tQvShuLnGopLFfcLTnvC">
              [10] Socialstyrelsen (2023). Bedömning av tillgång och efterfrågan
              på legitimerad personal i hälso- och sjukvård samt tandvård –
              Nationella planeringsstödet 2023.
            </note>
            <note xml:id="i-KEHS5YyJKZJUD4ZMc7TEaC">
              [11] Ibid.
            </note>
            <note xml:id="i-N1tTauK2ga55NBrJBFnT5U">
              [12] Socialstyrelsen (2023). Tillståndet och utvecklingen i hälso-
              och sjukvård och tandvård – Lägesrapport 2023.
            </note>
            <note xml:id="i-MEoK7hcRaL8oYxLcxd4zbo">
              [13] Socialstyrelsen (2023). Bedömning av tillgång och efterfrågan
              på legitimerad personal i hälso- och sjukvård samt tandvård –
              Nationella planeringsstödet 2023.
            </note>
            <note xml:id="i-FYu86B98kQzfTM3dz4TEcK">
              [14] SOU 2021:8. När behovet får styra – ett tandvårdssystem
              för en mer jämlik tandhälsa.
            </note>
            <note xml:id="i-HhP4MzB5MGgmrUrG5Duxx3">
              [15] Ibid.
            </note>
          </noteGrp>
        </div>
      </div>
    </body>
  </text>
</TEI>
