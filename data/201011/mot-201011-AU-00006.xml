<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00006">
  <teiHeader>
    <fileDesc>
      <titleStmt>
        <title>med anledning av prop. 2010/11:42 Borttagande av kravet på samtycke för behandling av vissa personuppgifter i den arbetsmarknadspolitiska verksamheten</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:42 Borttagande av kravet på samtycke för behandling av vissa personuppgifter i den arbetsmarknadspolitiska verksamheten</title>
          <idno type="rdwebb">GY02A6</idno>
          <rs type="number">A6</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A6/text</ref>
          <ref type="dokument_url_html">http://data.riksdagen.se/dokument/GY02A6</ref>
          <ref type="dokumentstatus_url_xml">http://data.riksdagen.se/dokumentstatus/GY02A6</ref>
          <ref type="doc">http://data.riksdagen.se/fil/724F09E1-1C17-4297-826A-75E518176F8C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PgdmiBPBz1qfd1iFUytRyY" type="basedOn"/>
        <correspContext corresp="i-PgdmiBPBz1qfd1iFUytRyY">
          <ref>Proposition 2010/11:42</ref>
        </correspContext>
        <correspAction xml:id="i-DFNU9vv4tPhjLAr9mm3zhB" type="signed"/>
        <correspContext corresp="i-DFNU9vv4tPhjLAr9mm3zhB">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-CmbbsgCoou3ZoNLGwZdZXo" type="referral">
          <date when="2011-01-19"/>
        </correspAction>
        <correspAction xml:id="i-Jo1fzYUy6N2bDkbV5k52Jm" type="dismissal">
          <date when="2011-01-18"/>
        </correspAction>
        <correspAction xml:id="i-D5YZDunr1SA3kBRvveqQhu" type="dismissal">
          <date when="2011-01-18"/>
        </correspAction>
        <correspAction xml:id="i-3UVZNYB8YGjdZJhXKfaSy4" type="submission">
          <date when="2010-12-22"/>
        </correspAction>
        <correspAction xml:id="i-LGgC2U6zfkdtYRrSWVf5Mt" type="transfer">
          <date when="2010-12-21"/>
        </correspAction>
        <correspAction xml:id="i-HmeobhbsuhjMMLZLicMKAi" type="assigned"/>
        <correspContext corresp="i-HmeobhbsuhjMMLZLicMKAi">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2sqQpyhLDC7dSvRkr5bpFo" type="motBody">
        <div xml:id="i-JEcNXrSv9ur4Nnre9Qy8RC" type="motProposal" subtype="förslag">
          <head xml:id="i-LJ4zxWLMzSpnETyBkxU1iX">
            Förslag till riksdagsbeslut
          </head>
          <p xml:id="i-YMcGfoXC2qH9JXDiteJ4Mx">
            Riksdagen avslår regeringens proposition 2010/11:42.
          </p>
        </div>
        <div xml:id="i-XTVe7tCfv7xAhDojZzDxtv" type="motContent">
          <head xml:id="i-UqxyJMwUdDzuo8xH2dcvFz" type="h1">
            Motivering
          </head>
          <p xml:id="i-TvHWqd5fZTd7mVgkcnArSP">
            Propositionen innehåller ett förslag till ändring i lagen om
            behandling av personuppgifter i den arbetsmarknadspolitiska verksamheten.
            Ändringen är en följd av förändringen med anledning av de tidigare,
            sjukförsäkringsreformen och etableringsreformen.
          </p>
          <p xml:id="i-DBrPLKUp8VfwXNeYzEE8nw">
            Förslaget innebär att kravet på samtycke för behandling av känsliga
            och ömtåliga personuppgifter tas bort. Det ska dock alltjämt krävas
            att uppgifterna har lämnats i ett ärende eller är nödvändiga för
            handläggningen av det.
          </p>
          <p xml:id="i-LbgKLQkmtm21sCjH7GihGw">
            Dessutom föreslås dels en följdändring i lagen om arbetslöshetsförsäkring
            med anledning av införandet av socialförsäkringsbalken, dels en
            mindre ändring i semesterlagen.
          </p>
          <p xml:id="i-BSw6DjB2BmnvGFfAtKtreR">
            Särskilda restriktioner gäller enligt personuppgiftslagen för
            vissa typer av personuppgifter. De är enligt huvudregeln förbjudet
            att behandla uppgifter som avslöjar ras eller etniskt ursprung,
            politiska åsikter, religiös eller filosofisk övertygelse eller
            medlemskap i fackförening. Det är även förbjudet att behandla
            sådana personuppgifter som rör hälsa eller sexualitet.
          </p>
          <p xml:id="i-6LZFxuKJ3w5Q4fB1p3hhra">
            Regeringen hävdar att de föreslagna ändringarna i huvudsak är
            följdändringar av tidigare genomförda åtgärder och att förändringarna
            syftar till att underlätta relationen och samarbetet mellan de
            olika myndigheterna Arbetsförmedlingen, Försäkringskassan och
            Migrationsverket. Det ska bli lättare att kommunicera elektroniskt
            i ärendehanteringen.
          </p>
          <p xml:id="i-A8HVSooJ2wJeZWTQ5WNJfy">
            Flera remissinstanser, bland dem Datainspektionen, LO och Riksförbundet
            för Social och Mental Hälsa, avstyrker dock förslaget. Det påpekas
            att det krävs en mer omfattande och djup analys av hur skyddet
            av den personliga integriteten ska kunna upprätthållas. Vidare
            att borttagande av samtyckeskravet är ett synnerligen stort ingrepp
            i den enskildes integritet. Det påtalas även att för att borttagandet
            av samtyckeskravet ska kunna godtas är det nödvändigt att säkerställa
            att de aktuella uppgifterna inte används i otillbörliga syften
            eller att informationen sprids till obehöriga.
          </p>
          <p xml:id="i-SC75uH315mhdhUT3rqxPLx">
            Miljöpartiet tvivlar inte på att regeringens syfte med den föreslagna
            förändringen är gott. Man vill komma åt problemet med att det
            skriftliga samtycket alltför ofta leder till att ärendehanteringen
            drar ut på tiden. Det är ett problem som också innebär att enskilda
            människor riskerar att alltför länge få vänta på det stöd som
            de är berättigade till.
          </p>
          <p xml:id="i-62JQMoZkRSRcfRaCpwEFW8">
            Mot den bakgrunden är det djupt olyckligt att regeringen inte
            berett frågan på ett tillräckligt seriöst sätt. Förarbetet är
            präglat av slarv, remisstiden har varit alltför kort och vad värre
            är, man har dessutom i hög grad bortsett från de synpunkter som
            lämnats från viktiga remissinstanser. Det saknas också statistik
            om hur många människor som förs mellan systemen och försäkringarna,
            vilket gör det svårt att få grepp om problemets omfattning.
          </p>
          <p xml:id="i-HeRbeDNkwvGGnbpHQxbDjF">
            Vår sammantagna bedömning av regeringens förslag är att rättssäkerheten
            får stå tillbaka till förmån för förenkling och snabbhet. Det
            är oacceptabelt enligt vår mening. Vår inställning är den motsatta,
            vi accepterar i inget sammanhang att rättssäkerheten ens naggas
            i kanten.
          </p>
          <p xml:id="i-SJWPfwVa6h1XtK6BtY2FaK">
            Mot bakgrund av vad som ovan anförs föreslås att riksdagen avslår
            regeringens förslag om borttagande av kravet på samtycke för behandling
            av vissa personuppgifter i den arbetsmarknadspolitiska verksamheten.
          </p>
        </div>
        <div xml:id="i-ActZPdxm8vujEnCA1mzA8S" type="signatureBlock">
          <list xml:id="i-CewkeWFZ1qt8muXMcmYKDG">
            <item xml:id="i-AePtu3kfGCuD2EEWVVT9pZ" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-6YJK4pem7zbkJ1mnPEXgDY" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-VkzPTDmGXcSY4WFaCvuhXj" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
            <item xml:id="i-3bsHEX4VhmBzbqrJw7fi5s" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
          </list>
        </div>
      </div>
    </body>
  </text>
</TEI>
