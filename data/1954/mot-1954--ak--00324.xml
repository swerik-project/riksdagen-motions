<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__324/mot_1954__ak__324-001.pdf"/>
      <fw xml:id="i-Pxp9oAsemzEpeWNNS64CyA">
        12 Motioner i Andra kammaren, nr 324.
      </fw>
      <div type="motHeader" xml:id="i-NktTs8oYNEvDZiF5cyfEyA">
        <div type="motTitle" xml:id="i-6sCp5iVdTZjTQauxbY3Qp5"/>
        <div type="motSubmissionInfo" xml:id="i-ARv32XL9KMuc3rCGqi1VJD"/>
      </div>
      <div type="motBody" xml:id="i-Rd3ZmetHoJNWWMAGi8W6Mv">
        <div xml:id="i-ETFhWV5xyHQcejqBSmCyVb">
          <p xml:id="i-2sTqsJQtviF9ECmZUxbAdK">
            Nr 324.
          </p>
          <p xml:id="i-QJ17vbuJxMu5yDmCgP1cwL">
            Av herr Widén m.fl., om utredning rörande omfattningen och den
            inbördes avvägningen av statens anslag till hästaveln och boskapsskötseln
            i övrigt, m. m.
          </p>
          <p xml:id="i-Uv1XbhjYs6USQqEY4hUZMg">
            Husdjursskötseln har sedan många år tillbaka framstått som jordbrukets
            vik- tigaste inkomstkälla. Enligt den senaste Jordbrukskalkylen
            härleder sig ungefär 75 procent av jordbrukets alla bruttointäkter
            från animalier och endast om- kring 25 procent från vegetabilier.
            Statsmakterna har också under en lång följd av år vidtagit åtgärder
            i speciellt syfte att främja husdjursskötselns utveckling. Av
            årets statsverksproposition, nionde huvudtiteln, inhämtas sålunda
            att Kungl. Maj:t föreslagit riksdagen att för hästavel och boskapsskötsel
            m. m. anvisa ett sammanlagt belopp av 3 469 800 kronor. Det torde
            icke råda någon meningsskiljaktighet därom att de sålunda vid-
            tagna åtgärderna verksamt bidragit till att förbättra animalieproduktionens
            effektivitet. De olika djurslagens betydelse för jordbruket har
            emellertid under senare år undergått stora förändringar. Dessa
            förändringar har till synes icke vunnit tillbörligt beaktande
            vid anslagens fördelning mellan skilda djurslag. Av förenämnda
            belopp, 3 469 800 kronor, är sålunda icke mindre än 2 412 200
            kronor eller cirka 70 procent avsedda för hästavel, därav 1137
            800 kronor för statens hingstdepåer och stuterier och 1274000
            kronor för hästavelns främ- jande, medan det för samtliga återstående
            djurslag avsedda beloppet allenast uppgår till 1 057 600 kronor
            eller endast ca 30 procent. Av Kungl. Maj:ts av riksdagen godkända
            proposition nr 101/1950 synes framgå att även andra skäl kan åberopas
            för en allmän översyn av anslagets användning för olika ändamål.
            I nämnda proposition anför departementschefen sålunda bl. a. följande:
            ”Hur mjölkboskapskontrollen än utformas, torde man icke kunna
            räkna med att den inom en mera närliggande tid skall komma att
            omfatta flertalet mindre jordbrukare. Det är emellertid just dessa
            jordbrukare, som har det största beho- vet av sådan rådgivning
            och upplysning, som nyss nämnts. Därför bör enligt min mening
            den ökning av det allmännas ekonomiska insatser till nötboskaps-
            skötselns främjande, som efter hand kan bliva möjlig, i främsta
            rummet dispone- ras för åtgärder, som kunna beräknas bliva till
            omedelbar nytta för det över- vägande flertalet av dem. Jag avser
            härmed främst anställandet av särskilda befattningshavare med
            uppgift att biträda husdjurskonsulenterna i deras upp- lysnings-
            och rådgivningsverksamhet ävensom andra åtgärder i samma syfte,
            exempelvis beviljande av statsbidrag till demonstrationsutfodringen
            m. m.” Vidare må erinras om att de subjektiva urvalsmetoder, som
            under tidigare skede var förhärskande inom husdjursaveln efter
            hand börjat ersättas av mera
          </p>
          <pb facs="riksdagen-motions-pdf/data/1954/mot_1954__ak__324/mot_1954__ak__324-002.pdf"/>
          <fw xml:id="i-4rBMDUPtskcto25raFRbcx">
            Motioner i Andra kammaren, nr 324. 13
          </fw>
          <p xml:id="i-GhYwrjYw7HWv63QWFXwoth">
            objektiva metoder, som till väsentlig del grundar sig på husdjurskontrollens
            resultat. Svinstamkontrollen har sålunda nu inordnats som ett
            led i stambok- föringsarbetet inom detta djurslag. Nämnden för
            avkommeundersökning av tju- rar (NAT) verkställer därjämte med
            bidrag av statsmedel kostnadsfri avkom- meundersökning av alla
            bedömningsbara tjurar i hela landet genom s. k. första laktationsundersökning.
            Antalet hästar i Sverige har från 1939 till 1953 minskat från
            628 000 till 339 000. Traktorns ökade användning har icke endast
            medfört att antalet hästar nedgått utan även att traktorerna övertagit
            det tyngre arbe- tet, så att kravet på hästarnas arbetsinsats
            ändrat karaktär. Det är givetvis svårt att för dagen bedöma hur
            långt minskningen av häststammen kommer att fortskrida. Det kan
            dock konstateras att hästavelns betydelse för landet har reducerats
            väsentligt och att en återgång är otänkbar. Det nya läget kräver
            därför en översyn av nuvarande organisationer och målsättningen
            för och om- fattningen av statens stöd åt hästaveln. Lantbruksstyrelsen
            har i sina petita till årets riksdag begärt upprättande av en
            särskild husdjursbyrå. För närvarande handhaves ärenden, som berör
            nöt- kreatursaveln, svinaveln, fjäderfäaveln m. m. av lantbruksbyrån,
            medan ärenden som berör hästaveln handhaves av en särskild byrå,
            stuteribyrån. Lantbrukssty- relsen har för sin del icke velat
            för dagen begära indragning av stuteribyrån men förutsätter att
            det kommer att ske när förhållandena på hästavelns område stabiliserats.
            Departementschefen har inte följt lantbruksstyrelsens förslag.
            Vi anser för vår del, att den av lantbruksstyrelsen föreslagna
            åtgärden är sakligt motiverad med det tillägget att stuteribyrån
            bör kunna avvecklas. I dessa sam- manhang bör påpekas, att statens
            hingstdepåer och stuteri, som sorterar under stuteribyrån, i och
            för sig icke är en institution, som betjänar jordbruket utan närmast
            rör försvaret. Vid en omorganisation inom lantbruksstyrelsen borde
            därför statens hingstdepåer och stuteri kunna överföras från lantbruksstyrelsen
            och jordbruksdepartementet till försvarsdepartementet och därunder
            sorterande förvaltning. På grund av vad ovan anförts hemställer
            vi, att riksdagen i skrivelse till Kungl. Maj:t måtte hemställa
            dels om skyndsam utredning rörande omfattningen och den inbördes
            avvägningen av statens anslag till hästaveln och bo- skapsskötseln
            i övrigt, dels om förslag till nästa års riksdag om upprättande
            av en husdjursbyrå inom lantbruksstyrelsen, i samband varmed den
            nuvarande stuteribyrån bör indragas, samt om överförande av statens
            hingstdepåer och stuteri till försvarsdepartementet.
          </p>
          <p xml:id="i-GGJDCYjhcbMoEczBQPybQw">
            Stockholm den 27 januari 1954.
          </p>
          <p xml:id="i-Wy42EAZh4yKG8QtCUHD5Xn">
            A. Widén. Edvard Mårtensson Sven Antby. 1 Smedstorp.
          </p>
          <p xml:id="i-DAkL8Dw4QwYzhZapQp6NAv">
            Karl Kilsmo. S. Rimås.
          </p>
        </div>
      </div>
    </body>
  </text>
</TEI>
