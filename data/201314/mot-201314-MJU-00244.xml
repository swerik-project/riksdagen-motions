<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00244">
  <teiHeader>
    <fileDesc>
      <titleStmt>
        <title>Gränsöverskridande ansvar för havsmiljön i Östersjön</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gränsöverskridande ansvar för havsmiljön i Östersjön</title>
          <idno type="rdwebb">H102MJ244</idno>
          <rs type="number">MJ244</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ244/text</ref>
          <ref type="dokument_url_html">http://data.riksdagen.se/dokument/H102MJ244</ref>
          <ref type="dokumentstatus_url_xml">http://data.riksdagen.se/dokumentstatus/H102MJ244</ref>
          <ref type="doc">http://data.riksdagen.se/fil/E20DF0B8-C156-44EF-A6F4-1F33C8890F27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MdLVxiEQ9cn2MBXpDy4u9W" type="signed"/>
        <correspContext corresp="i-MdLVxiEQ9cn2MBXpDy4u9W">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-8p5sHi7JM1uhPTfJ9NsB3" type="numbering">
          <date when="2013-10-02"/>
        </correspAction>
        <correspAction xml:id="i-2FBqoPHtsa6XQow4YXkqZ2" type="submission">
          <date when="2013-10-01"/>
        </correspAction>
        <correspAction xml:id="i-Wy9aeg4HpDk5MaWu6vTEUy" type="transfer">
          <date when="2013-09-25"/>
        </correspAction>
        <correspAction xml:id="i-TD9he6Ana7iD58pMZ2P3NC" type="assigned"/>
        <correspContext corresp="i-TD9he6Ana7iD58pMZ2P3NC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GJY77nMSw5JJH12RkBodct">
            Förslag till riksdagsbeslut
          </head>
          <p xml:id="i-3WvXJbPyjfp82DVdKcLgtb">
            Riksdagen tillkännager för regeringen som sin mening vad som
            anförs i motionen om gränsöverskridande ansvar för havsmiljön
            i Östersjön.
          </p>
        </div>
        <div type="motContent">
          <head xml:id="i-7nNcSNsNWrMprs3BtHx8yg" type="h1">
            Motivering
          </head>
          <p xml:id="i-SqcGNPaLFJBRYju8W6BDNd">
            Östersjöns dåliga havsmiljö är ett känt faktum, vilket har påtalats
            från olika håll, däribland av Världsnaturfonden (WWF). Men trots
            dystra rapporter om ett syrefattigt Östersjön med döda havsbottnar
            så finns det hopp om att kunna rädda Östersjön och samtidigt skapa
            arbetstillfällen som skulle ge Östersjöregionen ett stort resurstillskott.
          </p>
          <p xml:id="i-FvsSipvCBRev5v5hrDCkfF">
            Enligt en rapport gjord av Boston Consulting Group på uppdrag
            av Världsnaturfonden, Turning adversity into opportunity: A business
            plan for the Baltic Sea , som presenterades den 29 augusti i år,
            2013, vid WWF:s internationella Östersjöseminarium på Finlands
            ambassad i Stockholm så kan ett aktivt arbete för återställande
            av havsmiljön i Östersjön till år 2030 skapa 550 000 jobb och
            ge Östersjöregionen cirka 280 miljarder kronor i årligt mervärde.
          </p>
          <p xml:id="i-VR1SRyM9qYQS4YMdXDHqLg">
            Trots alarmerande siffror så rymmer Östersjöns innanhav ett unikt
            ekosy-stem med ett fantastiskt djur- och växtliv. Men det är samtidigt
            ett hav i kris. Det kan klart konstateras att havsmiljön i Östersjön
            är i obalans.
          </p>
          <p xml:id="i-AYky6NQs3KsKZd1pU6chCs">
            Östersjöns miljöproblem är gränsöverskridande, vilket ställer
            krav på gemensamt agerande från länderna runt Östersjön för att
            hitta lösningar. Arbetet för Östersjöns miljö är viktigt för att
            det återigen ska bli ett friskt och levande innanhav. Det behövs
            en tydlig vilja från länderna runt Östersjön där hela Östersjöregionen
            är en vinnare i detta.
          </p>
          <p xml:id="i-PWsaaeU8E9SupfKwgDSaLw">
            WWF skriver på sin hemsida:
          </p>
          <p xml:id="i-7AmugdNMi8miykbRkZj5QW">
            Att strategiskt utveckla Östersjöregionen till ett nav för så
            kallade blå och gröna teknologier – hållbara lösningar för vatten
            och hav – är en viktig faktor för att återställa havsmiljön och
            skapa affärsmöjligheter i regionen, enligt rapporten Turning adversity
            into opportunity: A business plan for the Baltic Sea . Blå och
            gröna teknologier är lösningar, produkter eller tjänster som direkt
            eller indirekt har en koppling till förbättrad miljö både till
            land och till havs.
          </p>
          <p xml:id="i-QNxnFzNxJvcLVgQwp2bZjp">
            Östersjöns hälsa har länge enbart setts som en miljöfråga, men
            rapporten visar att den också måste ses som en ekonomisk och social
            angelägenhet. Misslyckas insatserna att återskapa en frisk Östersjö
            påverkas inte bara havsmiljön, utan också den ekonomiska tillväxten
            och möjligheterna att skapa arbetstillfällen i regionen.
          </p>
          <p xml:id="i-6tMYTUDw31AVC5xZdMgYFE">
            Det finns med andra ord goda förutsättningar för att rädda Östersjön.
            Under den senaste tiden har det påvisats positiva trender som
            att fiskbestånd långsamt börjar återhämta sig och halter av övergödande
            ämnen i vattnet har minskat på vissa håll. Men Östersjöns framtid
            balanserar på en knivsegg. Utan samordning kan de framsteg som
            gjorts lätt gå förlorade.
          </p>
          <p xml:id="i-HLR2fG3SYNqDV5frt7Y8aZ">
            Världsnaturfondens generalsekreterare pekar på att beslut som
            rör Östersjöns framtid måste fattas utifrån en bedömning av vad
            som är mest lönsamt som helhet, både ur ett socioekonomiskt och
            ett ekologiskt perspektiv.
          </p>
          <p xml:id="i-B5S1ZX6jfgFQD9BgLZjbCd">
            Rapporten visar enligt WWF att kostnaderna och fördelarna för
            olika industrier runt Östersjön inte kan analyseras var för sig,
            eftersom de påverkar varandra. Istället krävs en integrerad ansats.
            En sektors miljöpåverkan kan ha stora konsekvenser för den ekonomiska
            utvecklingen inom ett annat område och därför också för samhället
            i stort. En gemensam vision är därför av stor vikt för en positiv
            utveckling i regionen. Diskussionen måste breddas till att inte
            bara inkludera miljöministrar, utan även involvera såväl offentlig
            som privat sektor, stats-, finans-, jordbruks- och arbetsmarknadsministrar
            för att skapa en ljusare framtid för Östersjöregionen.
          </p>
          <p xml:id="i-GMibasZXYZxuensB1m8rZP">
            Enligt WWF lyfter rapporten fem viktiga rekommendationer för
            att förbättra miljötillståndet i Östersjön och skapa affärsmöjligheter:
            1. Fokusera på nyckelprioriteringar och initiativ inom de viktigaste
            problemområdena – övergödning, farliga ämnen och överfiske 2.
            Öka ansvaret att implementera överenskommelser 3. Tillämpa en
            integrerad ansats mellan länder, sektorer och departement – som
            även omfattar sociala och ekonomiska aspekter 4. Skapa kommersiella
            incitament genom att länka miljökostnader till respektive källor
            5. Investera i att utveckla regionen till ett 'blått och grönt'
            teknologinav.
          </p>
          <p xml:id="i-MUKBwCns6SQXrnUHRSzL6U">
            Ansvaret för miljöpolitiken har givetvis ansvarig miljöminister
            men frågan om vår miljö och i detta sammanhang havsmiljön i Östersjön
            och konsekvenser av det samt vilka fördelar ett aktivt förbättringsarbete
            av miljön i Östersjön kan ge, är givetvis något som borde beröra
            flera ämnesområden så också inom regeringen och vara en del i
            varje statsråds ministerportfölj. För varje statsråd bör det innebära
            att arbeta tillsammans med sina kollegor i Östersjöregionen för
            att inse de ekonomiska, sociala och miljömässiga möjligheter som
            ligger i en verkligt hållbar utveckling av havsmiljön i Östersjön
            som också kan uppnå en positiv effekt i Östersjöregionen.
          </p>
          <p xml:id="i-Kk2wQyzfeVX3HXdbdSb6j3">
            Det är viktigt att man samlat inom regeringen inser vikten av
            Helcomprocessen och deltar i arbetet med Miljödepartementet för
            att säkerställa att BSAP (Baltic Sea Action Plan) genomförs. Det
            är också viktigt att regeringen stödjer utvecklingen av kommersiella
            incitament genom att investera i miljölösningar som rör Östersjön.
          </p>
          <p xml:id="i-A3P1CVHQbjkYz7MB7jQbum">
            Det kan aldrig vara för sent att starta ett aktivt arbete för
            att förbättra och rädda havsmiljön i Östersjön. Men det kan ta
            tid och det är ett arbete som kontinuerligt måste prioriteras.
          </p>
        </div>
        <div type="motSignatures">
          <list>
            <item xml:id="i-82pBB34kGPJkBk9qf77UEY">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
