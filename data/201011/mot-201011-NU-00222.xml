<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00222">
  <teiHeader>
    <fileDesc>
      <titleStmt>
        <title>Besöksnäringen i Tranås</title>
        <author corresp="i-8Nio1rUw3hSjL6pvCGw22Y">av Carina Hägg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Besöksnäringen i Tranås</title>
          <idno type="rdwebb">GY02N222</idno>
          <rs type="number">N222</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N222/text</ref>
          <ref type="dokument_url_html">http://data.riksdagen.se/dokument/GY02N222</ref>
          <ref type="dokumentstatus_url_xml">http://data.riksdagen.se/dokumentstatus/GY02N222</ref>
          <ref type="doc">http://data.riksdagen.se/fil/C9FDA4DF-13A9-4E4C-8A7D-17E34738BA08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KT7RkHJmN39ndmVaSsm6VY" type="signed"/>
        <correspContext corresp="i-KT7RkHJmN39ndmVaSsm6VY">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction type="numbering" xml:id="i-LdXAxX4KXg5DEGgunArkVp">
          <date when="2010-10-26"/>
        </correspAction>
        <correspAction type="submission" xml:id="i-3ewA5xuBMkYw49gWwbtjhV">
          <date when="2010-10-22"/>
        </correspAction>
        <correspAction type="transfer" xml:id="i-HKSMEugCD4qeUfiiMQBt89">
          <date when="2010-10-20"/>
        </correspAction>
        <correspAction type="assigned" xml:id="i-2aBTtzYRcY84g8FWcKCeVW"/>
        <correspContext corresp="i-2aBTtzYRcY84g8FWcKCeVW">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Qs9EaGQih6MyxRaoz69iwz">
            Förslag till riksdagsbeslut
          </head>
          <p xml:id="i-NW7sprLjaVAVGD36TjwwCA">
            Riksdagen tillkännager för regeringen som sin mening vad som
            anförs i motionen om besöksnäringen i Tranås.
          </p>
        </div>
        <div type="motContent">
          <head type="h1" xml:id="i-P2nc4T3c41MgqTJWhMAgf7">
            Motivering
          </head>
          <p xml:id="i-3bT3iUoZr1gqib8ZfJthap">
            Besöksnäringen är idag en av Sveriges snabbast växande näringar.
            I besöksnäringen arbetar totalt närmare 200 000 människor. Hotell-
            och restaurangbranschen sysselsätter cirka 130 000 personer. Här
            jobbar fler ungdomar och människor med utländsk bakgrund än i
            någon annan näring. Var tredje anställd är under 25 år och var
            tredje har invandrarbakgrund. Det är också en näring som stimulerar
            till egenföretagande.
          </p>
          <p xml:id="i-Jo2mVz9JYAscJgRbQpCUWb">
            Turistnäringen utvecklas i takt med ökad handel mellan företag
            i olika regioner och länder, och i takt med att människor och
            företag ändrar sina konsumtionsvanor och använder en allt större
            del av sin budget på resor, upplevelser, möten och restaurangbesök.
            En växande internationell turism, genomtänkt marknadsföring i
            samverkan med grannkommuner och ett allt bättre utbud av attraktiva
            besöksmål bidrar till fortsatt tillväxt. Detta är också en stor
            chans till jobb för ungdomar.
          </p>
          <p xml:id="i-EhpnStcxaZJAHJpJhRPHTx">
            Därför behövs det nya offensiva investeringar för att tjänstesektorn
            även framöver ska ha en gynnsam utveckling. Besöksnäring och turism
            är en viktig del av tjänstesektorn där Tranås har en stor framtidspotential.
            Tjänstesektorn blir en allt viktigare del av svensk ekonomi. Det
            här är extra viktigt inte minst nu under jobbkrisen att vi i vårt
            län arbetar aktivt för fler satsningar på turism och besöknäringen.
          </p>
          <p xml:id="i-EzRJ2P9LZVZBtzqc5sokch">
            Enligt UNWTO, FN:s turismorganisation, kommer den globala turismen
            att växa med över 70 procent till 2020 och i Europa med 50 procent.
            Jag vill att Sverige ska ligga i framkant. Turismen ska växa snabbare
            här än i resten av Europa, vi ska locka till oss en större andel
            av de nya globala turisterna. Internationella evenemang är exempelvis
            ett mycket intressant segment där det finns en stor tillväxtpotential.
          </p>
          <p xml:id="i-Ge1w5MnwLgiqtJiUSVp9qD">
            Jag vill att staten, i samarbete med kommuner, föreningar och
            företag, ska ta ett ökat ansvar för att locka besökare till Sverige.
            Att gemensamt arbeta för att stärka en positiv bild av Sverige
            skapar både jobb och intäkter. Följande prioriteringar är viktiga
            för att besöksnäringen ska kunna växa:
          </p>
          <list style="ul">
            <item xml:id="i-3ZGE7WuB2gtNPePunFzCo2">
              Vi vill kraftigt öka marknadsföringen av Sverige som turistland
              och avsätter därför 100 miljoner kronor till detta och till ett
              strategiskt arbete med att främja internationella evenemang. Ett
              särskilt bolag, Event Sweden, ska bildas för att samla och professionalisera
              arbetet med evenemang. Event Sweden ska också kunna bistå med
              ekonomiska garantier.
            </item>
            <item xml:id="i-YH92cdTAt975oCv4QmVyWW">
              Så snart som möjligt rusta Sverige för en ökad och mer förädlad
              turism, genom att sjösätta särskilda utbildningsprogram för besöksnäringen.
              Regeringen bör inleda samtal med besöksnäringen för att åstadkomma
              ett strategiprogram. Strategiprogrammet ska innehålla både kompetensutveckling
              och forskningsinsatser.
            </item>
            <item xml:id="i-X2ctGWbjqiRsHbEtwpgC2x">
              Den svenska besöksnäringen bör bli ledande i att erbjuda klimatsmarta
              alternativ till våra gäster. En medveten politik för grön infrastruktur
              och för tillgång till stränder och skogar med varierat djurliv
              kommer i kombination med genomtänkt profilering och genomtänkta
              erbjudanden att öka turismen och bidra till bilden av Sverige
              som ett hållbart land.
            </item>
            <item xml:id="i-THgoo4sgouPh6QN12BGdCY">
              Vi vill verka för schyst konkurrens. Den svarta ekonomin inom
              besöksnäringen ska bekämpas med ökad användning av personalliggare
              och oanmälda besök från Skatteverket.
            </item>
          </list>
          <p xml:id="i-GDpDWpfqbwj2AXNUe9XpZp">
            Besöksnäringens tillväxt har varit mycket stark de senaste åren.
            Mellan 2000 och 2007 ökade turismkonsumtionen i Sverige med nästan
            50 procent i löpande priser. Antalet sysselsatta i besöksnäringen
            har också utvecklats starkt. Tillsammans kan vi ge fler möjlighet
            att uppleva Tranås och Sommenbygden.
          </p>
        </div>
        <div type="motSignatures">
          <list>
            <item xml:id="i-AqSHQmdBjkmQEopLFdtJ6" who="i-8Nio1rUw3hSjL6pvCGw22Y">
              Carina Hägg (S)
            </item>
          </list>
        </div>
      </div>
    </body>
  </text>
</TEI>
