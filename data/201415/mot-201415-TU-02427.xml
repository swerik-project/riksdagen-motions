<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-02427">
  <teiHeader>
    <fileDesc>
      <titleStmt>
        <title>Infrastruktur för hela landet</title>
        <author corresp="i-FucmvyHZ22CXcKRGnfjaC4">av Anders Åkesson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2427 av Anders Åkesson (C)</title>
          <idno type="rdwebb">H2022427</idno>
          <rs type="number">2427</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2022427/text</ref>
          <ref type="dokument_url_html">http://data.riksdagen.se/dokument/H2022427</ref>
          <ref type="dokumentstatus_url_xml">http://data.riksdagen.se/dokumentstatus/H2022427</ref>
          <ref type="docx">http://data.riksdagen.se/fil/8C658782-840B-41B1-B00D-43B7707212F4</ref>
          <ref type="pdf">http://data.riksdagen.se/fil/48669B04-CFB7-4581-80AA-3D2797EC909B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SYF1NAhMxVXAFjXLgv1MKQ" type="signed"/>
        <correspContext corresp="i-SYF1NAhMxVXAFjXLgv1MKQ">
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-6aLBKcCBWqgeusMXioDNCk" type="submitted">
          <date when="2014-11-10"/>
          <time when="15:39:23"/>
        </correspAction>
        <correspAction xml:id="i-Mc4tGUnSiQYpaSXLEdpJMm" type="reviewed">
          <date when="2014-11-10"/>
          <time when="19:17:39"/>
        </correspAction>
        <correspAction xml:id="i-EvgzRS3swMyaqq4MpRyjKj" type="referred">
          <date when="2014-11-12"/>
        </correspAction>
        <correspAction xml:id="i-EebPYUrMkTUhMDQHGNC8yU" type="assigned">
          <date when="2018-06-05"/>
          <time when="10:30:39"/>
        </correspAction>
        <correspContext corresp="i-EebPYUrMkTUhMDQHGNC8yU">
          <ref type="assignedTo">Trafikutskottet</ref>
        </correspContext>
        <correspAction xml:id="i-GZX7Cn5WdXYFJBT5udtyxg" type="behandlas_i"/>
        <correspContext corresp="i-GZX7Cn5WdXYFJBT5udtyxg">
          <ref type="uppgift">2014/15:TU6</ref>
          <ref type="ref_dok_id">H201TU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7MorGyPxWkniakUvbEpwTB" type="behandlas_i"/>
        <correspContext corresp="i-7MorGyPxWkniakUvbEpwTB">
          <ref type="uppgift">2014/15:TU10</ref>
          <ref type="ref_dok_id">H201TU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU10</ref>
          <ref type="ref_dok_titel">Fordons- och vägtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9DstS1iY2mytBMKQ37RrPH" type="behandlas_i"/>
        <correspContext corresp="i-9DstS1iY2mytBMKQ37RrPH">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7NbYYNtW4WADgEEeDafSqj" type="behandlas_i"/>
        <correspContext corresp="i-7NbYYNtW4WADgEEeDafSqj">
          <ref type="uppgift">2014/15:TU12</ref>
          <ref type="ref_dok_id">H201TU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU12</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AkEg7whaA6NmcgbnVESKLj" type="behandlas_i"/>
        <correspContext corresp="i-AkEg7whaA6NmcgbnVESKLj">
          <ref type="uppgift">2014/15:FiU22</ref>
          <ref type="ref_dok_id">H201FiU22</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU22</ref>
          <ref type="ref_dok_titel">Bank-, försäkrings-, kreditupplysnings- och AP-fondsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2427 av Anders Åkesson (C) Infrastruktur
          för hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Xw5GBczaL7XKhdpSKMmSVv">
            Förslag till riksdagsbeslut
          </head>
          <list style="ol">
            <item xml:id="i-NBSryY7eNoCGqYPsiWABT6">
              Riksdagen tillkännager för regeringen som sin mening vad som
              anförs i motionen om att privat kapital och pensionsfonderna ges
              möjlighet att investera i infrastruktur även i Sverige.
            </item>
            <item xml:id="i-PLSYvqne4AqLdc7Vo4VHVr">
              Riksdagen tillkännager för regeringen som sin mening vad som
              anförs i motionen om att intensifiera utvecklingsarbetet med kalkylmodeller
              och samlade effektbedömningar av godstransporter för att ge mer
              rättvisande lönsamhetskalkyler av investeringar i infrastruktur.
            </item>
            <item xml:id="i-BsBJC72HPbEXVovbnTd2U9">
              Riksdagen tillkännager för regeringen som sin mening vad som
              anförs i motionen om att Trafikverket ges i uppdrag att identifiera
              10–15 objekt i nu gällande infrastrukturplan som i stället hanteras
              med extern medfinansiering.
            </item>
            <item xml:id="i-NQZiPp3AwRgufTCUCpBHVR">
              Riksdagen tillkännager för regeringen som sin mening vad som
              anförs i motionen om att det omfattande nät av fiber som staten
              i dag förfogar över tillgodogörs för konsumenter på operatörsneutral
              basis och därmed erbjuder en bredbandstäckning som kommer stora
              delar av landet till del.
            </item>
            <item xml:id="i-TkRbTAqgwkYVeS4CuG1PQH">
              Riksdagen tillkännager för regeringen som sin mening vad som
              anförs i motionen om att det arbete och de erfarenheter som nu
              görs tack vare de initiativ som togs av alliansregeringen för
              utveckling av elektrifierade vägar tas till vara på ett sådant
              sätt att utvecklingsarbetet inte tappar fart utan i stället kan
              realiseras.
            </item>
            <item xml:id="i-G7Q7xFL4vsYT7rb8VKJ1sn">
              Riksdagen tillkännager för regeringen som sin mening vad som
              anförs i motionen om möjligheten att tillåta 74-tonslastbilar
              som ett led i att förbättra miljö och konkurrenskraft.
            </item>
          </list>
        </div>
        <div type="motContent">
          <head xml:id="i-AtzqFcJjXNBjovjyLC5tT3" type="h1">
            Motivering
          </head>
          <p xml:id="i-29UDUz6nnySG7bjbshbBQs">
            Sverige behöver bli mer attraktivt. Om vi lyckas med att skapa
            säkra, välfungerande och intermodala kommunikationer i hela landet
            kan hela befolkningens och hela landets potential för välståndsbyggande
            tas tillvara. Det kommer att gynna tillväxten och därmed förutsättningarna
            att leva och verka i hela landet. Med denna utgångspunkt har vi
            också möjligheter att skapa en bra grund för kommande generationer
            inte minst när det gäller miljön. Detta i sin tur förutsätter
            att transportsektorn kan hitta nya vägar för att bryta sambandet
            mellan ökade transporter och större miljöpåverkan. Vårt välstånd
            bygger till stor del på vår öppenhet mot omvärlden och vår styrka
            som exportnation. Alla människor kan bidra till den gemensamma
            tillväxten om det, oavsett var i landet man bor, finns förutsättningar
            att försörja sig. Ska detta kunna bli verklighet behöver tillgängligheten,
            rörligheten och den internationella konkurrenskraften på olika
            sätt stärkas. Konkurrensen är global vilket gör transportinfrastrukturens
            effektivitet till en nyckelfaktor för svenska framgångar internationellt.
            Sverige är Europas till ytan tredje största land. Detta gör att
            alla transportslag är nödvändiga för att det ska gå att leva och
            arbeta i hela landet.
          </p>
          <p xml:id="i-Y7egttyretHCVS3rwfhQeS">
            En allt större del av befolkningen bor i städer och näringsliv
            och produktion koncentreras allt mer till urbana regioner. Samtidigt
            ser vi en ökad efterfrågan på, och tillväxt i, näringar som skog,
            malm, besöksnäring och areella näringar vilket skapar tillväxt
            även i de mindre tätt bebyggda delarna av landet.
          </p>
          <p xml:id="i-9ubNm1g5gmuwKSwrUayR2h">
            Kraven på resmöjligheter och varutransporter ökar och kräver
            en mycket långsiktig utveckling av infrastrukturen. Så har också
            skett i och med att alliansregeringen hösten 2012 lade propositionen
            ”Investeringar för ett starkt och hållbart transportsystem” (2012/13:25)
            i riksdagen.
          </p>
          <head xml:id="i-T1Fhn5zEj4VomMiMqkvHjY" type="h2">
            Öka investeringarna i infrastruktur med alternativ finansiering
          </head>
          <p xml:id="i-32ANsKMLo49k5zSADA37He">
            Ska en ökad investeringstakt i samhällsnödvändig infrastruktur
            realiseras i den takt som är nödvändig krävs att finansieringsfrågorna
            sätts i fokus.
          </p>
          <p xml:id="i-4eZrqTo1AiuLv5dktKnAs4">
            I första hand behöver Sverige i mycket större utsträckning än
            idag börja använda sig av externa finansieringslösningar som exempelvis
            offentlig-privata samarbeten (OPS). En källa till externt kapital
            som redan idag investerar i infrastruktur i andra länder, och
            också borde beredas den möjligheten i Sverige, är våra pensionsfonder.
            Här finns både kunskapen och viljan att tämligen omgående gå in
            i stora inhemska infrastrukturprojekt och därigenom låta vårt
            pensionskapital bidra till tillväxten även här och inte bara i
            andra delar av världen. Jag anser därför att pensionsfondernas
            mandat justeras så att de ges möjlighet att investera i infrastruktur
            även i Sverige. Investeringarna som sådana medför positiva synergieffekter
            för samhället eftersom det i samband med infrastrukturinvesteringar
            blir möjligt att exploatera affärs- och bostadsområden med värdeökningar
            som följd. Detta är positiva effekter som motiverar en dialog
            om hur investeringar kan medfinansieras. Ett annat sätt som jag
            anser att vi i högre grad bör utnyttja än idag, framförallt i
            våra större städer är trängselskatt som medfinansieringskälla.
            Trängselskatten är heller inte enbart en skatteintäkt utan ett
            i många fall effektivt sätt att förbättra tillgänglighet, framkomlighet
            och miljön i de städer där den tas ut. För att bibehålla legitimiteten
            för denna typ av skatter anser vi att det är viktigt att skatteuttaget
            i allra största utsträckning går tillbaka till den berörda regionen
            där ny infrastruktur kan finansieras samt att beslut om skatten
            tas regionalt. Ska de investeringsbehov som finns kunna tillgodoses
            inom en rimlig tidsrymd måste vi hitta fler sätt att finansiera
            dessa. I annat fall kommer vi alltid att lida av flaskhalsar i
            transportsystemet som är negativa för såväl miljön som tillväxten.
          </p>
          <p xml:id="i-DDAQvd8xkELhkPChqmitc1">
            I andra hand gäller det att de samhällsekonomiska kalkylmodeller
            som ligger till grund för investeringsbeslut utvecklas så att
            de exempelvis även beaktar den framtida potentialen i ett projekt.
            För att beräkna den samhällsekonomiska nyttan i ett projekt behöver
            även exempelvis restidsvärden justeras så att de ger en mer rättvisande
            bild av de samhällsekonomiska vinsterna än vad som är fallet i
            dagsläget. Detsamma gäller även för godset i vårt transportsystem
            som är konstant undervärderat. En samhällsekonomisk värdering
            av godsprojekt som på ett rättvisande sätt speglar dess betydelse
            för näringslivets konkurrenskraft och för Sveriges konkurrenskraft
            som nation behöver genomföras. Utvecklingsarbetet med kalkylmodeller
            och samlade effektbedömningar av godstransporter måste intensifieras.
            Transporterna är en integrerad del i hela den industriella produktionen.
            Om transportkedjan bryts fallerar hela systemet tills man kunnat
            göra en återstart. Återhämtningsförmågan är oerhört viktig, d.v.s.
            robustheten i transportsystemen.
          </p>
          <p xml:id="i-XQg2B1SeKT17bDX7pGMDwC">
            I tredje hand anser jag att regeringen bör se till att de statliga
            bolag som är verksamma på infrastrukturområdet säljs, såsom Green
            Cargo, Svevia, SJ, Sweroad och Swedavia m.fl. Dessa verkar redan
            på avreglerade marknader och det finns rimligen inga skäl för
            staten att driva dessa operativa verksamheter.
          </p>
          <p xml:id="i-QmvxNLzaXdGPWoRFTXeJNn">
            På samma sätt bör svenska och danska staten komma överens om
            att sälja Öresundsbron/Svedab vilket skulle frigöra ett antal
            miljarder kronor. Trafikverket bör därför ges i uppdrag att identifiera
            10–15 objekt i nu gällande infrastrukturplan som istället kan
            hanteras med extern medfinansiering. Ett av dessa skulle ett nytt
            EU-harmoniserat signalsystem för järnvägen (ERTMS) kunna vara
            som i sig skulle frigöra runt 10 miljarder kr ur investeringsbudgeten
            i ett inledande skede, men på sikt troligtvis mer än så.
          </p>
          <p xml:id="i-FQFDaVZ7g5XnCtYFM3dDaL">
            Dessutom finns intresse från näringslivets sida om att få koncession
            på järnvägen till Riksgränsen för att genomföra förstärkningsåtgärder
            m.m.
          </p>
          <p xml:id="i-LduiR2oF2fgLyitY4PYF61">
            Tågsektorn är också den största elköparen i Sverige och kraftigt
            beroende av en väl fungerande kraftförsörjning (kontaktledningar
            etc.). Behovet av upprustning av kraftförsörjningssystemet är
            på många håll akut. Att finansiera detta med externt kapital skulle
            enligt beräkningar frigöra runt 20 miljarder kr över tid.
          </p>
          <head xml:id="i-NzGjBuRMQHKV6k2c3HquFe" type="h2">
            Betrakta it/ICT som ett femte transportslag jämställt med de
            övriga fyra
          </head>
          <p xml:id="i-2FPu5D7YkZvie4hSe9YB8M">
            It ska ses som en naturlig del av infrastrukturen och ett ”femte
            transportslag”. För att stärka den möjligheten bör det omfattande
            nät av fiber som olika statliga verk idag (Banverket, Svenska
            kraftnät, Vattenfall etc.) förfogar över sammanföra i ett gemensamt
            statligt bolag som på operatörsneutral basis erbjuder en bredbandstäckning
            som skulle komma stora delar av landet till del.
          </p>
          <p xml:id="i-4CrT9UvEH2H2vDvpx2kCJL">
            It spelar även en viktig roll för att stärka och underlätta utnyttjandet
            av den s.k. fyrstegsprincipen som är central i Trafikverkets arbete
            med att analysera och åtgärda behoven i vårt transportsystem.
            It har även möjligheten att utgöra ett alternativ till fysiska
            transporter som skulle kunna minska trafikens klimatpåverkan.
            Andra klimatsmarta åtgärder som bör utvecklas är elektrifieringen
            av våra motorvägar mellan Stockholm–Göteborg–Malmö för att medge
            trafikering av ellastbilar på sträckorna. Fullt utbyggd beräknas
            transportsektorns CO2-utsläpp minska med upp till 95 procent av
            dagens nivåer. Jag vill därför understryka vikten av att det arbete
            och de erfarenheter som nu görs tack vare de initiativ som togs
            av Alliansen tas tillvara på ett sådant sätt att utvecklingsarbetet
            inte tappar fart.
          </p>
          <p xml:id="i-ZJenmh5pgDXkZmC57zSDY">
            Precis som elektrifiering av vissa vägar skulle minska klimatpåverkan
            har användandet av längre och tyngre lastbilar visat sig ha positiv
            effekt på såväl klimat som transporteffektivitet och det är viktigt
            att möjligheten att tillåta 74-tonslastbilar, som just nu är ute
            på remiss, slutförs för att därigenom bibehålla svensk konkurrenskraft
            och som ett led i att klara klimatutmaningarna inom transportsektorn
            och möta de negativa effekterna som ett eventuellt införande av
            km-skatt skulle innebära.
          </p>
        </div>
        <div type="motSignatures">
          <list>
            <item xml:id="i-YLHPEJGZKbbPVrDDfwhS1x" who="i-FucmvyHZ22CXcKRGnfjaC4">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
