<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0298/mot_200102_MJ_0298-0001.pdf"/>
      <div type="motHeader" xml:id="i-Q98ji7CBwMKXHbn1mb8C2w">
        <div type="motTitle" xml:id="i-KyAbjKnpAx5QcKQ8GWRVj2"/>
        <div type="motSubmissionInfo" xml:id="i-Sfx2YvVX8BGW4C7ZYtEKvx"/>
      </div>
      <div type="motBody" xml:id="i-JwgCxjwZrks3xcs8JXjGQj">
        <div xml:id="i-Ni83UfkYd9LKRguJQZ7aHq">
          <p xml:id="i-4YfjmLzA6YFYcjwGJfkjFS">
            2001/02 mnr: MJ298 pnr: kd685
          </p>
          <p xml:id="i-7xDKxnPdRWvg6CLzhcqimB">
            Motion till riksdagen 2001/02:MJ298
          </p>
          <p xml:id="i-EVYWdbecdhJ57xvFSkwUhR">
            av Caroline Hagström (kd)
          </p>
          <p xml:id="i-6tBRefY4y2uFQwZgguady2">
            S.k. kamphundar
          </p>
          <p xml:id="i-WGH1GmzJhZMuyb9QLiWpq">
            Förslag till riksdagsbeslut
          </p>
          <p xml:id="i-HMW1adWAhsHL2WtFmknFEe">
            Riksdagen begär att regeringen lägger fram förslag till lagstiftning
            om s.k. kamphundar i enlighet med motionen.
          </p>
          <p xml:id="i-3J3ufLxqUf7ybHBjZWtgVs">
            Aggressiva hundar
          </p>
          <p xml:id="i-SnC73dfTdcJj8Z3DKcsCDg">
            Under några år har det förekommit en intensiv debatt, såväl i
            Sverige som inom många andra EU-länder, om s.k. kamphundar. Det
            handlar om hundar som hetsas mot varandra och används i illegala
            hundkamper, hundar som kriminella personer använder som levande
            brottsverktyg för att skrämma och hota sina offer med. Vi har
            även i medierna fått läsa om hundar som attackerar spädbarn. Det
            är en mycket oroväckande utveckling att alltfler aggressiva hundar
            finns i samhället, och om aggressiviteten hos djuren uppmuntras.
            Antalet hundar som räknas till gruppen kamphundar uppskattas i
            dag i Sverige till ungefär 2 000, men man vet också att det finns
            ett visst mörkertal. Och det sker hela tiden en nyrekrytering
            av den här typen av hundar till de s.k. kriminella hundgäng som
            finns idag. Totalt finns det i Sverige ungefär 800 000 hundar.
            Det är således en ganska liten del av landets alla hundar som
            används för kriminella verksamheter eller som är kända för att
            oprovocerat attackera barn eller vuxna. Men detta är ett ökande
            problem som man naturligtvis måste ta på stort allvar och också
            se till att komma till rätta med. Det är inte första gången som
            vi kristdemokrater engagerar oss i detta problem. Redan under
            allmänna motionstiden 1999 motionerade undertecknad i ärendet.
            Även när regeringen våren 2000 kom med en proposition med ett
            nytt lagförslag lade vi kristdemokrater ett motförslag, som vi
            ansåg skulle lösa problemet med hundar som attackerar människor
            och andra hundar på ett mer rättvist och effektivt sätt.
          </p>
          <pb facs="riksdagen-motions-pdf/data/200102/mot_200102_MJ_0298/mot_200102_MJ_0298-0002.pdf"/>
          <p xml:id="i-F1UCjwum46cRPLBRV7Z7U8">
            2001/02:MJ298
          </p>
          <p xml:id="i-VxvN3S2nmEWcHx9jv1FsBN">
            Detta förslag röstades dessvärre ner av majoriteten och istället
            fick vi en ny lag som innebär att alla hundar, som är under åtta
            år när lagen började gälla den 1 januari 2001, ska märkas och
            registreras i ett för landet centralt register. Med denna lag
            trodde man från majoritetens sida att man ska komma till rätta
            med problemet. Men det har visat sig inte vara fallet. Man kan
            ju naturligtvis fråga sig om en hund blir mindre aggressiv eller
            farlig bara för att den blir märkt och registreras i ett register.
            Så är det naturligtvis inte. Dessutom märkte ju de flesta seriösa
            hundägare sina hundar redan innan lagen trädde i kraft och då
            på frivillig väg. Men de personer som har hunden som ett vapen
            eller som använder hunden i någon annan form för sin kriminella
            verksamhet lär inte vara särskilt intresserade av att registrera
            sin hund. Därmed riskerar den nya lagen att bli tämligen verkningslös
            även i framtiden. Problemen med s.k. kamphundar är olika stort
            i olika kommuner. I januari i år förbjöd Botkyrka kommun kamphundar,
            men det beslutet upphävdes av länsstyrelsen i Stockholm med motiveringen
            att det inte höll juridiskt. Enligt uppgift jobbar även Stockholms
            stad med att få till stånd en egen lösning på problemet. I en
            skriftlig fråga från undertecknad till jordbruksministern ställd
            i maj i år angående denna problematik svarar ministern: Lagen
            om tillsyn över hundar och katter är i vissa stycken föråldrad
            och en översyn är därför påkallad. En sådan översyn kommer att
            genomföras på Jordbruksdepartementet inom den närmaste framtiden.
            Botkyrka kommun har i ett beslut den 25 januari 2001 hemställt
            hos Jordbruksdepartementet att 19 a 8 djurskyddsförordningen ändras.
            Detta beslut och andra skrivelser i ärendet kommer att behandlas
            i samband med översynen. Om det visar sig att ytterligare åtgärder
            bör vidtas för att
          </p>
          <p xml:id="i-Cfyq16bDij69uTyQwCQG1J">
            stärka hundägarnas ansvar än mer kommer jag självfallet att föreslå
            sådana.
          </p>
          <p xml:id="i-5X8oHvNwzwCPbMxTi1EUtw">
            Enligt uppgift ska en sådan översyn påbörjas under denna höst.
            Men förslag och beslut i frågan brådskar. Alla hundar kan med
            ”fel” ägare eller handhavande utveckla ett mer eller mindre aggressivt
            beteende. Men jag anser att man inte kan bortse från att det ökande
            problemet med aggressiva hundar i tid kan härledas till då vi
            i Sverige fick ett ökat antal hundar av rasen pitbullterrier.
            Jag tror att man måste börja med att se på den hundras som föranlett
            det ökade problemet. Därför kvarstår mitt motionsförlag om att
            man bör pröva den modell man valt att tillämpa i England nämligen
            Dangerous Dogs Act. Enligt Dangerous Dogs Act är det förbjudet
            att äga vissa utpekade hundraser utan ett särskilt undantagstillstånd.
            Det är vidare förbjudet att uppföda, sälja, byta eller ge bort
            sådana hundar. Undantagstillstånd för innehav utfärdas när hunden
            är kastrerad, försäkrad och fått en sändare implanterad. Dessa
            hundar får ej vara på allmän plats om de inte bär munkorg och
            är säkert hållna i band av en person som är minst 16 år gammal.
            Dessutom fick domstol rätt att villkorslöst besluta om avlivande
            av hund. I en utvärdering år 1997 konstaterade man att lagen hade
            uppnått sina syften. Med stöd av bestämmelserna i Dangerous Dogs
            Act hade man till en
          </p>
          <pb facs="riksdagen-motions-pdf/data/200102/mot_200102_MJ_0298/mot_200102_MJ_0298-0003.pdf"/>
          <p xml:id="i-MDdSC77J8FqknD23q6eCSW">
            2000/01:c999
          </p>
          <p xml:id="i-CcXnc2Yza5i5teiUqNBbsJ">
            stor del lyckats eliminera uppfödning och innehav av hundar för
            kriminella eller ”antisociala” ändamål, dvs. särskilt pitbullterrier.
            Därför tror jag att denna modell kan vara ett bättre sätt att
            komma tillrätta med problemet.
          </p>
          <p xml:id="i-2Whz97XimKcaH8LfUnX8Qh">
            Stockholm den 26 oktober 2001
          </p>
          <p xml:id="i-Kpk64QJYShS4zYEuQh4vyU">
            Caroline Hagström (kd)
          </p>
          <p xml:id="i-82RbNSbhYNSqgfLbnGMNM3">
            10
          </p>
        </div>
      </div>
    </body>
  </text>
</TEI>
