<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-01066">
  <teiHeader>
    <fileDesc>
      <titleStmt>
        <title>Värdefull åkermark bör skyddas bättre</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1066 av Betty Malmberg (M)</title>
          <idno type="rdwebb">H2021066</idno>
          <rs type="number">1066</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2021066/text</ref>
          <ref type="dokument_url_html">http://data.riksdagen.se/dokument/H2021066</ref>
          <ref type="dokumentstatus_url_xml">http://data.riksdagen.se/dokumentstatus/H2021066</ref>
          <ref type="docx">http://data.riksdagen.se/fil/153A9A18-7791-405D-A4C7-6A4934E270B0</ref>
          <ref type="pdf">http://data.riksdagen.se/fil/5AD45556-34CE-4D89-BD94-91467759209E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7NmzzH9cJ5HxarRW44krcv" type="signed"/>
        <correspContext corresp="i-7NmzzH9cJ5HxarRW44krcv">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-5XnS1vT1SHacyUddQBtoWT" type="submitted">
          <date when="2014-11-07"/>
          <time when="08:25:16"/>
        </correspAction>
        <correspAction xml:id="i-E4S7s92kUASbibQoqQpuoG" type="referred">
          <date when="2014-11-12"/>
        </correspAction>
        <correspAction xml:id="i-NuY4rzyPnpaqECcU3AUSsi" type="assigned">
          <date when="2016-04-27"/>
          <time when="12:36:08"/>
        </correspAction>
        <correspContext corresp="i-NuY4rzyPnpaqECcU3AUSsi">
          <ref type="assignedTo">Civilutskottet</ref>
        </correspContext>
        <correspAction xml:id="i-2TP9nMmjz9N7882jRCQvrt" type="behandlas_i"/>
        <correspContext corresp="i-2TP9nMmjz9N7882jRCQvrt">
          <ref type="uppgift">2015/16:CU13</ref>
          <ref type="ref_dok_id">H301CU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8wfjcQ1qVUQEUFeS3m3A6F" type="motHeader">
        <div xml:id="i-Jgj6sq32X35sNit3ast8HZ" type="motTitle">
          Motion till riksdagen 2014/15:1066 av Betty Malmberg (M) Värdefull
          åkermark bör skyddas bättre
        </div>
      </div>
      <div xml:id="i-FwxCEi7YvKXQsJBdmxMphK" type="motBody">
        <div xml:id="i-5q4PzPEo7vTeoqiJ1P9qH8" type="motProposal" subtype="förslag">
          <head xml:id="i-SxpV2A2viPVU3fvtbfr15r">
            Förslag till riksdagsbeslut
          </head>
          <list xml:id="i-SDQ3qh4D7XDMmqkDwNQmUn" style="ol">
            <item xml:id="i-BGPCN8U1MYRjNgShAKZbpm">
              Riksdagen tillkännager för regeringen som sin mening vad som
              anförs i motionen om att värdefull åkermark snarast bör ges ökat
              skydd.
            </item>
            <item xml:id="i-CwWfkcx4jPVovC6wXoHswa">
              Riksdagen tillkännager för regeringen som sin mening vad som
              anförs i motionen om att markens avkastningsförmåga i högre grad
              ska beaktas vid beslut om exploatering av åkermark för andra ändamål.
            </item>
            <item xml:id="i-7jpRfyRRmR5dYY9PSXRDSS">
              Riksdagen tillkännager för regeringen som sin mening vad som
              anförs i motionen om att reglerna om skydd mot exploatering av
              värdefull åkermark för andra ändamål bör ses över.
            </item>
          </list>
        </div>
        <div xml:id="i-HYE2k4wzy1kqjJHt4ajahY" type="motContent">
          <head xml:id="i-N1No3MEeoZkENX5L1sC8x" type="h1">
            Motivering
          </head>
          <p xml:id="i-AajxoWgEccebWCJUTEtBCj">
            Åkermark är en knapp naturresurs som i allt högre grad går hopplöst
            förlorad och slutar användas för produktion av råvaror till mat
            och energi. Vägar, industrier och skogsplantering tar över och
            ersätter bördiga marker som brukats i generationer. Bara i Skånes
            och Hallands län har mer än 13 000 ha åkermark försvunnit sedan
            1970-talet och sett till länens översiktsplaner väntas lika mycket
            till försvinna de närmaste 20 åren. Trenden är likartad i övriga
            Sverige. De senaste 10 åren har 4 % av åkermarken försvunnit.
            Men det är också intressant att se vilken typ av åkermark som
            försvinner. År 2010 var det nämligen 7 % av spannmålsarealen som
            försvann medan vallarealen ökade med 2 %. Detta är en mycket oroväckande
            utveckling.
          </p>
          <p xml:id="i-5W3HW9Tb8amyxMfsB6uNTq">
            2013 fick Jordbruksverket i uppdrag av alliansregeringen att
            titta närmare på utvecklingen. Uppdraget slutfördes vid årsskiftet
            och visar bland annat att det idag exploateras ungefär 600–700
            hektar jordbruksmark om året för bebyggelse och anläggningar i
            Sverige. Vidare pekar enkätsvaren i gjord utredning på att exploateringen
            kommer att fortsätta och att ytterligare mellan 2 200 och 7 700
            hektar kommer tas i anspråk fram till år 2020, om dagens förhållanden
            kvarstår.
          </p>
          <p xml:id="i-TDtEYfoBWyRo1ZgNaKRw2C">
            Forskare vid Sveriges lantbruksuniversitet har uttryckt oro för
            den rådande utvecklingen, en oro som regeringen bör ta på allvar
            precis som man gjort i våra grannländer där kommunerna åläggs
            att kartlägga den lokala jordbruksnäringens förutsättningar och
            möjligheter.
          </p>
          <p xml:id="i-H97TdR1SUw6qnYdCfqaSve">
            I miljöbalkens 6 kap. finns ett regelverk för miljökonsekvensbeskrivningen
            (MKB) och dess utformning. Där finns beskrivet när en MKB ska
            göras och vad den ska beakta. Regelverket är relativt detaljerat
            gällande vad som måste beaktas men nämner inte eventuell minskad
            möjlighet att i framtiden producera råvaror för livsmedel eller
            energi på marken. Detta är olyckligt, och rimligtvis borde markens
            betydelse för livsmedels- eller energiproduktion beaktas mer då
            den är av vital betydelse för framtiden. Dessutom bör det tydligare
            framgå att vid exploatering av jordbruksmark för andra ändamål
            ska markens avkastningsförmåga beaktas.
          </p>
          <p xml:id="i-2feyYUg9TSAhdX8NV1qKBA">
            Det leder i sin tur till att man i första hand bör välja att
            exploatera icke-jordbruksmark och i andra hand, om så är nödvändigt,
            alltid välja den mark med lägst avkastning som står till buds.
            Detta beror på den framtida stora efterfrågan på livsmedel som
            befolkningsökning och ökad levnadsstandard kommer att leda till,
            samt som en konsekvens vid fortsatt omställning till ekologisk
            produktion, eftersom den typen av produktion ger lägre avkastning.
            Likaså kräver den pågående omställningen från fossil energi till
            bioenergi att åkermarkens betydelse uppmärksammas bättre.
          </p>
          <p xml:id="i-3jKZ487hYYbJdFhuixJECz">
            Det borde därvid vara självklart att produktion av mat och energi
            ska ges en större betydelse och vikt än de flesta alternativa
            användningar av marken.
          </p>
          <p xml:id="i-NKcqt4kk2UAhdyTfKtTpsL">
            Åtskilliga hektar högproduktiv mark av våra bästa åkerjordar
            exploateras alltså varje år. Hur kommunerna hanterar frågan om
            exploatering av värdefull åkermark är därför mycket viktigt att
            följa upp. I maj 2009 presenterades Miljöprocessutredningen. Utredningen
            framförde att reglerna som gäller skyddet mot exploatering av
            värdefull jordbruksmark för andra ändamål bör ses över och föreslog
            dessutom en skärpt kontroll av tillämpningen av dessa regler.
          </p>
          <p xml:id="i-KRdeXCSXc4rS36GgyGmc7F">
            Det är ett förslag som sammanfaller väl med intentionerna i denna
            motion och som nu också får stöd i Jordbruksverkets rapport (2013:35).
            De skriver bland annat: Miljöprocessutredningens slutsats från
            2009 var att lagstiftningen i MB 3:4 i sig skulle räcka som skydd
            för hushållningen med jordbruksmarken förutsatt att den tillämpades
            väl. Den här utredningen dokumenterar dock att lagstiftningen
            i MB 3:4, i allmänhet, inte tillämpas väl och att det därför kan
            finnas skäl till att möjliggöra tillsyn och stärka rådgivningen.
          </p>
          <p xml:id="i-DuzNLeSQrudy6iYDGGE2UG">
            Med hänvisning till ovanstående anser undertecknad att regeringen
            snarast måste vidta åtgärder i enlighet med intentionerna i denna
            motion så att värdefull jordbruksmark får ett ökat skydd i svensk
            lagstiftning.
          </p>
        </div>
        <div xml:id="i-Szp7cZg1ynPv8jnbftHi1b" type="signatureBlock">
          <list xml:id="i-KJ8NzpTMPjPCEkRiJobEU5">
            <item xml:id="i-FvXP7GWjXAjxugDPdBUv2M" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
