<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-AU-00294">
  <teiHeader>
    <fileDesc>
      <titleStmt>
        <title>Bemanningsföretag</title>
        <author corresp="i-McV8uzEvZdxJephaZbqN9X">av Anders G Högmark m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bemanningsföretag</title>
          <idno type="rdwebb">GQ02A294</idno>
          <rs type="number">A294</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GQ02A294/text</ref>
          <ref type="dokument_url_html">http://data.riksdagen.se/dokument/GQ02A294</ref>
          <ref type="dokumentstatus_url_xml">http://data.riksdagen.se/dokumentstatus/GQ02A294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UfnBtox9oKGvLg9RLYSNsM</idno>
            <name>Anna Lindgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6Lf4ZWSEWXurZm4mkDAE7B</idno>
            <name>Carl-Axel Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CJA4G2axKdh7QKY5uAVoYu" type="signed"/>
        <correspContext corresp="i-CJA4G2axKdh7QKY5uAVoYu">
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-chkH67XLutwmCnkuDo8pd"/>
          <note type="signatory" corresp="i-7KBbQxMwamQ8aEQRXJRw1j"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-UfnBtox9oKGvLg9RLYSNsM"/>
          <note type="signatory" corresp="i-6Lf4ZWSEWXurZm4mkDAE7B"/>
        </correspContext>
        <correspAction type="referral" xml:id="i-CCDxYzcpjeEFCytdv3NPE6">
          <date when="2002-10-30"/>
        </correspAction>
        <correspAction type="dismissal" xml:id="i-7MogpkCe1vVLfkXPmFznDV">
          <date when="2002-10-30"/>
        </correspAction>
        <correspAction type="submission" xml:id="i-HgH515QGFt7zUNe6kfCfTb">
          <date when="2002-10-23"/>
        </correspAction>
        <correspAction type="assigned" xml:id="i-Scc4h1heGi4bjc69QH2oFf"/>
        <correspContext corresp="i-Scc4h1heGi4bjc69QH2oFf">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_A_0294/mot_200203_A_0294-001.pdf"/>
      <div type="motHeader" xml:id="i-LUR1N8gasW8Lk4qLLzNKQJ">
        <div type="motTitle" xml:id="i-TRtBQ3rbxZanKRhBYp5jQK"/>
        <div type="motSubmissionInfo" xml:id="i-MvgJEMLwDGLkCizFcFFbvF"/>
      </div>
      <div type="motBody" xml:id="i-YDAUc89UYx4btGVXvzKyKm">
        <div xml:id="i-YJox5UoFDhYNq7yRCdkGxc">
          <p xml:id="i-VLhW8DJzVyszvGEUbQmEhA">
            28
          </p>
          <p xml:id="i-3MTCTEqWthbZd5h2DaNVVX">
            2002/03 mnr: A294 pnr: m177
          </p>
          <p xml:id="i-AYKUbSxywTisuzTDSQPBgd">
            Motion till riksdagen 2002/03:A294
          </p>
          <p xml:id="i-GqMXwD5ASTBsUxgnaTqMf2">
            av Anders G Högmark m.fl. (m)
          </p>
          <p xml:id="i-W9c2uSs1Vd6pcyaPMDPSmB">
            Bemanningsföretag
          </p>
          <p xml:id="i-J6hQtgJJLBKD6Vsht9rsdR">
            1 Sammanfattning
          </p>
          <p xml:id="i-Eavjvm5gZ8AM2FAvFchHH1">
            Bemanningsföretagen symboliserar en ny syn på arbete och företagande.
            Eftersom det är svårt att veta exakt vad morgondagen för med sig
            väljer såväl arbetsgivare som arbetstagare mer flexibla lösningar.
            Detta medför frihet för båda parter utan att ge avkall på krav
            om grundtrygghet och rättigheter. Kommuner, arbetsförmedlingar,
            landsting och skattefinansierade bolag konkurrerar med privata
            företag. Vi hävdar att den konkurrensen sker på skilda villkor.
            De offentliga aktörerna kan ofta dra nytta av arbetsmarknadspolitiska
            — åtgärder på ett sätt som =: diskriminerar bemanningsföretagen.
            Den som är deltidsanställd vid ett bemanningsföretag får inte
            någon arbetslöshetsersättning för den deltid under vilken vederbörande
            är arbetslös. Det kan däremot de få som är deltidsanställda i
            andra företag. Bemanningsbranschen och dess anställda diskrimineras
            härigenom. Vi anser att regelsystemet måste ses över i syfte att
            åstadkomma en likabehandling oavsett i vilken typ av företag man
            arbetar. Riksdagen måste skyndsamt avskaffa sådana regler som
            snedvrider konkurrensen och försvårar bemanningsföretagens verksamhet.
            Att införa ytterligare regler och lagar är bara ägnat att motverka
            flexibiliteten på arbetsmarknaden och uppkomsten av nya jobb.
            Riksdagen måste också kraftfullt motsätta sig de förändringar
            av arbetsvillkoren för bemanningsföretag som förbereds på EU-nivå.
            Detta gäller i synnerhet lönebildningsfrågor och definitionen
            av arbetsvillkor.
          </p>
          <pb facs="riksdagen-motions-pdf/data/200203/mot_200203_A_0294/mot_200203_A_0294-002.pdf"/>
          <p xml:id="i-R7oDZDBtJHLsYQgffXpkw4">
            2002/03:A294
          </p>
          <p xml:id="i-PAYo8eCV9To1isE6geTRYa">
            29
          </p>
          <p xml:id="i-QR1KB52RHQmJhSXNBHtUPr">
            2 Innehållsförteckning
          </p>
          <p xml:id="i-gdMUgzUru18hT7w6PXwYk">
            BWNH
          </p>
          <p xml:id="i-WSk3hzKe1CnVF4ZNhRYAc2">
            Sammanfattning... Innehållsförteckning, Förslag till riksdagsbeslut.....
            En växande framtidsbransch. 4.1 -Bemanningsbranschen ökar i betydelse.
            4.2 Till nytta för individen — och samhället. Det finns fortfarande
            problem. 5.1 Konkurrens på skilda villkor. 5.2 Diskriminerande
            regler inom a-kassan. 5.3 Regler om karantän.. Riksdagen bör agera
            snabb Europaperspektiv i fråga om bemanningsföretagen.....................+
            33
          </p>
          <pb facs="riksdagen-motions-pdf/data/200203/mot_200203_A_0294/mot_200203_A_0294-003.pdf"/>
          <p xml:id="i-NFvsofXKMqFkju77geFCRv">
            3 Förslag till riksdagsbeslut
          </p>
          <p xml:id="i-UWHvNjG196DWACtGcopbrS">
            1. Riksdagen tillkännager för regeringen som sin mening vad i
            motionen anförs om bemanningsföretagens betydelse för en = flexibel
            arbetsmarknad. 2. Riksdagen tillkännager för regeringen som sin
            mening vad i motionen anförs om konkurrens på lika villkor för
            bemanningsbranschen. 3. Riksdagen tillkännager för regeringen
            som sin mening vad i motionen anförs om diskriminerande regler
            i arbetslöshetsförsäkringen. 4. Riksdagen beslutar att upphäva
            karensreglerna i lagen (1993:440) om privat arbetsförmedling och
            uthyrning av arbetskraft. 5. Riksdagen tillkännager för regeringen
            som sin mening vad i motionen anförs om att avskaffa de regler
            som snedvrider konkurrensen för bemanningsföretagen.
          </p>
          <p xml:id="i-KuWbNKZhWsukKUtrA3xRVy">
            6. Riksdagen tillkännager för regeringen som sin mening vad i
            motionen anförs om EU:s planerade förändringar av arbetsvillkoren
            för bemanningsföretag.
          </p>
          <p xml:id="i-JjdZEABMbAznvPfyGJxUfm">
            4 En växande framtidsbransch 4.1 -Bemanningsbranschen ökar i
            betydelse
          </p>
          <p xml:id="i-Gt5GtQ9zgtgS6ZkTH4Qufp">
            Bemanningsbranschen utgörs av företag som arbetar med personaluthyrning,
            rekrytering, vissa konsulttjänster och personalentreprenader.
            Branschen utvecklas vidare mot nya områden såsom uppdragsutbildning,
            telemarketing, callcenters, förmedling, search (headhunting),
            karriärförändring och som servicepartner där så behövs. I Sverige
            finns det ca 150 företag med minst fem anställda, ca 40 företag
            med mer än 25 anställda, ca 15 företag med 100 anställda och fyra
            företag med 1 000-6 000 anställda. Den totala omsättningen uppgick
            till 5,7 miljarder kronor. Sammanlagt sysselsätts ungefär 24 000
            personer eller 0,58 procent av den totala arbetskraften i bemanningsföretag.
            Detta är ungefär som situationen i Norge och Finland, men det
            är betydligt lägre än de ca 2 procent som gäller för USA och Frankrike.
            Inom EU-området utgör genomsnittet 1,5—2,0 procent av den totala
            arbetskraften. Detta talar för att bemanningsbranschen kommer
            att fortsätta att öka i Sverige.
          </p>
          <p xml:id="i-CPfS4oAceS4LhD2S1NPWiH">
            2002/03:A294
          </p>
          <p xml:id="i-36yMXJGxfqnCfnmH273L2z">
            30
          </p>
          <pb facs="riksdagen-motions-pdf/data/200203/mot_200203_A_0294/mot_200203_A_0294-004.pdf"/>
          <p xml:id="i-J4RyPUr7LPSs3Kyef3U8X3">
            2002/03:A294
          </p>
          <p xml:id="i-UcgCeT5wxZnoRj8bxNyxo8">
            31
          </p>
          <p xml:id="i-TjHxU27qYWspjxhto6Hy73">
            4.2 Till nytta för individen — och samhället
          </p>
          <p xml:id="i-EyNKGqvJbumD31nnvew8iH">
            Det finns bland arbetsgivarna ett uttalat behov av de tjänster
            som bemanningsföretagen har att erbjuda, vilket framgår av ovan
            angivna siffror. De många sysselsatta, liksom den snabba ökningen,
            tyder dessutom på att det även bland arbetstagarna finns en utbredd
            vilja att arbeta för något av de många företagen i bemanningsbranschen.
            Den som anställs på ett bemanningsföretag kommer ibland från arbetslöshet
            men ofta från en fast anställning. En personalundersökning som
            Svenska Personaluthyrnings- och Rekryteringsförbundet (SPUR) har
            låtit genomföra visar att motivet att ”bredda kompetensen” är
            ett av de allra viktigaste skälen till att enskilda söker sig
            till bemanningsbranschen. Andra anledningar är ”att träffa och
            lära känna olika människor och företag”, ”inkörsport till stationärt
            arbete, ”omväxling” och ”flexibilitet”. För många människor är
            arbetet i ett bemanningsföretag en väg mot fast anställning, vilket
            leder till en stor personalomsättning i de uthyrande företagen.
            I genomsnitt fås ett erbjudande om jobb hos en kund efter fem
            uppdrag. Det är inte minst många invandrare som har tagit sig
            in på arbetsmarknaden denna väg. Arbetstagarens beslutsfattande
            underlättas väsentligt när man redan har arbetet en tid hos företaget.
            Likaså underlättas anställningsbeslutet för den eventuella arbetsgivaren.
            Det finns även ett mönster som visar att den som arbetat på ett
            bemanningsföretag, och sedan tagit fast anställning hos en kund,
            allt oftare söker sig tillbaka till bemanningsföretaget. Omväxling
            uppfattas som något positivt av många människor på arbetsmarknaden.
            Bemanningsföretagen symboliserar en ny syn på arbete och företagande.
            Eftersom det är svårt att veta exakt vad morgondagen för med sig
            väljer såväl arbetsgivare som arbetstagare mer flexibla lösningar.
            Detta medför frihet för båda parter utan att ge avkall på krav
            om grundtrygghet och rättigheter. Samtidigt bidrar bemanningsföretagens
            mer flexibla lösningar och arbetsförmedlande funktion till att
            lösa flaskhalsar i produktionen och därmed till samhällsekonomisk
            nytta.
          </p>
          <p xml:id="i-EjKaUkx38nRpWv9k9MNRUt">
            5 Det finns fortfarande problem 5.1 Konkurrens på skilda villkor
          </p>
          <p xml:id="i-GH7ei2R9yBDRbL3zvyZGdK">
            Kommuner, arbetsförmedlingar, landsting och skattefinansierade
            bolag konkurrerar med privata företag. Vi anser att den konkurrensen
            sker på skilda villkor. Genom så kallade arbetscentrum hyrs arbetslösa
            ut till företag. Detta skapar en osund konkurrens då skattemedel
            kan misstänkas utnyttjas inom verksamheten. De offentliga aktörerna
            kan därtill ofta dra nytta av arbetsmarknadspolitiska — åtgärder
            på ett sätt som = diskriminerar bemanningsföretagen.
          </p>
          <pb facs="riksdagen-motions-pdf/data/200203/mot_200203_A_0294/mot_200203_A_0294-005.pdf"/>
          <p xml:id="i-2kRU3eprWArFxSmQLiRtj2">
            Ett annat exempel på offentligt finansierad verksamhet är de
            arbetsförmedlingar som har startat verksamhet med så kallad headhunting.
            Denna tjänst utförs kostnadsfritt med skattesubventioner. AMS
            förmedlar numera arbetslösa till korttidsanställningar genom att
            anordna pooler, såsom exempelvis Butikspoolen. Den arbetslöse
            som söker arbete och lyfter ersättning från a-kassan knyts till
            en sådan pool och förmedlas sedan till ett oftast tidsbegränsat
            arbete. Hon eller han blir sedan återigen arbetslös, knyts till
            poolen och lyfter a-kasseersättning. Utbildning får berörd person
            genom AMS som tillhandahåller arbetsmarknadsutbildning. AMS poolverksamhet
            konkurrerar således med uthyrningsföretagens affärsverksamhet
            men under helt andra ekonomiska villkor och förutsättningar.
          </p>
          <p xml:id="i-LwpjdQgi82fGFxFxC6y4eH">
            5.2 — Diskriminerande regler inom a-kassan
          </p>
          <p xml:id="i-6cgunHrFGfMDQ1uv3pLKWq">
            En medlem i en a-kassa som arbetar åt ett bemanningsföretag skall
            enligt AMS föreskrifter anses vara tillsvidareanställd i den omfattning
            som svarar mot medlemmens arbetsutbud oavsett vad anställningsförhållandet
            kallas i anställningsavtalet. Det innebär att man alltid betraktas
            som heltidsanställd. Den som är deltidsanställd vid ett bemanningsföretag
            kan därmed aldrig få någon arbetslöshetsersättning för den deltid
            under vilken vederbörande är arbetslös. Det kan däremot de få
            som är deltidsanställda i andra företag. Bemanningsbranschen och
            dess anställda diskrimineras härigenom. Inte heller har en arbetslös
            möjlighet att acceptera kortare erbjudanden från ett bemanningsföretag.
            AMS har nämligen bestämt att ingen arbetslöshetsersättning för
            de arbetslösa perioderna ”mellan jobben” betalas ut till den som
            arbetar för bemanningsföretag. För den arbetskraft som arbetar
            kortare perioder för andra företag ser bestämmelserna väsentligt
            annorlunda ut. Vi anser att regelsystemet måste ses över i syfte
            att åstadkomma en likabehandling, oavsett i vilken typ av företag
            man arbetar.
          </p>
          <p xml:id="i-9QNQo2AMSETRfGXceMHyQz">
            5.3 Regler om karantän
          </p>
          <p xml:id="i-MvXLdLAkh3QGbXgtzsGM9S">
            Lagen (1193:440) om privat arbetsförmedling och uthyrning av
            arbetskraft reglerar verksamheten för de arbetsförmedlingar som
            bedrivs av någon annan än den offentliga arbetsförmedlingen. Lagen
            säger i sin fjärde paragrafs andra stycke följande: ”En arbetstagare
            som har sagt upp sig från en anställning och tar anställning hos
            en arbetsgivare som hyr ut arbetskraft får inte hyras ut till
            sin förra arbetsgivare tidigare än sex månader efter det att anställningen
            hos denne upphörde.” Bestämmelsen drabbar särskilt anställda som
            kommer från offentlig sektor. Därigenom är det framförallt kvinnor
            som blir lidande. Sex månaders blockad från landstingen, som i
            princip har monopol på sjukvårdsverksamhet på
          </p>
          <p xml:id="i-5zs3jQ5wfrLThqDdCTEjqg">
            2002/03:A294
          </p>
          <p xml:id="i-J1SGYXjFE7VWUYvEXpmfGb">
            32
          </p>
          <pb facs="riksdagen-motions-pdf/data/200203/mot_200203_A_0294/mot_200203_A_0294-006.pdf"/>
          <p xml:id="i-E68htnLGRmUX2oJsAoDXEJ">
            2002/03:A294
          </p>
          <p xml:id="i-MQHxk5Ruj3rJZxTGUJH7GF">
            33
          </p>
          <p xml:id="i-JAhpZvLabrV433JD2QxF4T">
            många håll i landet, är en kännbar tid. Vi anser att denna karensregel
            skall avskaffas.
          </p>
          <p xml:id="i-HA98ev8iKhkeA9UwD3wfWM">
            6 Riksdagen bör agera snabbt
          </p>
          <p xml:id="i-7pmhg7tMCqFo5grwBdRwAF">
            Vi anser att bemanningsföretagen är en resurs i en stelbent och
            rigoröst reglerad arbetsmarknad. De har gett ett stort antal personer
            möjlighet att såväl erhålla ett arbete som att få en inkörsport
            till en arbetsmarknad som de eljest skulle ha stått utanför. Riksdagen
            måste skyndsamt avskaffa sådana regler som snedvrider konkurrensen
            och försvårar bemanningsföretagens verksamhet. Att införa ytterligare
            regler och lagar är bara ägnat att motverka flexibiliteten på
            arbetsmarknaden och uppkomsten av nya jobb.
          </p>
          <p xml:id="i-LG2D8V1XPQLb8zh4rAx3hy">
            7 Europaperspektiv i fråga om bemanningsföretagen
          </p>
          <p xml:id="i-P6Pg9z86oWuEqTYoHij71z">
            Det finns planerade förändringar på Europanivå, syftande till
            att förändra reglerna för bland annat tillsvidareanställning i
            ett bemanningsföretag. Detta riskerar att skapa osäkerhet i arbetsvillkoren
            för dem som går från ett kundföretag till ett annat. Undantag
            från denna regel föreslås dessutom endast gälla i fråga om lön,
            men inte vad gäller övriga arbetsvillkor. Anställda i bemanningsföretag
            bör emellertid ha samma rätt till trygga och säkra anställningsvillkor
            som anställda i vanliga företag. Detta uppnås emellertid inte
            genom att inkludera löner i definitionen av arbetsvillkor, vilket
            kommissionen förespråkar. I stället är det individuella avtal,
            slutna direkt med arbetsgivaren, som skapar bättre trygghet. Förutsägbarheten
            förutsätter att det är arbetsmarknadens parter som träffar dessa
            överenskommelser, inte politiker på olika nivåer.
          </p>
          <p xml:id="i-Voc196huvasY621F7sNQ7V">
            Stockholm den 22 oktober 2002
          </p>
          <p xml:id="i-XWHBdBfqCbgtG2NScysX7J">
            Anders G Högmark (m) Patrik Norinder (m) Henrik Westman (m) Tobias
            Billström (m) Anna Lindgren (m) Carl-Axel Johansson (m)
          </p>
        </div>
      </div>
    </body>
  </text>
</TEI>
