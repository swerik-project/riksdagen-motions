<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00312">
  <teiHeader>
    <fileDesc>
      <titleStmt>
        <title>Dopningsbrott</title>
        <author corresp="i-PyYxwdbw2KYpXyCWKWHmmT">av Johan Pehrson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dopningsbrott</title>
          <idno type="rdwebb">GU02So312</idno>
          <rs type="number">So312</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So312/text</ref>
          <ref type="dokument_url_html">http://data.riksdagen.se/dokument/GU02So312</ref>
          <ref type="dokumentstatus_url_xml">http://data.riksdagen.se/dokumentstatus/GU02So312</ref>
          <ref type="doc">http://data.riksdagen.se/fil/C540AA89-B1DF-4718-A37E-382B7635A63D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8V21zphi7SUWJLqvqMzWM1" type="signed"/>
        <correspContext corresp="i-8V21zphi7SUWJLqvqMzWM1">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction type="referral" xml:id="i-AWb8FFRX5ttMCWS2ozkMA4">
          <date when="2006-11-07"/>
        </correspAction>
        <correspAction type="dismissal" xml:id="i-2FMcu8zsA1NBwwAH2STj3o">
          <date when="2006-11-07"/>
        </correspAction>
        <correspAction type="numbering" xml:id="i-GDcHZFZ2nBCmeg7dVii8yD">
          <date when="2006-11-01"/>
        </correspAction>
        <correspAction type="submission" xml:id="i-ARYYg3hxdGFAccQQKbqZtb">
          <date when="2006-10-31"/>
        </correspAction>
        <correspAction type="transfer" xml:id="i-KvEZZb2QzMFy9KLZcPV7Dm">
          <date when="2006-10-30"/>
        </correspAction>
        <correspAction type="assigned" xml:id="i-DQKUyn1NJTcJK1LNKY8NYA"/>
        <correspContext corresp="i-DQKUyn1NJTcJK1LNKY8NYA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UYaWJmta5UgrbgnTWo9Keq">
            Förslag till riksdagsbeslut
          </head>
          <list style="ol">
            <item xml:id="i-38hQT4KAyTYkLzSZn4cxz9">
              Riksdagen tillkännager för regeringen som sin mening vad i motionen
              anförs om att straffvärdet för dopningsbrott bör höjas.
            </item>
            <item xml:id="i-3uJNKBAxN69xPx1QdGV7Qp">
              Riksdagen tillkännager för regeringen som sin mening vad i motionen
              anförs om en enhetligare lagstiftning mot farliga preparat.
            </item>
            <item xml:id="i-H2puwTEEs68wUUJa7WcQ1R">
              Riksdagen tillkännager för regeringen som sin mening vad i motionen
              anförs om ökad kunskap hos polis och åklagare om dopningsbrott.
              1
            </item>
          </list>
          <p xml:id="i-GcFgWQCG4cw3JCps928ZcH">
            1 Yrkande 3 hänvisat till JuU.
          </p>
        </div>
        <div type="motContent">
          <head type="h1" xml:id="i-9otLSDms1BS7kSVaf2Nwna">
            Dopningsbrott
          </head>
          <head type="h1" xml:id="i-Txj4e1HZDCiaxAnZm3u6mz">
            Motivering
          </head>
          <p xml:id="i-KZuWrxM5GHzwAideUpPRGU">
            Problemet med anabola steroider är växande i Sverige. I spåret
            av dopningen ser vi våldsbrott, annan kriminalitet och förstörda
            människoliv. Det krävs kraftiga insatser från samhällets sida
            för att motverka denna destruktiva utveckling. Dopning har alltför
            länge setts som ett idrottsproblem, men det är till syvende och
            sist ett samhällsproblem.
          </p>
          <p xml:id="i-HvptGokpKJe6NRA4zoaoRU">
            Den anmälda våldsbrottsligheten har ökat med 35 % de senaste
            tio åren. Det handlar bl.a. om vissa mäns våld mot kvinnor och
            gatuvåld. I en del fall är psykiska problem bidragande orsak till
            brotten, ofta är narkotika och alkohol inblandade men nu växer
            även problemet med dopning. De senaste tio åren har antalet beslag
            av anabola steroider ökat från ca 300 till 1 200.
          </p>
          <p xml:id="i-9dP2sPgsTMmQtw7zfMBdHN">
            För att förhindra fler våldsbrott kopplade till anabola steroider
            behövs det förebyggande insatser, ökad kunskap om problemet och
            skärpt lagstiftning. I grunden handlar det givetvis om att få
            unga killar att avstå från att ta steroider. Tyvärr handlar steroiderna
            många gånger om osund kroppsfixering och förvridna manliga skönhetsideal.
            Den utvecklingen måste brytas. Många unga killar som tar sina
            första steroider på ett gym är inte kriminella men en del blir
            det. Dopningen är en inkörsport till kriminalitet. Att motverka
            dopning är därmed ett viktigt brottsförebyggande arbete.
          </p>
          <p xml:id="i-YKUEkNHL7adbqHfFvg4UyQ">
            I dag krävs det att beslagen av dopningspreparat ska vara mycket
            stora för att grovt dopningsbrott ska komma i fråga. Straffet
            för vanligt dopningsbrott blir dessutom ofta bara böter eller
            några månaders fängelse. Dopning har länge varit tätt förknippat
            med idrottsvärlden, och det finns en föreställning att preparaten
            inte är så farliga och bara påverkar fysiken. Att anabola steroider
            dock kan ha samma farliga effekt på psyket som narkotika är inte
            lika känt. Straffvärdet för dopningsbrott bör med dagens kunskaper
            höjas och närma sig straffen för narkotikabrott.
          </p>
          <p xml:id="i-2Dj9viexQLEKojPQuBcP4g">
            Vi behöver också en tydligare och enhetligare lagstiftning mot
            farliga preparat. I dag finns det tre olika lagar mot dopningsmedel,
            narkotika och hälsofarliga varor. Tillämpningen spretar och kunskapen
            om de olika lagarna varierar. Mycket talar för att bestämmelserna
            bör finnas i en och samma lag som reglerar de olika preparaten
            med olika straffskalor men mer sammanhållen tillämpning.
          </p>
          <p xml:id="i-NjQyY4nvuZTsBjQoTsqRG4">
            Det krävs även ökad kunskap hos polis och åklagare om dopningsbrott
            och kopplingen till våldsbrott. Vid varje våldsbrott där misstanke
            om narkotika finns och urinprov tas, måste man också testa om
            det finns dopningsmedel i provet. Att kartlägga alla pusselbitar
            som kan finnas vid våldsbrott är viktigt, inte minst för senare
            behandlingsinsatser.
          </p>
          <p xml:id="i-FDZQWfG2f3rT9RHHh3F4NE">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-HkLrnH3vYB6NzKjXoN9ACt" who="i-PyYxwdbw2KYpXyCWKWHmmT">
              Johan Pehrson (fp)
            </item>
          </list>
        </div>
      </div>
    </body>
  </text>
</TEI>
