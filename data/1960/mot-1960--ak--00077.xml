<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00077">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__77/mot_1960__ak__77-001.pdf"/>
      <fw xml:id="i-QfMRyXEX35ya2JodGBh9yn">
        Motioner i Andra kammaren, nr 77 år 1960 d
      </fw>
      <div xml:id="i-DRsLg3AtPMEFhzc8CsbvJg" type="motHeader">
        <div xml:id="i-6npbY2Pevy4VLbZ73WCYJB" type="motTitle"/>
        <div xml:id="i-8TpGFQBY1bRLY6m468apbU" type="motSubmissionInfo"/>
      </div>
      <div xml:id="i-YCvMLgShcAJqZyz8APBY6d" type="motBody">
        <div xml:id="i-PeCryetYyytwv9d8qRhKKE">
          <p xml:id="i-G9h4KAnUzPyZCxCXk4MnnP">
            Nr 77
          </p>
          <p xml:id="i-8QWptgG6NCYCenR48Z5247">
            Av fru Sandström, om utredning beträffande Svenska skifferolje-
            aktiebolagets framtida verksamhet.
          </p>
          <p xml:id="i-G2B4iN5cUSQiUtEnjy3A1f">
            I bilaga 12 till årets statsverksproposition, tionde huvudtiteln,
            lämnas en redogörelse för Svenska skifferoljeaktiebolaget. Redogörelsen
            ger anledning till en närmare granskning av vissa omständigheter
            kring detta bolag. Så- som i propositionen framhålles bildades
            bolaget 1941, och dess uppgift var att under dåvarande krisförhållanden
            bidra till försörjningen av flytande bräns- le. Sedan kriget upphört
            och import av olja och bränsle upptagits på nor- malt sätt, kom
            frågan om bolagets fortsatta verksamhet i blickpunkten. Det ansågs
            emellertid då att bolaget skulle fortsätta sin verksamhet. Samma
            spörsmål anmälde sig omkring 1957 och ledde till att en utredning
            tillsattes 1958, skifferoljeutredningen. Innan spörsmålet om denna
            utred- ning här närmare upptages till granskning, må några data
            ur bolagets ut- veckling före 1958 anföras. År 1954 begärde bolaget
            bemyndigande att upp- föra en ammoniakfabrik. Den planerade anläggningen
            beräknades då till ca 20 milj. kronor. Detta belopp skulle bolaget
            erhålla i lån av KF, ehuru själv- fallet med statlig borgen. I
            realiteten iklädde sig härmed staten en skuld till KF. Lånegarantien
            beviljades till 20 milj. kronor »eller det högre belopp&gt; som
            erfordrades genom avtal med KF:s dotterbolag i Köping, Svenska
            sal- peterverken. (Skulden till KF uppgår nu till drygt 30 milj.
            kronor.) Samma år som denna lånegaranti beviljades, erhöll skifferoljebolaget
            också ekono- miskt stöd på annat sätt, nämligen genom en skattelättnad
            med 25 öre per liter bensin. När bolaget senare, för bara ett
            par år sedan, begärde nya kapitaltillskott beviljades också ytterligare
            lånegarantier, men samtidigt anmälde veder- börande statsråd att
            en utredning borde tillsättas för att utröna bolagets fortsatta
            verksamhet och möjligheter. Enligt direktiven borde denna utred-
            ning klarlägga »företagets räntabilitetsutsikter vid olika utvecklingsalter-
            nativ, som de sakkunniga kan finna realistiska». Samtidigt skulle
            då också de härvidlag nödvändiga investeringskostnaderna och övriga
            kapitaltillskott vid olika alternativ närmare preciseras. Utredningen
            skulle bedrivas »skynd- samt». Anledningen härtill var bl.a. att
            bolagets dåvarande bensinskatte- eftergift utlöpte den 30 juni
            1959. »I god tid dessförinnan bör sålunda i vart fall preliminära
            resultat eller delresultat av utredningsarbetet redovisas, i den
            mån resultaten har betydelse för prövningen av spörsmålet om fortsatt
            bensinskatteeftergift.&gt;
          </p>
          <pb facs="riksdagen-motions-pdf/data/1960/mot_1960__ak__77/mot_1960__ak__77-002.pdf"/>
          <fw xml:id="i-6VRNYDrVYeDfR6hHqbMUyL">
            6 Motioner i Andra kammaren, nr 77 år 1960
          </fw>
          <p xml:id="i-Di8Kw2nCLz1jaaUthwFuLX">
            I berättelsen till 1959 års riksdag redovisar utredningen att
            den hållit tre sammanträden under 1958 och att den avsåg att avsluta
            arbetet under 1960. I berättelsen lämnas intet besked om huruvida
            man avlämnat något delbetänkande eller något yttrande. I den nu
            föreliggande berättelsen till 1960 års riksdag lämnas heller inte
            något besked om huruvida yttrande eller delbetänkande av vikt
            för bensinskattefrågan avlämnats. Bolaget åt- njuter nu emellertid
            förlängd bensinskattelättnad. Och nu utlovas att ut- redningens
            arbete skall vara färdigt under 1962. I statsverkspropositionen
            redovisas att skifferoljebolaget tillsammans med utredningen ingivit
            en skrivelse i september 1959, vari begäres att 4 milj. kronor
            må anvisas över budgeten för »försök i teknisk skala med pyrolos-
            och förgasningsförfarande för nyttiggörande av skifferstybb»&gt;.
            Denna försöks- verksamhet säges inte kunna finansieras på annat
            sätt än genom medelsan- visning av staten. Några kostnadsberäkningar
            har emellertid inte kunnat göras. Man tror emellertid från bolagets
            och utredningens sida, att 4 milj. kronor skuile vara ett &gt;lämpligt
            rambelopp&gt;. Propositionens redogörelser är emellertid mycket
            knapphändiga, vilket kan sägas vara utmärkande för de flesta redogörelser
            som lämnas över de statliga bolagens verksamhet och förhållanden.
            Ur andra publikationer och uttalan- den kan man möjligen komplettera
            propositionens uppgifter. På detta sätt har kunnat inhämtas att
            vad man syftar till torde vara konstruktionen av ett skiffereldat
            ångkraftverk på 150 MW och att detta skulle vara ett av de alternativ
            man arbetar med inom utredningen. Innan man kommer så långt, skulle
            det alltså behövas en försöksverksamhet av ett »utvecklingskraft-
            verk» på ca 10 MW. I ett uttalande av en av utredningens ledamöter
            heter det bl. a.: »Skall någon betydande förbättring i det ekonomiska
            utbytet av Skifferoljebolagets verksamhet kunna vinnas kan detta
            endast göras genom omfattande tekniska åtgärder.&gt; Det säges
            vidare att denna väg till nyproduk- tion av kraft på det sätt
            man tänker sig är komplicerad. Det heter härom bl. a. att »vissa
            speciella problem föreligger vid skifferförbränning, av vilka
            den höga svavelhalten i rökgaserna är mest uppmärksammad». Det
            heter vidare, att »den höga askhalten i bränslet skapar även nya
            problem för ång- pannekonstruktören och även sett ur deras synpunkt
            är en skiffereldad ång- panna en tekniskt komplicerad anläggning
            som man inte utan vidare ger sig på att bygga i fullstor skala&gt;.
            Det är sålunda ganska vanskliga problem man nu vill ge sig in
            på. Och här anmäler sig omedelbart en fråga: Varför söker man
            sig till sådana alter- nativ? Svaret kan endast bli ett. Utredarna
            har fattat sin uppgift så att de till varje pris skall söka nya
            uppgifter för skifferoljebolaget och i detta sökande också försöka
            finna en väg till nedbringande av bolagets förluster. Om man läser
            direktiven noggrant, leder detta studium till att utredarna går
            de vägar direktiven dragit upp. Någon tanke på ett alternativ
            för avveck-
          </p>
          <pb facs="riksdagen-motions-pdf/data/1960/mot_1960__ak__77/mot_1960__ak__77-003.pdf"/>
          <fw xml:id="i-GLDd7CSBh7hrUjojEN9nTe">
            Motioner i Andra kammaren, nr 77 år 1960 7
          </fw>
          <p xml:id="i-A5rHqBcxbTNMWtB6HEMWSz">
            ling av rörelsen i Kvarntorp har inte uppkommit och föresvävade
            heller inte departementschefen när han utformade direktiven. Tanken
            på att successivt avveckla rörelsen i Kvarntorp och härvid i första
            hand olje- och bensintillverkningen är emellertid något som i
            dagens läge förefaller en utomstående betraktare såsom ganska
            självklar. Bolaget i fråga är en typisk krisföreteelse, som under
            en avspärrningstid gjorde tjänst i folkhushållet med en produktion,
            för vilken kostnaderna då spelade mindre roll. Beredskapssynpunkten
            var övervägande. Men att i fredstid och ännu femton år efter krigets
            slut vidmakthålla en verksamhet av detta slag och dessutom med
            alla medel försöka finna nya möjligheter till ytterligare verk-
            samhetsgrenar enbart för verksamhetens egen skull måste betecknas
            som betänkligt. Beredskapsmomentet kan självfallet också i dag
            anföras, men i dagens läge står det dock annorlunda till än omedelbart
            efter kriget. De nya möjligheter till oljelagring som nu finns
            och även utnyttjats under senare år torde göra att beredskapsmomentet
            har mindre slagkraft, i synnerhet som skifferoljebolaget även
            vid full kapacitet dock endast producerar en mycket liten del
            av vårt lands nuvarande behov av flytande bränsle. Det kan naturligtvis
            också framhållas att industrierna bör bibehållas och utvecklas
            för att staten skall kunna rädda något av det investerade kapitalet.
            Men en sådan politik kan sannolikt leda till ständigt nya förluster
            och ständigt nya behov av investeringar. Sedda mot bakgrunden
            av den större marknad vi nu för vårt lands del är medlemmar i,
            får dessa spörsmål ännu djupare pers- pektiv. Av de avgivna verksamhetsberättelserna
            under senare år framgår att bo- laget brister i ekonomisk stabilitet.
            Departementschefen uttrycker emellertid i statsverkspropositionen
            tillfredsställelse över bolagets produktionsresultat. Men de förbättrade
            produktionsbetingelserna anses av departementschefen ändå inte
            räcka till att »&gt;en ur affärsmässiga synpunkter godtagbar räntabi-
            litet skall kunna uppnås». För att komma därhän behövs, säges
            det, &gt;ytterli- gare åtgärder», något som erfarenhetsmässigt
            måste betyda påspädning av kapital i ena eller andra formen. Någon
            medelsanvisning med anledning av den nämnda skrivelsen vill emellertid
            departementschefen inte nu föreslå. Däremot antydes att frågan
            om medel till bolaget senare skall prövas. Det kan i detta sammanhang
            vara av intresse att ytterligare något studera årets verksamhetsberättelse
            från bolaget. Här säges, att »oljehalten&gt;» i skiff- ret varit
            lägre under verksamhetsåret än tidigare. (Här bör kanske påpekas,
            att skiffern inte »innehåller» olja, utan denna bildas under uppvärmnings-
            processen.) Temporära svårigheter har under året uppkommit vid
            Ljung- strömfältet, något som verkat störande på den totala produktionen.
            Gasleve- ranser till utomstående har upphört. Vid ammoniakfabriken
            har man endast haft en »reducerad drift», beroende på att »avnämaren
            (KF) av bolagets
          </p>
          <pb facs="riksdagen-motions-pdf/data/1960/mot_1960__ak__77/mot_1960__ak__77-004.pdf"/>
          <fw xml:id="i-UP8bxu18EhkLvaoTjeBLQB">
            8 Motioner i Andra kammaren, nr 77 år 1960
          </fw>
          <p xml:id="i-MTjNKQtoWD6SoRUuFaQ9Z2">
            produktion icke uppnått mot fabrikens kapacitet svarande full
            avsättning». Ammoniakfabriken förefaller sålunda vara överdimensionerad.
            Det upplyses vidare i senaste verksamhetsberättelsen att priserna
            på oljor under senaste verksamhetsår kraftigt reducerats beroende
            på överproduk- tion på världsmarknaden och sänkta tankfrakter.
            även priset på bensin har sjunkit. Svavelpriserna har sänkts väsentligt
            under inflytande av sänkta frakter och nya produktionskällor.
            Ammoniakpriset, som enligt avtal med köparen — KF — är indexbundet
            till bl. a. kol- och kokspriserna, har redu- cerats som en följd
            av sänkta världsmarknadspriser på kol och koks. Denna uppräkning
            av kända omständigheter, som göres i bolagets verk- samhetsberättelse
            för att förklara varför resultatet måste bli dåligt ekono- miskt
            sett, verkar som en uppräkning av alla de olyckor bolaget råkat
            ut för. I själva verket är dessa fakta inga olyckor utan följderna
            av den världsmark- nadskonjunktur och utveckling, som med den
            allt större anknytning till marknaden vi nu eftersträvar också
            bör kunna ge oss de fördelar, som står till buds. Vad som är en
            olycka i detta sammanhang, det måste vara att vi i detta statliga
            företag envisas med att upprätthålla en irrationell och dyr produktion
            av varor, som vi för billigare pris kan erhålla på världsmark-
            naden. Inför detta återkommer spörsmålet om man inte i stället
            för att med ljus och lykta söka efter nya verksamhetsgrenar på
            ännu outforskade områden skulle söka efter vägar för en successiv
            avveckling. En allomfattande och förutsättningslös utredning i
            denna riktning skulle kanske kunna komma fram till lösningar,
            godtagbara för såväl staten-ägaren som de anställda. En viss forskning
            kunde möjligen även i fortsättningen kunna knytas till Kvarn-
            torp, och den utveckling som ges möjlighet till i samband med
            atomenergiens uppbyggnad bör också tillvaratas. Med hänvisning
            till vad här sålunda anförts hemställes, att riksdagen i skrivelse
            till Kungl. Maj:t måtte begära en utvidgad och förutsättningslös
            utredning av skifferolje- bolagets framtid med sikte på en förnuftig
            inskränkning av dess verksamhet.
          </p>
          <p xml:id="i-TpBnxVnkjoLmXeHze4G48N" type="date">
            Stockholm den 22 januari 1960
          </p>
          <p xml:id="i-VJmUgBjRLkN9aSycRNgAYC" type="signatureBlock">
            Ragnhild Sandström
          </p>
        </div>
      </div>
    </body>
  </text>
</TEI>
