<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SfU-00615">
  <teiHeader>
    <fileDesc>
      <titleStmt>
        <title>Storstadspolitik för integration</title>
        <author corresp="i-NCm71g5anUBUXFniX6Er3C i-NCm71g5anUBUXFniX6Er3C">av Juan Fonseca (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Storstadspolitik för integration</title>
          <idno type="rdwebb">GK02Sf615</idno>
          <rs type="number">Sf615</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GK02Sf615/text</ref>
          <ref type="dokument_url_html">http://data.riksdagen.se/dokument/GK02Sf615</ref>
          <ref type="dokumentstatus_url_xml">http://data.riksdagen.se/dokumentstatus/GK02Sf615</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NCm71g5anUBUXFniX6Er3C</idno>
            <name>Juan Fonseca</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NCm71g5anUBUXFniX6Er3C</idno>
            <name>Juan Fonseca </name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4y63gwB6wbnSzxdsZ4HuaT" type="signed"/>
        <correspContext corresp="i-4y63gwB6wbnSzxdsZ4HuaT">
          <note type="signatory" corresp="i-NCm71g5anUBUXFniX6Er3C"/>
          <note type="signatory" corresp="i-NCm71g5anUBUXFniX6Er3C"/>
        </correspContext>
        <correspAction type="referral" xml:id="i-4E9Lb9EJfrF1XyUC4RNZyn">
          <date when="1996-10-11"/>
        </correspAction>
        <correspAction type="dismissal" xml:id="i-iXqKmMYqCSN7VBBt9eNbn">
          <date when="1996-10-11"/>
        </correspAction>
        <correspAction type="submission" xml:id="i-CfPo9Ka5AyMQtAj9a4MJw6">
          <date when="1996-10-07"/>
        </correspAction>
        <correspAction type="referral" xml:id="i-7bxzPXkJEYBXwcaGqVqXrV">
          <date when="1996-10-11"/>
        </correspAction>
        <correspAction type="dismissal" xml:id="i-DkqD8wJtamKsUrUoM5PGCB">
          <date when="1996-10-11"/>
        </correspAction>
        <correspAction type="submission" xml:id="i-B6SMyMLFD4MSu66H4dQGzm">
          <date when="1996-10-07"/>
        </correspAction>
        <correspAction type="assigned" xml:id="i-4PwGqMzhJjtrAcxo5ZJKUt"/>
        <correspContext corresp="i-4PwGqMzhJjtrAcxo5ZJKUt">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SF_0615/mot_199697_SF_0615-0001.pdf"/>
      <div type="motHeader" xml:id="i-EUXvLuFRRW7eQFMSAEwvy9">
        <div type="motTitle" xml:id="i-Uudq5aVQfbp49QV9a5Cw4z"/>
        <div type="motSubmissionInfo" xml:id="i-9urmNK99u8gzUfATEi28r6"/>
      </div>
      <div type="motBody">
        <div>
          <p>1996/97 Sf615 Sf610-615</p>
          <p>Motion till riksdagen 1996/97:Sf615</p>
          <p>av Juan Fonseca m.fl. (s) Storstadspolitik för integration</p>
          <p>En av de allra största utmaningarna för det svenska välfärdssamhället är att bryta den växande sociala och etniska segregationen i storstäderna. Segregationen hotar att undergräva den grundläggande förutsättningen för varje stadsbildning, medborgarnas känsla av gemensamt ansvar för varandra och för städerna. I många storstäder runt om i världen existerar inte längre detta grundläggande ansvar. Resultatet av en sådan utveckling är förödande — social utslagning, kriminalitet, miljömässig kollaps och i förlängningen en total likgiltighet inför det demokratiska systemet.</p>
          <p>Segregation och integration</p>
          <p>En segregerad stad är en stad där människors levandsvillkor är så olika att den sociala, ekonomiska och kulturella sammanhållningen slås sönder. Trots korta geografiska avstånd inom staden blir avstånden oändligt stora mellan den vardagsverklighet som råder i olika delar av samma stad. När den sociala segregationen i många stadsdelar förstärks av en etnisk segregation vidgas klyftan ytterligare. Segregation är således en negativ utveckling för samhället och för individen som leder till fattigdom, splittring i socialt och etniskt hänseende, destruktiva motsättningar och sönderfall. Segregation skapar sociala spänningar. En politik för integration syftar till att alla oavsett ursprung och kön skall ha samma möjligheter att förverkliga sina livsprojekt och känna sig nyttiga i samhällsutvecklingen. En förutsättning för det är människans rätt att kunna försörja sig genom arbete. Integration innebär att alla medborgare känner ansvar för, samhörighet med och delaktighet i samhället i dess helhet. Integration innebär att det finns fungerande infrastruktur, samförstånd och respekt mellan människor med olika social och etnisk bakgrund. För att ett öppet och integrerat samhälle skall fungera krävs det en gemensam referensram som innefattar gemensamma rättsnormer och ett gemensamt språk, oavsett vilka andra språk var och en behärskar.</p>
          <p>Segregationen i siffror</p>
          <p>De svenska storstäderna är i hög grad socialt och etniskt segregerade städer. Man kan lätt peka ut på en karta över Stockholm, Göteborg och Malmö, var de fattiga människorna bor. Det är också lika lätt att peka ut var medel- och</p>
          <pb facs="riksdagen-motions-pdf/data/199697/mot_199697_SF_0615/mot_199697_SF_0615-0002.pdf"/>
          <p>överklassen bor. I Stockholm har stadsintegrationsberedningen kunnat identifiera 21 stadsdelar som de mest utsatta bostadsområdena.</p>
          <p>Inget av dessa bostadsområden ligger i innerstaden. Flera av områdena är de miljonprogramsområden som traditionellt förknippas med social och etnisk segregation. På listan finns också äldre bostadsområden, traditionellt dominerade av arbetare. Gemensamt för dessa bostadsområden är, förutom hög arbetslöshet, låga utbildningsnivåer och hög andel människor med invandrarbakgrund, också att invånarnas medelinkomster ligger klart under genomsnittet i staden, att allmännyttiga hyresrätter är den dominerande boendeformen, att ohälsotalet är högt och att förtidspensioneringarna är många. All statistik visar tydligt att Sveriges storstäder i dag är etniskt och socialt segregerade städer.</p>
          <p>En politik för integration</p>
          <p>För att kunna bryta utvecklingen mot allt starkare social och etnisk segregation krävs insatser från såväl enskilda som från stat, kommun och landsting. Stockholms kommunfullmäktige kommer inom kort att ta ställning till ett kommunalt integrationsprogram med ett fyrtiotal åtgärder för integration. Integrationspolitiken handlar om att stärka alla medborgares anknytning till det gemensamma samhället och till arbetsmarknaden. Integrationspoliti- ken skall inte vara någon flyttlasspolitik. Snarare handlar det om att stärka de socialt utsatta bostadsområdena, öka invånarnas sociala kontaktnät och deras möjlighet till att nå arbetsmarknaden.</p>
          <p>Statens ansvar för integrationspolitiken</p>
          <p>Det är inte bara kommunerna som ansvarar för att bryta segregationen. Staten har också ett ansvar, inte minst ett moraliskt, eftersom flera av de problem vi har i dag kan kopplas till den nationella politiken. I detta sammanhang kan vi bara nämna några av alla de områden där den statliga politiken bättre måste bidra till ett integrerat samhälle.</p>
          <p>Bostadspolitiken</p>
          <p>Bostadspolitiken måste utformas så att alla bostadsområden blir attraktiva att bo i. Det krävs upprustning av den fysiska miljön i många ytterstadsområden. Det krävs också ett bostadsfinansieringssystem och en fastighetsbeskattning som gör det möjligt också för människor med inkomster under genomsnittet att bo i andra delar av städerna.</p>
          <p>Arbetsmarknadspolitiken</p>
          <p>En reformering av arbetsmarknadspolitiken är kanske det allra viktigaste inslaget i en storstadspolitik för integration. Arbetsmarknadspolitiken måste bli mer flexibel och ansvaret decentraliseras längre ut i det offentliga systemet, till kommuner och till stadsdelsnämnder. Vi måste kunna utnyttja de resurser som i dag används för att försörja arbetslösa på ett bättre sätt.</p>
          <p>Mot. 1996/97Sf615</p>
          <p>15</p>
          <pb facs="riksdagen-motions-pdf/data/199697/mot_199697_SF_0615/mot_199697_SF_0615-0003.pdf"/>
          <p>Mot.</p>
          <p>16</p>
          <p>1996/97Sf615</p>
          <p>Man måste prioritera aktiva åtgärder i stället för passiv bidragsgivning och individanpassa åtgärderna. Det finns också en rad näringspolitiska åtgärder som skulle kunna bidra till integration. Som exempel kan nämnas den invandrarpolitiska kommitténs olika förslag för att underlätta för invandrare att få arbete samt att man skärper lagen mot etnisk diskriminering på arbetsmarknaden.</p>
          <p>Utbildningspolitiken</p>
          <p>Inom utbildningspolitiken har kommunerna ett tungt ansvar för att prioritera sina resurser så att alla barn och ungdomar i praktiken får lika goda möjligheter till högre utbildning och kvalificerade arbeten. Staten kan bidra genom att förlägga utbildningar med hög status till socialt utsatta områden. Staten bör också aktivt försöka öka rekryteringen av ungdomar med invandrarbakgrund till utbildningar inom t.ex. IT, rättsväsendet, polis och militär, brandkåren m.fl.</p>
          <p>Europapolitiken</p>
          <p>Segregationen är inget unikt svenskt problem. Inom de flesta EU-länderna finns det ungefär samma utveckling. I en del länder är det värre. Sverige har också en hel del att lära sig av de länder som länge har brottats med dessa problem. Därför lämpar sig integrationspolitiken mycket väl för ett ökat europeiskt samarbete. Eftersom segregationen i hög grad hänger samman med strukturomvand- lingen och den därtill kopplade massarbetslösheten bör EU rikta en större del av strukturfondernas medel till att underlätta storstädernas omvandling från industrisamhällen till informations- och tjänstsamhällen. Det kan t.ex. handla om att öka insatserna inom strukturfondernas URBAN-program. Segregationen i EU-ländernas storstäder är på sikt ett hot mot välfärden och demokratin i alla länder. Därför bör Sveriges regering med kraft driva att insatserna mot segregationen måste få ökade resurser och prioritet inom EU.</p>
          <p>Den politiska organisationens betydelse för integrationsarbetet</p>
          <p>Eftersom integrationspolitiken måste bedrivas inom en lång rad av de traditionella sektorsområdena, tycks det som om ingen politisk instans har tagit ansvaret för att driva fram och samordna insatserna. Det finns nog en medvetenhet om problemen, men den splittrade organisationen gör att inget samlat program kan tas fram. Regeringen borde därför ta initiativet till en samlad storstadspolitisk proposition för integration. I riksdagen borde den statliga integrationspoliti- ken samordnas. Detta kan t.ex. ske genom ett särskilt integrationsutskott eller genom att riksdagen beslutar om att uppdra till befintligt utskott att ansvara för dessa frågor. Från 1996 har riksdagen infört en ny budgetprocess. Den ger möjlighet till överblick och prioriteringar. Den prioriterar helhet i stället för sektorstänkande. Även i andra delar av samhället inriktas den politiska styrningen mot områden som skär tvärs över traditionella sektorer. I många</p>
          <pb facs="riksdagen-motions-pdf/data/199697/mot_199697_SF_0615/mot_199697_SF_0615-0004.pdf"/>
          <p>kommuner behandlas till exempel frågor som rör barn och ungdom på ett övergripande sätt, oavsett i vilken fackförvaltning det hör hemma. Miljö- och jämställdhetsfrågor har fått liknande behandling. Integrationsfrågorna är strategiska för Sverige. Skall vi klara att vända utvecklingen från ett samhälle som blir mer segregerat till ett samhälle som präglas av segregation måste dessa frågor behandlas på ett ändamålsenligt sätt. Integration handlar både om synsätt och konkreta åtgärder och frågorna skär tvärs igenom en rad olika sektorer. Även frågans egen dignitet förtjänar att lyftas till ett eget utskott i rikets högsta beslutande organ.</p>
          <p>Hemställan</p>
          <p>Med hänvisning till det anförda hemställs att riksdagen som sin mening ger regeringen till känna vad i motionen anförts om en samlad politik för integration.</p>
          <p>Stockholm den 1 oktober 1996 Juan Fonseca (s) Siw Wittgren-Ahl (s) Ingemar Josefsson (s)</p>
          <p>Sylvia Lindgren (s)</p>
          <p>'Gotab, Stockholm 1996</p>
          <p>Mot. 1996/97Sf615</p>
          <p>17</p>
        </div>
      </div>
    </body>
  </text>
</TEI>
