<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00264">
  <teiHeader>
    <fileDesc>
      <titleStmt>
        <title>Golfsporten</title>
        <author corresp="i-NiuBLX8hzt3w2Uyev12Wbt">av Krister Hammarbergh (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Golfsporten</title>
          <idno type="rdwebb">GU02Sk264</idno>
          <rs type="number">Sk264</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk264/text</ref>
          <ref type="dokument_url_html">http://data.riksdagen.se/dokument/GU02Sk264</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk264</ref>
          <ref type="doc">http://data.riksdagen.se/fil/6DDC85A6-9EAA-4E09-B7D4-7911947CD126</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S6qJEH5DUeALQJnargNWKH" type="signed"/>
        <correspContext corresp="i-S6qJEH5DUeALQJnargNWKH">
          <note type="signatory" corresp="i-NiuBLX8hzt3w2Uyev12Wbt"/>
        </correspContext>
        <correspAction xml:id="i-6wKmTRnyG8CRTaocQ3ZPG6" type="referral">
          <date when="2006-11-07"/>
        </correspAction>
        <correspAction xml:id="i-DXxQT4He5J56g64iN9Da1d" type="dismissal">
          <date when="2006-11-07"/>
        </correspAction>
        <correspAction xml:id="i-DPDzeP49nuKvUt9dku9aR" type="numbering">
          <date when="2006-11-01"/>
        </correspAction>
        <correspAction xml:id="i-GsmLPXfNhPdjpGcH4L35Tx" type="submission">
          <date when="2006-10-31"/>
        </correspAction>
        <correspAction xml:id="i-J5oHPwScJvccEdYar2FBsT" type="transfer">
          <date when="2006-10-30"/>
        </correspAction>
        <correspAction xml:id="i-RyqLGAnrxDUCwpnz2n3vhp" type="assigned"/>
        <correspContext corresp="i-RyqLGAnrxDUCwpnz2n3vhp">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MjQZ3nmD1GbjwNvEZQzVcW" type="motBody">
        <div xml:id="i-8QUEnRQgryKy2rcoh22VGN" type="motProposal" subtype="förslag">
          <head xml:id="i-TipbRnk5YQ1gP4yi1zJDvd">
            Förslag till riksdagsbeslut
          </head>
          <p xml:id="i-BVSikF2jbkjL4RB2hw9yy2">
            Riksdagen tillkännager för regeringen som sin mening vad i motionen
            anförs om att golfsporten ska betraktas som motion och friskvård
            tillsammans med de redan i dag skattebefriade motionsformerna.
          </p>
        </div>
        <div xml:id="i-TRZKnWKmAcZB2XoQ7qyPX1" type="motContent">
          <head xml:id="i-Tgn313okB9gjha5nMP1zsZ" type="h1">
            Golfsporten
          </head>
          <head xml:id="i-8NHxHnYZbZJ928CSL1L4Q5" type="h1">
            Motivering
          </head>
          <p xml:id="i-UcJdemhsMZcNjpgEu5gSpx">
            När det handlar om motion och annan friskvård till anställda
            är dagens begränsningar ålderdomliga. Vi har ett förlegat regelverk
            som inte är anpassat till dagens samhälle. Det är möjligt för
            en arbetsgivare att bidra till personalens styrketräning, fotboll,
            innebandy, massage och badminton m.fl. och få det som en avdragsgill
            kostnad. Landets näst största sport, golf, med mer än 600 000
            svenskar som alla använder någon av de 500 golfbanor som finns
            i Sverige, är däremot inte godkänd.
          </p>
          <p xml:id="i-8Uf7LFZQAG1wSHeLaaKdHd">
            Alltifrån hård fysisk träning till avslappningsövningar faller
            alltså under sådan friskvård som kan subventioneras skattefritt.
            Men aktiviteter som bland annat golf faller utanför Skatteverkets
            definition av motion och friskvård trots dess erkänt goda effekter
            för kropp och hälsa. Flera undersökningar visar på golfens positiva
            effekter. Människor som spelar golf är aktiva vilket leder till
            lägre risk för hjärt- och kärlsjukdomar. Människor som spelar
            golf har bättre kondition än normalt för medelålders och äldre.
            De har även lägre blodtryck än väntat för sin åldersgrupp. Efter
            fyra månaders aktivt golfspel har man i regel fått ett lägre kolesterolvärde.
            Enligt Centers for Disease Control and Prevention har fysiskt
            aktiva lägre sjukvårdskostnader. Golfsporten borde jämställas
            med andra former av friskvård och motion som är skattebefriade
            och kan subventioneras av arbetsgivare.
          </p>
          <p xml:id="i-UZwXWvdfkGr1v2p6A5y9NX">
            I samband med att riksdagen behandlade regeringens proposition
            (2002/03:123) Beskattning av vissa förmåner förenklades motions-
            och friskvårdsförmånerna. I betänkandet 2003/04:SkU3 uttalade
            utskottet att
          </p>
          <p xml:id="i-FJeE29gTmk7fmwtWmhQf8B">
            när det gäller förslagen om en beloppsbestämd skattefrihet för
            fysisk träning och om att friskvård skall erbjudas alla anställda
            efter behov bör det erinras om att gränsen för vilken typ av motionsutövning
            som skall utgöra personalvårdsförmån har bestämts till att det
            skall vara fråga om enklare motionsidrott. Exklusiva sporter eller
            sporter som inte innebär motion i betydelsen fysisk träning har
            därvid inte ansetts utgöra enklare slag av motion. Inte heller
            har sporter som kräver dyrbarare anläggningar, redskap och kringutrustning
            ansetts som enklare slag av motion (jfr SkU 1987/88:8 s. 42).
            Utskottet anser i likhet med regeringen att denna gränsdragning
            alltjämt bör vara vägledande.
          </p>
          <p xml:id="i-GeR8frrhLLJVExahBAGBm4">
            Inget av detta gäller för golfen, där olika grupper som unga,
            äldre och rörelsehindrade erbjuds både fysisk aktivitet och en
            avslappnande naturupplevelse. Att antalet golfare ökat så kraftigt
            de senaste decennierna beror till stor del på att det har blivit
            billigare och enklare att spela golf.
          </p>
          <p xml:id="i-BK8gCdxqKaEG9e3CUr4nWp">
            Kostnaden för att utöva golf är i jämförelse med andra idrotter
            inte särskilt hög. Den utrustning som behövs för att spela golf
            kan med enkelhet lånas eller hyras på golfanläggningen. Golfen
            kan därför inte längre betraktas som en exklusiv sport. När det
            gäller golf är det dessutom inte utrustningen som ska räknas till
            personalvårdsförmånen utan möjligheten till banavgift (greenfee)
            som ska subventioneras, precis som hyran för en tennisplan eller
            squashhall, avgiften på ett gym eller för en massagebehandling.
          </p>
          <p xml:id="i-15sJn1SHUsT3Yp9WvtzBo2">
            Regeringen uttalar däremot i propositionen att när det gäller
            att bestämma vad som är enklare slag av motion och annan friskvård
            anser man inte att det är möjligt eller ens särskilt nödvändigt
            med något tydliggörande. Man medger dock att det sker fortlöpande
            förändringar i synen på vilken typ av motion som är effektiv för
            god hälsa i vid mening. Men ansåg att det är upp till rättstillämpningen
            att ta hänsyn till de förändringar som sker med tiden i synen
            på vad som avses med enklare slag av motion.
          </p>
          <p xml:id="i-CWTjSSq1oR8Rg2kQXk5om5">
            Problemet är att frågan har hamnat i en moment 22-liknande situation.
            Skatterättsnämnden avslog den 29 augusti 2005 en begäran om förhandsbesked
            angående golf som personalvårdsförmån med det huvudsakliga motivet
            att frågan inte lämpar sig för förhandsbesked.
          </p>
          <p xml:id="i-B2k64jzErnK2ZhvsSfdZnT">
            Det visar sig därmed att rättstillämpningen inte fungerar på
            det sätt som den tidigare regeringen tänkt sig. Det är inte rimligt
            att företag skall genomföra en hel skatteprocess med de kostnader
            och den risk som det innebär både för företaget och för dess anställda.
          </p>
        </div>
        <div xml:id="i-6zZPAfxWK3YYYzvo6R9Eab" type="signatureBlock">
          <list xml:id="i-4f7UYnnDFhd7AeVDP6yLfq">
            <item xml:id="i-Sx7fiV9Yjqx1Tk3vH1BkC6" who="i-NiuBLX8hzt3w2Uyev12Wbt" type="signature">
              Krister Hammarbergh (m)
            </item>
          </list>
        </div>
      </div>
    </body>
  </text>
</TEI>
