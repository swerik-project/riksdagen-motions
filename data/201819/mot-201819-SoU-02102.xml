<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02102">
  <teiHeader>
    <fileDesc>
      <titleStmt>
        <title>Boendestöd bör bli en insats inom LSS</title>
        <author corresp="i-QeucVXKMkCG7pGT4k4R7mb">av Marlene Burwick (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2102 av Marlene Burwick (S)</title>
          <idno type="rdwebb">H6022102</idno>
          <rs type="number">2102</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022102/text</ref>
          <ref type="dokument_url_html">http://data.riksdagen.se/dokument/H6022102</ref>
          <ref type="dokumentstatus_url_xml">http://data.riksdagen.se/dokumentstatus/H6022102</ref>
          <ref type="docx">http://data.riksdagen.se/fil/0C77FD58-C46D-4D82-BD10-CF2EAE49D205</ref>
          <ref type="pdf">http://data.riksdagen.se/fil/75084EC0-812E-4451-870D-63F36D3503C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QeucVXKMkCG7pGT4k4R7mb</idno>
            <name>Marlene Burwick</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VbqGcGAWSNEYzHfcBxm6mj" type="signed"/>
        <correspContext corresp="i-VbqGcGAWSNEYzHfcBxm6mj">
          <note type="signatory" corresp="i-QeucVXKMkCG7pGT4k4R7mb"/>
        </correspContext>
        <correspAction xml:id="i-XfsJcYspwQ5yc4Jsg7i3VS" type="submitted">
          <date when="2018-11-29"/>
          <time when="14:24:22"/>
        </correspAction>
        <correspAction xml:id="i-T8g7Sm5edkpzeeDLdS5cJi" type="reviewed">
          <date when="2018-11-29"/>
          <time when="15:08:47"/>
        </correspAction>
        <correspAction xml:id="i-5giNsfvodnL5Ss3P4t5WqZ" type="referred">
          <date when="2018-12-05"/>
        </correspAction>
        <correspAction xml:id="i-LNwX6RQZt8SQY3kvxCqD7j" type="assigned">
          <date when="2019-06-07"/>
          <time when="12:56:56"/>
        </correspAction>
        <correspContext corresp="i-LNwX6RQZt8SQY3kvxCqD7j">
          <ref type="assignedTo">Socialutskottet</ref>
        </correspContext>
        <correspAction xml:id="i-MG7avZcUp4EMdcHJeVjgPs" type="behandlas_i"/>
        <correspContext corresp="i-MG7avZcUp4EMdcHJeVjgPs">
          <ref type="uppgift">2018/19:SoU12</ref>
          <ref type="ref_dok_id">H601SoU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU12</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Rhq9AJoXQsJGCwbMkwhL2i" type="motHeader">
        <div xml:id="i-AcaEDcKRjoeJewuB15iwbY" type="motTitle">
          Motion till riksdagen 2018/19:2102 av Marlene Burwick (S) Boendestöd
          bör bli en insats inom LSS
        </div>
      </div>
      <div xml:id="i-RQt2RB32Z7oLfMzA2k28q1" type="motBody">
        <div xml:id="i-BySeoB5iuxwYAgkw1Cqmo3" type="motProposal" subtype="förslag">
          <head xml:id="i-5GxXWKUmCP4SmVN7kgkGcq">
            Förslag till riksdagsbeslut
          </head>
          <list xml:id="i-QH2Na1uQLxcz3XunMAEQBu">
            <item xml:id="i-H5h683dgHM6zPdvhpmtEDW" sortKey="Yrkande 1">
              Riksdagen ställer sig bakom det som anförs i motionen om att
              verka för att boendestöd blir en egen boendeinsats inom ramen
              för LSS och tillkännager detta för regeringen.
            </item>
          </list>
        </div>
        <div xml:id="i-GGxCupe6hrdCo1UivNFR8j" type="motContent">
          <head xml:id="i-8vb9ajBv6YyMP8rsf4iqbb" type="h1">
            Motivering
          </head>
          <p xml:id="i-w3HhXc11eyNbk2dyDHbkS">
            Lagen om stöd och service till vissa funktionshindrade (LSS)
            är en rättighetslag som garanterar personer med omfattande och
            varaktiga funktionshinder goda levnadsvillkor. Lagen säkerställer
            stöd och hjälp i det dagliga livet och slår samtidigt fast individens
            rätt att påverka vilket stöd och vilken service den får med målsättningen
            om att leva som andra. Idag bor personer med LSS-beslut i egna
            hem med möjlighet till fria och självständiga liv, långt ifrån
            de institutioner som präglade stora delar av 1900-talet. I samband
            med att lagstiftningen nu ses över finns tillfälle att ytterligare
            anpassa insatserna till de behov vi ser idag.
          </p>
          <p xml:id="i-DgXR7nGiDma2dAXxe2Ky1V">
            En del personer med funktionsnedsättning behöver en bostad där
            det också finns personal som ger stöd och service. För dem finns
            insatsen bostad med särskild service som regleras i både socialtjänstlagen
            (2001:453), SoL, och lagen (1993:387) om stöd och service till
            vissa funktionshindrade, LSS. Bostäder med särskild service är
            ofta av kollektiv karaktär där flera personer bor tillsammans
            eller i närheten av varandra med tillgång till gemensamma utrymmen.
            En bostad med särskild service kan vara utformad som en gruppbostad
            eller en servicebostad. För båda boendeformerna finns tre viktiga
            kriterier. Bostaden ska vara fullvärdig, den enskildes permanenta
            hem och inte ha en institutionell prägel. Det ska dock poängteras
            att det finns en stor skillnad i ambitions­nivå mellan insatser
            som sker via SoL respektive LSS. Medan LSS ställer krav på att
            insatsen ska generera goda levnadsvillkor slår SoL fast skäliga
            levnadsvillkor. Således är en insats via LSS mer individanpassad
            och ambitiös än en dito via SoL.
          </p>
          <p xml:id="i-PtcYiftW2ZtEK49s7yQeQn">
            Lagen om boende enligt LSS 9§9 är skriven 1993 i en tid när ett
            boendebeslut innebar gruppbostad. I dag finns alternativ och lagen
            behöver anpassas till dessa. Detta för att säkra att den enskilde
            får rätt stöd för att leva så självständigt som möjligt.
          </p>
          <p xml:id="i-H59nbejfvoNWEtubKotAyM">
            Idag finns boendestöd som en insats via SoL. Insatsen sker i
            ordinärt boende så att personer med psykiska funktionsnedsättningar
            ska kunna bo självständigt och vid behov få stöd att bryta isolering,
            få struktur i vardagen och öka den enskildes självständighet och
            livskvalitet. Boendestödjarens roll är att engagera och motivera
            den enskilde till att medverka. Boendestödjaren planerar och genomför
            vardagssysslor tillsammans med den enskilde. Insatserna kan vara
            allt från dagliga till att omfatta enbart punktinsatser.
          </p>
          <p xml:id="i-TVYnqJcJHekGWrh17thPfm">
            I och med att LSS idag medger 10 insatser, där boendestöd inte
            är en del av dem, reduceras stödet kopplat till boende till ovan
            beskrivna grupp-, servicebostad alternativt personlig assistans.
            Vi ser att det finns personer som via boendestöd skulle klara
            ett liv med goda levnadsvillkor. Idag är alternativet för dessa
            att söka boendestöd via SoL, något som få gör med anledning av
            ovan beskrivna ambitionsnivå. Det är logiskt att tänka att en
            person som har rätt till insatser via LSS i första hand söker
            dessa. En risk med nuvarande lagstiftning är att personer med
            boendebeslut enligt LSS § 9.9 som med stöd i ordinärt boende levt
            ett självständigt och välfungerande liv får sitt beslut utfört
            i gruppbostad. Det innebär självklart en ekonomisk ansträngning
            för kommunerna, men främst att vi riskerar att möta ett stödbehov
            med fel insats. I förlängningen innebär det att personer som skulle
            klarat ett eget boende får leva sina liv i gruppbostad. Därför
            bör boendestöd bli en egen boendeinsats inom ramen för LSS.
          </p>
        </div>
        <div xml:id="i-NDWqY9A7yGe2B6etHMxm7r" type="signatureBlock">
          <list xml:id="i-L6WtPgiUke8vRrmChcznRv">
            <item xml:id="i-QfxJSVms8ohtnzyuK36Ds9" who="i-QeucVXKMkCG7pGT4k4R7mb" type="signature">
              Marlene Burwick (S)
            </item>
          </list>
        </div>
      </div>
    </body>
  </text>
</TEI>
