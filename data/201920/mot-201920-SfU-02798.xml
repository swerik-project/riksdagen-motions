<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-02798">
  <teiHeader>
    <fileDesc>
      <titleStmt>
        <title>Ekonomisk trygghet för barn och familj</title>
        <author corresp="i-VFaAexqzCaq9JmKCfc1WJ9 i-Uq8cgRMrRNcxY3QYetppCT">av Julia Kronlid och Linda Lindberg (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2798 av Julia Kronlid och Linda Lindberg (båda SD)</title>
          <idno type="rdwebb">H7022798</idno>
          <rs type="number">2798</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7022798/text</ref>
          <ref type="dokument_url_html">http://data.riksdagen.se/dokument/H7022798</ref>
          <ref type="dokumentstatus_url_xml">http://data.riksdagen.se/dokumentstatus/H7022798</ref>
          <ref type="docx">http://data.riksdagen.se/fil/7B4CA928-2099-4592-BE9E-02EAB14968C1</ref>
          <ref type="pdf">http://data.riksdagen.se/fil/66E9B2BB-BB6E-446F-8F7E-CE3F4657552F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NyL1ZQUdgtpiWoLa1DgUcE" type="signed"/>
        <correspContext corresp="i-NyL1ZQUdgtpiWoLa1DgUcE">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-TD8TBi1VjcPFvd6GspQU59" type="submitted">
          <date when="2019-10-03"/>
          <time when="12:45:56"/>
        </correspAction>
        <correspAction xml:id="i-27JQheW9QCQfavTNoCBeUv" type="reviewed">
          <date when="2019-10-03"/>
          <time when="14:58:00"/>
        </correspAction>
        <correspAction xml:id="i-P5P53zALZkpdfg1BLRjoLT" type="referred">
          <date when="2019-10-11"/>
        </correspAction>
        <correspAction xml:id="i-Fih15iBAwr2uoyrU825s83" type="assigned">
          <date when="2020-11-04"/>
          <time when="14:20:09"/>
        </correspAction>
        <correspContext corresp="i-Fih15iBAwr2uoyrU825s83">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-MJkiE324nmSdExmb417mnP" type="behandlas_i"/>
        <correspContext corresp="i-MJkiE324nmSdExmb417mnP">
          <ref type="uppgift">2019/20:SfU3</ref>
          <ref type="ref_dok_id">H701SfU3</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VL7CorXwPt1KSPbKtb9zzZ" type="behandlas_i"/>
        <correspContext corresp="i-VL7CorXwPt1KSPbKtb9zzZ">
          <ref type="uppgift">2019/20:UbU8</ref>
          <ref type="ref_dok_id">H701UbU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU8</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5nm4Mf3iCcHAgG1xQ53B7y" type="behandlas_i"/>
        <correspContext corresp="i-5nm4Mf3iCcHAgG1xQ53B7y">
          <ref type="uppgift">2019/20:SfU17</ref>
          <ref type="ref_dok_id">H701SfU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Faa7kNq4TyCKh2YRrGdHbf" type="behandlas_i"/>
        <correspContext corresp="i-Faa7kNq4TyCKh2YRrGdHbf">
          <ref type="uppgift">2019/20:SfU18</ref>
          <ref type="ref_dok_id">H701SfU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU18</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BGYnpc1PmGHLjYB2pYtVg5" type="motHeader">
        <div xml:id="i-VNipF6SnED8ffPZXbMfZBs" type="motTitle">
          Motion till riksdagen 2019/20:2798 av Julia Kronlid och Linda
          Lindberg (båda SD) Ekonomisk trygghet för barn och familj
        </div>
      </div>
      <div xml:id="i-6HJJUWSBXC6z3oiUPAQofr" type="motBody">
        <div xml:id="i-VyXnXDRVLL7HbjyNjyvvkS" type="TOC">
          <head xml:id="i-QDr12gDS6UBWbVDCBrgq59">
            Innehållsförteckning
          </head>
          <list xml:id="i-K6FvD86avZyeVzHAK5FKpK">
            <item xml:id="i-CMZzVifqtduxLw3jWUQnbh" style="indent-level: 1">
              Förslag till riksdagsbeslut
            </item>
            <item xml:id="i-DEJbSu6G4eT5U8MSv2hzms" style="indent-level: 1">
              1 Motivering
            </item>
            <item xml:id="i-VP1jWwjmMbXsKGy6PE93AS" style="indent-level: 1">
              2 Besök hos mödravården
            </item>
            <item xml:id="i-ABgHFhkm7HgzcsS1AUtXXr" style="indent-level: 1">
              3 Graviditetspenning
            </item>
            <item xml:id="i-WS3QyZNLhxGmAonYEfxXYD" style="indent-level: 1">
              4 Bidrag till förstföderskor
            </item>
            <item xml:id="i-AdL6Bt9t5a5B1fqqg2qs4w" style="indent-level: 1">
              5 En generös och flexibel föräldraförsäkring
            </item>
            <item xml:id="i-XybBKtZcXt7iKp8xVZhDpH" style="indent-level: 2">
              5.1 Stoppa kvotering i föräldraförsäkringen
            </item>
            <item xml:id="i-BmzLtLWbWnCZGiB8mqneEm" style="indent-level: 2">
              5.2 Ökad flexibilitet för familjen och barnets bästa i fokus
            </item>
            <item xml:id="i-3iqvpcb3wnoheU8GE5xJJD" style="indent-level: 2">
              5.3 En stärkt föräldraförsäkring
            </item>
            <item xml:id="i-GbjyfRnkRkZktowM9XzY36" style="indent-level: 2">
              5.4 Snabbhetspremie
            </item>
            <item xml:id="i-3623kyDsbxMah4wF6GhdTg" style="indent-level: 2">
              5.5 Öka antalet dubbeldagar
            </item>
            <item xml:id="i-X4QT9JbK96y6vurGhwhhmw" style="indent-level: 2">
              5.6 Utökad sorgepeng
            </item>
            <item xml:id="i-MBEVpj2QP9o7dftf5P4y3B" style="indent-level: 1">
              6 Barnomsorgspeng även för omsorg om egna barn
            </item>
            <item xml:id="i-UXzVG5yiKsibFEfWWedLbF" style="indent-level: 1">
              7 Bostadsbidrag för familjer
            </item>
            <item xml:id="i-EjL5nVQRXxJ88ZHBFhsbde" style="indent-level: 1">
              8 Underhållsbidrag och underhållsstöd
            </item>
            <item xml:id="i-9Rv4Ev9C5b12RBsMR8BjdZ" style="indent-level: 1">
              9 Adoptionsbidrag
            </item>
          </list>
        </div>
        <div xml:id="i-KN55ZohEpYcfFTGXSXDeBA" type="motProposal" subtype="förslag">
          <head xml:id="i-PL1AeqPiAUWbjAt1Ve7xNi">
            Förslag till riksdagsbeslut
          </head>
          <list xml:id="i-iM4W1488fY279QTuux8hz" style="ol">
            <item xml:id="i-Amq9V7SejwFMkzRBWZfzV2">
              Riksdagen ställer sig bakom det som anförs i motionen om att
              båda föräldrarna ska ha lagstadgad rätt att närvara vid besök
              hos mödravården under hela graviditeten och tillkännager detta
              för regeringen.
            </item>
            <item xml:id="i-9CHUpD2hgEJo9pTTaPSUsT">
              Riksdagen ställer sig bakom det som anförs i motionen om en ny
              form av tillfällig föräldrapenning vid mödravårdsbesök för båda
              föräldrarna och tillkännager detta för regeringen.
            </item>
            <item xml:id="i-AioBxW4Vp5zkVqHGMVg8yq">
              Riksdagen ställer sig bakom det som anförs i motionen om graviditetspenning
              och tillkännager detta för regeringen.
            </item>
            <item xml:id="i-DVxvJJLg83N2hPVF3AMobm">
              Riksdagen ställer sig bakom det som anförs i motionen om bidrag
              till förstföderskor och tillkännager detta för regeringen.
            </item>
            <item xml:id="i-6knipyD9KsdnBvtxo1yPvB">
              Riksdagen ställer sig bakom det som anförs i motionen om att
              avskaffa kvotering i föräldraförsäkringen och återge makten till
              familjerna och tillkännager detta för regeringen.
            </item>
            <item xml:id="i-6NG4QDEzYjxn56ghr29rhY">
              Riksdagen ställer sig bakom det som anförs i motionen om flexibel
              föräldrapenning och tillkännager detta för regeringen.
            </item>
            <item xml:id="i-7MHdzdNeJcoHm8RUvEGTMr">
              Riksdagen ställer sig bakom det som anförs i motionen om att
              förstärka föräldrapenningen och tillkännager detta för regeringen.
            </item>
            <item xml:id="i-6wZHhWUUSqGazih1X97Rnz">
              Riksdagen ställer sig bakom det som anförs i motionen om ett
              höjt tak i föräldrapenningen och tillkännager detta för regeringen.
            </item>
            <item xml:id="i-HND9dpFYvZ9EiCjZdFfSWV">
              Riksdagen ställer sig bakom det som anförs i motionen om en utökad
              tidsram för skyddande av sjukpenninggrundande inkomst och tillkännager
              detta för regeringen.
            </item>
            <item xml:id="i-LqGySA6HGpPRM7DGHXScmB">
              Riksdagen ställer sig bakom det som anförs i motionen om att
              öka antalet dubbeldagar och tillkännager detta för regeringen.
            </item>
            <item xml:id="i-HGNGLW9CENu5ZqJE2JrjCd">
              Riksdagen ställer sig bakom det som anförs i motionen om barnomsorgspeng
              för omsorg om egna barn och tillkännager detta för regeringen.
            </item>
            <item xml:id="i-9u8G42BURLCqKE45XQgev1">
              Riksdagen ställer sig bakom det som anförs i motionen om att
              stärka bostadsbidraget och tillkännager detta för regeringen.
            </item>
            <item xml:id="i-Ci72D9kTyQ2bSLv9PFamWT">
              Riksdagen ställer sig bakom det som anförs i motionen om underhållsbidrag
              och underhållsstöd och tillkännager detta för regeringen.
            </item>
            <item xml:id="i-5a2LSWfe3nT7fQydhha5UJ">
              Riksdagen ställer sig bakom det som anförs i motionen om att
              stärka underhållsstödet och tillkännager detta för regeringen.
            </item>
            <item xml:id="i-3BmcXsR9EEjG5mnyAE45a1">
              Riksdagen ställer sig bakom det som anförs i motionen om utökad
              sorgepeng och tillkännager detta för regeringen.
            </item>
            <item xml:id="i-MKRgUi47nB5HxFUAaPJKPZ">
              Riksdagen ställer sig bakom det som anförs i motionen om att
              höja adoptionsbidraget och tillkännager detta för regeringen.
            </item>
          </list>
        </div>
        <div xml:id="i-Ho72YS8rVTHTcBAsxtXzUJ" type="motContent">
          <head xml:id="i-WTEN7fAUSByBR57AenYv4a" type="h1">
            1 Motivering
          </head>
          <p xml:id="i-RSVwggQJCMNsDt7f3JncoK">
            Familjen med sin omhändertagande, kulturförmedlande och fostrande
            roll är samhällets viktigaste och mest grundläggande gemenskap.
            Starka och trygga familjer är en nöd­vändig förutsättning för
            harmoniska samhällsförhållanden. Politikens uppgift är att stötta
            familjerna utan att inkräkta på deras handlingsfrihet, men också
            att skapa starka skyddsnät och rycka ut till barnens stöd i de
            fall då föräldrarna sviker sitt ansvar eller då familjen av någon
            orsak faller sönder. Utgångspunkten för Sverigedemokraternas familjepolitik
            är att barnens bästa skall beaktas i alla situationer inom familjepolitikens
            område.
          </p>
          <head xml:id="i-BDpHNBBPug8cgtfikCgdh6" type="h1">
            2 Besök hos mödravården
          </head>
          <p xml:id="i-5Y5ie2SqPwqymANdpkmyF4">
            När graviditeten är bekräftad kan det vara en omtumlande tid,
            med vetskap om att man är en blivande förälder. För kvinnan kan
            fysiska känningar av graviditeten komma tidigt medan det kan vara
            svårare för mannen att ta till sig det väntande barnet. Besök
            hos mödravården kan hjälpa föräldrarna med viktig information
            om fostrets utveckling, den gravida kvinnans hälsa och vara en
            förberedelse för föräldraskapet. Enligt lagen är det ingen självklarhet
            att båda föräldrarna ska beviljas ledighet med ersättning för
            besök hos mödravården. För mammorna regleras detta i vissa fall
            i kollektivavtal, medan papporna får hoppas på en förstående chef.
            Då fadern inte har någon lagstadgad rätt att närvara eller uppbära
            ersättning för detta, kan situationer uppstå då fadern tvingas
            avstå. Detta anser vi är fel.
          </p>
          <p xml:id="i-XJMbWUEjyd5WmhyGCGiqQX">
            Båda föräldrarna bör ha en lagstadgad rätt att besöka mödravården
            så snart graviditeten är ett faktum och mödravårdbesök inleds,
            alldeles oavsett eventuella komplikationer med graviditeten. Ofta
            är ultraljuden, som kan ske tidigt i graviditeten runt v. 12–13
            och rutinultraljudet något senare runt v. 16, viktiga händelser
            för båda föräldrarna och det kan vara först då graviditeten och
            det väntande barnet känns verkligt. Det kan även förekomma tråkiga
            besked vid dessa undersökningar och då är det en självklarhet
            att båda föräldrarna ska ges möjlighet att vara med.
          </p>
          <p xml:id="i-R5aazps5EDq5XR9reFyQp8">
            Båda föräldrarna bör även ha möjlighet att ansöka om en ny form
            av tillfällig föräldrapenning för besök hos mödravården. De ordinarie
            föräldrapenningdagarna ska inte behöva användas till detta innan
            de 60 dagar före beräknad förlossning som båda föräldrarna numera
            har rätt att ta ut föräldrapeng för.
          </p>
          <head xml:id="i-GEzhyWX4sVAQ8ij6kazAx4" type="h1">
            3 Graviditetspenning
          </head>
          <p xml:id="i-Dnm4PeKqCcbfSRgsF3bfdD">
            Det bör, särskilt under den sista tiden i graviditeten, finnas
            förutsättningar för lugn och harmoni, för mamman såväl som för
            barnet i livmodern. För kvinnor som på grund av ett ansträngande
            yrke upplever besvär finns idag möjlighet till graviditetspenning.
            Denna kan erhållas från och med den 60:e dagen innan beräknad
            födsel. Trots detta nekas idag många denna avlastning, med följd
            att de tvingas fortsätta arbeta heltid. Detta trots höggraviditet
            och inte sällan med fysiskt påfrestande arbetsuppgifter. Att behöva
            arbeta och utföra arbetsuppgifter man inte klarar av leder till
            ökad oro och stress. Detta är negativt för både mamman och barnet.
            Det bör således bli enklare att beviljas ersättning från och med
            den 60:e dagen innan beräknad förlossning. Regeringen bör även
            utreda möjligheten att införa ett antal graviditetsdagar som alla
            gravida kvinnor kan ha rätt att ansöka om de 30 sista dagarna
            innan beräknad förlossning, oavsett behov i förhållande till sitt
            arbete eller inte.
          </p>
          <head xml:id="i-6GJHEd2Fx7wYTcZffaEzvD" type="h1">
            4 Bidrag till förstföderskor
          </head>
          <p xml:id="i-5nSrLUUWcTZkMEGVALT49N">
            Som ett familjevänligt parti vill vi införa ett nytt bidrag till
            förstföderskor. Syftet är ett engångsstöd som utgår till förstföderskor
            för att kunna täcka en del av de engångs­kostnader som uppstår
            i samband med en nyfödd. Givetvis är det viktigt att varje familj
            så långt det är möjligt skapar ekonomiska förutsättningar för
            familjebildning. Varje familj bör dock ges möjlighet att införskaffa
            ett grundläggande utbud av saker som är nödvändiga för att skapa
            förutsättningar för en trygg start för barnet och familjen. Bilbarnstol
            och barnvagn är exempel på saker där säkerheten för barnet är
            en viktig aspekt.
          </p>
          <head xml:id="i-QPVSWDo3YPE4MNp1cApY5S" type="h1">
            5 En generös och flexibel föräldraförsäkring
          </head>
          <head xml:id="i-3J2VSzJHurvxZL5QGgRx17" type="h2">
            5.1 Stoppa kvotering i föräldraförsäkringen
          </head>
          <p xml:id="i-UYufRPp51FLow5yBEpUR29">
            Föräldraförsäkringen är den nyblivna eller växande familjens
            garanti för ekonomisk stabilitet under barnens första omsorgskrävande
            år. Sverigedemokraternas utgångspunkt är att barnens bästa ska
            stå i centrum och att varje barns behov är unikt. Varje familj
            är unik och hur föräldrapenningen fördelas mellan vårdnadshavarna
            bör bestämmas av föräldrarna som är vårdnadshavare till barnet.
            Sådant behöver inte regleras politiskt. Därför bör all kvotering
            av föräldraförsäkringen avskaffas. Förtroendet till föräldrarna
            att fullt ut bestämma hur föräldraförsäkringen ska disponeras
            bör ej inskränkas.
          </p>
          <p xml:id="i-XUy3Gxu1jq6PvTxsPXbJ64">
            En annan viktig aspekt i diskussionen kring kvoterad föräldraförsäkring
            är att alla inte har möjlighet att vara hemma en längre tid med
            sina barn. Det kan vara svårt för både egenföretagare och studenter
            att nyttja de dagar de inte kan föra över till sin partner. Resultatet
            kan för barnet vara en ofrivilligt förkortad första tid hemma.
            Barn som kanske ännu inte är redo för förskolan kan då ändå tvingas
            in i barnomsorgen i förtid.
          </p>
          <head xml:id="i-EvtzSuujHHwvfnescp7AWf" type="h2">
            5.2 Ökad flexibilitet för familjen och barnets bästa i fokus
          </head>
          <p xml:id="i-DN5LZnS9Cz6rZ5ZoWisQ7i">
            Sverigedemokraterna vill så långt som möjligt underlätta familjers
            livspussel så länge barnens bästa står i fokus. Då det vid överlåtande
            av föräldrapenning kan röra mycket små barn bör utgångspunkten
            vara att de föräldrar som är vårdnadshavare och har en stadigvarande
            relation till barnet i fråga i första hand ska vara dem som fördelar
            föräldradagarna sinsemellan. Om en vårdnadshavare avser att avstå
            dagar, ska dessa dagar i första hand erbjudas den andra vårdnadshavaren.
            I de fall den vårdnadshavare som erbjudits dagar tackar nej ska
            det vara upp till den första vårdnadshavaren att överlåta dagar
            till sambo. I de fall det bara finns en vårdnadshavare bör fortsatt
            vårdnadshavaren själv avgöra om dagar ska överlåtas till en sambo.
            Vidare bör även möjligheten att överlåta föräldrapenning till
            mor- och farföräldrar utredas. Detta skulle kunna underlätta för
            många familjer, i synnerhet ensamstående.
          </p>
          <head xml:id="i-Ks8sxY8kNTJ2AsZ6Hgnc5Y" type="h2">
            5.3 En stärkt föräldraförsäkring
          </head>
          <p xml:id="i-VTeG34nYeRYHvS5rLSce6Q">
            Med barn tillkommer av naturliga skäl ekonomiska behov som man
            tidigare inte haft. Dessa ökade utgifter, samt det faktum att
            föräldraförsäkringen inte motsvarar en hel inkomst, gör att det
            många gånger finns en ekonomisk tröskel för dem som planerar att
            skaffa barn. En sådan tröskel är fullt naturlig och det är inte
            heller Sverigedemokrat­ernas ambition att helt avskaffa denna.
            Emellertid är det önskvärt att den ekonomiska oron inför beslutet
            att bilda familj hålls på ett minimum. Barnen är varje samhälles
            framtid och att underlätta för människor att ta steget att bilda
            familj menar vi är en viktig del av välfärdens uppgifter. Därför
            bör föräldrapenningen stärkas. Även den övre gränsen i föräldrapenningen
            bör utökas då nuvarande inkomsttak kan utgöra en barriär för personer
            med högre inkomster att vara föräldralediga i samma mån som andra.
            Detta kan i sin tur leda till en ojämn fördelning av föräldradagar.
            Detta är en bättre metod för att uppnå jämställdhet och stärka
            ekonomin för den som är föräldraledig framför tvingande kvotering.
          </p>
          <head xml:id="i-58eKpGSCf7AdoRNkQ7sJei" type="h2">
            5.4 Snabbhetspremie
          </head>
          <p xml:id="i-N4ZFhxjzEGkf1X7Hf25w1D">
            Blir en förälder gravid igen innan det att senaste barnet är
            högst 1 år och 9 månader gammalt, så skyddas idag den sjukpenninggrundande
            inkomsten, SGI, för båda föräldrarna. Denna förmån kallas för
            snabbhetspremie, och institutet säkrar nivån på föräldrapenning
            för de föräldrar som inom tidsramen blir gravida igen. Tidsramen
            bör dock anses för kort och att resultatet kan bli att föräldrar
            väljer att ta ut få föräldradagar första året då regelverket säger
            att minst fem dagars ersättning (arbete eller föräldra­penning)
            måste tas ut efter det att barnet fyllt ett år för att den sjukpenninggrundande
            inkomsten ska skyddas. Sverigedemokraterna har en rad förslag
            för att stärka familje­situationen för familjer med barn upp till
            tre år för att de i en större utsträckning ska kunna välja hur
            omsorgen om barnen ska se ut, och hur just deras unika vardag
            bäst utformas utifrån sina behov. Den sjukpenninggrundande inkomsten
            bör skyddas i de fall då ny graviditet bekräftas innan det senaste
            barnet fyllt tre år. Vi menar också att dagens regelverk kring
            uttag av föräldrapenning behöver ses över så att flexibiliteten
            för den enskilde ökar. De regler som stadgar när och hur föräldrapenningen
            får tas ut bör ändras för att tillgodose detta.
          </p>
          <head xml:id="i-89h1MYN11wDt84b8s7nLBP" type="h2">
            5.5 Öka antalet dubbeldagar
          </head>
          <p xml:id="i-XYPr2jYBN5n3pXbZj2pivq">
            Ibland kan det vara betydelsefullt för föräldrarna att kunna
            ta ut föräldradagar samtidigt för att hjälpas åt, vilket i synnerhet
            kan vara viktigt när barnet eller barnen är sjuka eller om det
            uppstår komplikationer hos mamman. Därför bör antalet dubbeldagar,
            de dagar där båda vårdnadshavarna kan använda föräldraledigheten
            samtidigt, utökas. I stället för nuvarande gräns på max 30 dagar,
            höjs taket till 60 dagar. Allt för att ge mer frihet till familjen
            att anpassa stödet efter sina behov.
          </p>
          <head xml:id="i-W994dV2K6Yco64uaB98aBJ" type="h2">
            5.6 Utökad sorgepeng
          </head>
          <p xml:id="i-2M9jxp8Pt9UMhfH5NKoWxW">
            För en förälder är något av det värsta som kan hända att ens
            eget barn avlider och smärtan och sorgearbetet kan för många vara
            outhärdligt. Under denna sorgetid är det viktigt att det finns
            trygga förutsättningar för att kunna ta den tid som behövs för
            att bearbeta sorgen. Således bör den tillfälliga föräldrapenningen
            som föräldrar till ett barn under 18 år som avlider utvidgas till
            22 dagar per förälder och barn.
          </p>
          <head xml:id="i-QrCGy9fYpRdYbhXszjERjn" type="h1">
            6 Barnomsorgspeng även för omsorg om egna barn
          </head>
          <p xml:id="i-U3iZjcHxvbKXbA8W5utFG9">
            Sverigedemokraterna värnar valfriheten för varje familj och vi
            vill skapa förutsättningar för varje familj att välja det omsorgsalternativ
            som passar bäst för barnets och familjens unika behov. Den 1 juli
            2009 infördes en barnomsorgspeng, ett kommunalt bidrag, som ska
            följa med barnen oavsett vilken verksamhet föräldrarna väljer.
            Kommunerna blir skyldiga att godkänna förskolor, fritidshem och
            alternativa former av pedagogisk omsorg i enskild regi. Utbetalning
            av barnomsorgspeng borde dock kunna ske till föräldrar som själva
            vill ansvara för omsorgen om sina egna barn. Det bör vara en självklarhet
            att familjer ska kunna ges möjlighet att välja den omsorg som
            passar dem bäst, och däribland kunna välja att stanna hemma med
            barnet längre än vad föräldra­penningen räcker till. Barnomsorgspengen
            ska kunna beviljas till föräldrar med barn i åldern 1–3 år, som
            själva vill ansvara för omsorgen om sina egna barn i hemmet. För
            att det ska vara ekonomiskt möjligt bör summan sättas i paritet
            med vad en plats i den kommunala barnomsorgen skulle kostat. För
            att erbjuda familjen så stor flexibilitet som möjligt bör regeringen
            även utreda möjligheten att denna barnomsorgspeng ska kunna överlåtas
            till nära anhöriga såsom mor- och farföräldrar utan krav på att
            det bedrivs pedagogisk omsorg i egen regi.
          </p>
          <head xml:id="i-8Gspcs8sqo1CEmsecHVYwY" type="h1">
            7 Bostadsbidrag för familjer
          </head>
          <p xml:id="i-5MUwJekiHRYumKCXtkTDm5">
            Bostadsbidraget är en viktig extra trygghet för barnfamiljer
            med låga inkomster. Idag lever i sammanhanget en alltför stor
            del barn i ekonomiskt utsatta familjer. Detta kan för barnen innebära
            flera negativa konsekvenser. Exempelvis är det vanligare för barn
            som lever i ekonomiskt utsatta familjer att mobbas. Det påverkar
            även barnens möjlighet till fritidsaktiviteter samt kan leda till
            sämre resultat senare i skolåldern. Det bör vara en självklarhet
            att barnfattigdom inte ska finnas i Sverige. Bostadsbidraget är
            ett av de viktigaste instrumenten som idag finns för att komma
            tillrätta med fattigdom då bidraget riktas särskilt till dem som
            har det svårast. För att stärka de mest behövande barnfamil­jerna
            bör bostadsbidraget stärkas.
          </p>
          <p xml:id="i-GURdrbZvDXu9sX3AYyJWy6">
            Ett annat problem kopplat till bostadsbidraget är att familjer,
            trots att de uppgivit korrekt information vid ansökningstillfället,
            plötsligt kan bli återbetalningsskyldiga om inkomsten efterhand
            förändras. I vissa fall kan detta leda till att ett större belopp
            plötsligt ska återbetalas trots att privatekonomin redan är ansträngd.
            Riksrevisionen har gjort en granskning kring problemen i rapporten
            Återkrav av bostadsbidrag – lätt att göra fel (RiR 2018:4). Där
            framkommer bland annat att Försäkringskassan saknar tillräckliga
            förutsättningar för löpande kontroller och rimlighetsbedömning
            av den bidragsgrundande inkomsten. Riksrevisionen bedömer att
            det saknas förutsättningar för att komma till rätta med problematiken
            inom ramen för nuvarande regelverk för bostadsbidrag. Enligt rapporten
            har problemet med återkrav varit känt sedan slutet av 1990-talet
            utan att det har genomförts några effektiva åtgärder vad gäller
            vare sig regelverket eller regeltillämpningen. Regeringen har
            nu tillsatt en utredning som ser över bostadsbidraget, bland annat
            genom att föreslå åtgärder för att begränsa risk för skuldsättning
            inom bostadsbidrag. Det är angeläget att regeringen skyndsamt
            tar vara på utredningens resultat.
          </p>
          <head xml:id="i-MjYfd5XcCGVCy64MkvuZ2P" type="h1">
            8 Underhållsbidrag och underhållsstöd
          </head>
          <p xml:id="i-X7UEVMidL2toEEsVCJQzwr">
            Utgångspunkten bör vara att föräldrar som har ekonomisk möjlighet
            betalar underhålls­bidrag utan att staten och Försäkringskassan
            går in som mellanhand och betalar ut underhållsstöd. Samtidigt
            måste barnets bästa garanteras, genom att barnet eller barnen
            i fråga inte drabbas på grund av att den bidragsskyldiga föräldern
            ej betalar. Underhålls­stödet är oftast betydligt lägre än det
            underhållsbidrag som borde betalats, vilket utgör ett skäl för
            konflikt mellan föräldrarna. För att minska skillnaden och göra
            stödet mer förutsägbart och anpassat efter verkligheten vad gäller
            inkomster och utgifter bör underhållsstödet stärkas.
          </p>
          <p xml:id="i-WJkwryksgLGqssLFitsPJb">
            Regeringen bör även se över hur systemet kan utformas så att
            de nödvändiga höjningarna som görs på grund av inflationen inte
            kommer med mer än ett års mellan­rum, utan indexeras och kopplas
            till inflation och följer prisutvecklingen på årsbasis.
          </p>
          <p xml:id="i-2bZ4Qh8yy9TZaRudtCPnm1">
            En utredning hur de olika instrumenten kan nå en bättre samstämmighet
            har tillsatts. Regeringen bör skyndsamt ta vara på utredningens
            resultat och återkomma till riksdagen med förslag om detta. Vidare
            bör det utredas vilka konsekvenser som bör åläggas föräldrar som
            underlåter att betala underhållsbidrag eller underhållsstöd.
          </p>
          <head xml:id="i-JE1NBodmZrULRaf6abp1wF" type="h1">
            9 Adoptionsbidrag
          </head>
          <p xml:id="i-EwvVPmxzj2FHssFw9dw6uh">
            Att adoptera är en fantastisk möjlighet att bli förälder, bilda
            familj och välkomna en ny medlem till familjen. Adoptioner regleras
            i lagar och konventioner och varje steg utgår ifrån barnets bästa.
            Processen är ofta lång och kan vara mellan två och fyra år, ibland
            ännu längre. Att kontroll och säkerhet kring adoptioner är hög
            är positivt men för de blivande föräldrarna kan den långa processen
            vara tärande. Den totala kostnaden vid en adoption kan variera
            markant beroende på vilket land man väljer. Det adoptionsbidrag
            som idag kan sökas vid Försäkringskassan höjdes för något år sedan,
            men bidraget bör följa kostnadsutvecklingen. Därav önskar vi höja
            adoptionsbidraget.
          </p>
        </div>
        <div xml:id="i-7UfdRGPoaGtDezxWCsQcSv" type="signatureBlock">
          <list xml:id="i-4nri81XkhwwNsogJVLzR2G">
            <item xml:id="i-ScZLYbT9RW4AtVs6nEmeBf" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-Q3JQCnNf4LugpgLNv8Cnvr" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
