<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_231/mot_200506_MJ_231-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ231 pnr: kd582
          </p>
          <p>
            Motion till riksdagen 2005/06:MJ231
          </p>
          <p>
            av Ragnwi Marcelind (kd)
          </p>
          <p>
            Skyddsvärd skogsmark
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av att påskynda inventering och administration
            vid reservatsbildningen hos länsstyrelserna.
          </p>
          <p>
            Motivering
          </p>
          <p>
            En snabbare hantering vid reservatsbildningen av de i miljömålet
            ”Levande skogar” angivna arealerna av skogsmark som skall undantas
            från skogsproduktion är nödvändig från såväl miljö- som landsbygdsutvecklingssynpunkt.
            Skyddet av den svenska naturen och skapande av arbetstillfällen
            på landsbygden är två av våra viktigaste uppgifter. I syfte att
            skydda den biologiska mångfalden i våra skogar har den socialdemokratiska
            regeringen och riksdagen avsatt miljardbelopp för att köpa in
            skogsmark till naturreservatsbildning. Detta är ett viktigt inslag
            i miljömålsarbetet då dessa marker möjliggör för ett stort antal
            hotade arter att överleva, samtidigt som reservaten är en viktig
            resurs i landsbygdsutvecklingen. Dessa orörda skogar har en stark
            dragningskraft på dagens människa, som i allt större utsträckning
            väljer att bosätta sig i tätorter. Skogsreservaten blir därmed
            en allt viktigare resurs i turismutvecklingen på landsbygden.
            Lokalbefolkningen får också en chans att ströva i orörd skog och
            ”ladda batterierna”, vilket har en ökad betydelse för folkhälsan
            när stress och utbrändhet blivit stora samhällsproblem. Skogen
            har otvivelaktigt stora sociala värden. Tanken med att avsätta
            medel för att köpa loss skog till reservat, är att den enskilde
            markägaren inte skall drabbas. Markägaren skall få full ekonomisk
            ersättning för den skog som samhället köper in vid reservatsbildning.
            I dag finns dock en mycket olycklig flaskhals i reservatsbildningen
            som gör att markägare ändå drabbas. Medan det har avsatts mycket
            pengar till
          </p>
          <pb facs="riksdagen-motions-pdf/data/200506/mot_200506_MJ_231/mot_200506_MJ_231-0002.pdf"/>
          <p>
            2005/06:MJ231
          </p>
          <p>
            markinköp har det avsatts för lite medel till personal att inventera
            och analysera områden som föreslagits för reservatsbildning. Detta
            innebär att markägare i onödan får vänta på besked om deras mark
            är aktuell för reservatsbildning eller kan användas som produktionsskog.
            Jag förordar att en större del av redan beslutade medel till att
            skydda skyddsvärd skogsmark skall användas för att skynda på processen.
            Argumenten är flera:
          </p>
          <p>
            « - Omfattningen av reservatsbildningen av skogsmark är redan
            bestämd i miljömålsarbetet. « Medel finns avsatta och endast användningssättet
            behöver ändras. e Det blir ändå bara en obetydlig andel som används
            till nytt ändamål. e Redan beslutade medel kan användas mer effektivt.
            e Det är viktigt att inte enskilda markägare och den viktiga skogsnäringen
            drabbas i onödan i samhällets miljömålsarbete.
          </p>
          <p>
            Omfördelningen görs bäst genom att ca 2 miljoner kronor/år av
            de redan beslutade medlen används till att anställa inventerare
            och personal att skynda på processen på varje länsstyrelse i skogslänen
            under de närmaste tre åren. En lägre summa bör avsättas till län
            med uppdrag att skydda mindre arealer.
          </p>
          <p>
            Stockholm den 26 september 2005 Ragnwi Marcelind (kd)
          </p>
        </div>
      </div>
    </body>
  </text>
</TEI>
