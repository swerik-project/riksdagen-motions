<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00227">
  <teiHeader>
    <fileDesc>
      <titleStmt>
        <title>Trafficking </title>
        <author corresp="i-Ybw8JnrmHGCsqpipBke8a7 i-BaBRFz7sgjhbuqYiz8u7vt">av Mikael Oscarsson och Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafficking </title>
          <idno type="rdwebb">GU02Ju227</idno>
          <rs type="number">Ju227</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju227/text</ref>
          <ref type="dokument_url_html">http://data.riksdagen.se/dokument/GU02Ju227</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju227</ref>
          <ref type="doc">http://data.riksdagen.se/fil/854D415B-E1B8-456C-A21E-08FCF58F1D24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LGV5SC6g5B5SAYrGUqHcNr" type="signed"/>
        <correspContext corresp="i-LGV5SC6g5B5SAYrGUqHcNr">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="referral" xml:id="i-XjrEV8ZwNR6V5CSBVJYcvB">
          <date when="2006-11-07"/>
        </correspAction>
        <correspAction type="dismissal" xml:id="i-F5UvSCPctzALVFxmc1yqdT">
          <date when="2006-11-07"/>
        </correspAction>
        <correspAction type="numbering" xml:id="i-QFNkBnwXz3vfaXmEfSeTRs">
          <date when="2006-10-31"/>
        </correspAction>
        <correspAction type="submission" xml:id="i-ENXKJsj3tD9rMtp39QtYep">
          <date when="2006-10-31"/>
        </correspAction>
        <correspAction type="transfer" xml:id="i-SqkQtx9Rfg6y8LPXQzFoEC">
          <date when="2006-10-27"/>
        </correspAction>
        <correspAction type="assigned" xml:id="i-63e1Gh9fBJVFe7xCSe9EFA"/>
        <correspContext corresp="i-63e1Gh9fBJVFe7xCSe9EFA">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TEdT2uDmv77r7cKvFzs58r">
            Förslag till riksdagsbeslut
          </head>
          <list style="ol">
            <item xml:id="i-GaQgTDb1QuLKPAzCs6ZNN">
              Riksdagen tillkännager för regeringen som sin mening vad i motionen
              anförs om att utreda traffickingoffrens situation. 1
            </item>
            <item xml:id="i-WpCjLCYpnHgDsbZkd5Xeo9">
              Riksdagen tillkännager för regeringen som sin mening vad i motionen
              anförs om att utse en nationell samordnare för traffickingprevention.
            </item>
          </list>
          <p xml:id="i-TF93dJKYGjDEQGe2pfbY3o">
            1 Yrkande 1 hänvisat till SfU.
          </p>
        </div>
        <div type="motContent">
          <head type="h1" xml:id="i-KLsnHQD2vmhu91mgFZzqCy">
            Trafficking
          </head>
          <head type="h1" xml:id="i-JEuJDGymGzW41EspBVqCG9">
            Motivering
          </head>
          <p xml:id="i-8SPitxDsPMDJjUGw5XKNAo">
            Trafficking människohandel för sexuellt utnyttjande och annan
            exploatering är ett synnerligen allvarligt och växande problem
            i vår värld. Varje dag rycks tusentals barn, unga kvinnor och
            unga män upp ifrån sina hemmiljöer, kidnappas eller lockas bort
            med löften om en ljusare framtid i ett annat land. Där utnyttjas
            de i stället av den tunga, organiserade brottsligheten som handelsvaror
            inom prostitution, bordellverksamhet och framställning av pornografi.
            De kan också tvingas till kriminalitet, slavliknande arbete, giftermål
            eller organhandel.
          </p>
          <p xml:id="i-5N7iRNsyi9YJGd8rFFu7Hc">
            Eftersom verksamheten är dold och olaglig, finns ingen tillförlitlig
            statistik över hur många som drabbas, men FN uppskattar att i
            hela världen blir omkring 1,2 miljoner barn offer för människohandel
            årligen. Europol uppskattar att omkring 120 000 kvinnor och barn
            årligen förs in i EU från andra delar av världen för sexuellt
            utnyttjande. Enligt svenska Rikskriminalpolisen transporteras
            årligen mellan 400 och 600 kvinnor, och därutöver ett okänt antal
            barn, till Sverige i traffickingsyfte.
          </p>
          <p xml:id="i-9eafZE44Cqce4wsKRGLGVP">
            Man räknar med ett stort mörkertal och befarar också dramatiska
            ökningar under de senaste åren. Inte minst i Europa.
          </p>
          <p xml:id="i-PFpMZymPigWmgFnkmGbxTw">
            Trafficking är dessvärre ingen liten företeelse som sker långt
            borta. Det är en omfattande och ytterst lönsam, internationell
            organiserad handel som i allt högre grad når även Sverige. Att
            människohandeln är så lukrativ beror på att den sker i flera led
            med många aktörer. Människor kan, till skillnad från andra varor,
            säljas om och om igen. FN beräknar att kriminella nätverk varje
            år tjänar cirka sju miljarder dollar över 50 miljarder svenska
            kronor på trafficking. Det innebär att människohandel idag är
            världens tredje största form av organiserad brottslighet, efter
            narkotika och vapen.
          </p>
          <head type="h2" xml:id="i-PEwkLFMb1PcSZxRQ5BLZDH">
            Problemen finns i Sverige
          </head>
          <p xml:id="i-Jt4vKZgeWJ7BNXmpoGodQ">
            I samband med att det forna Sovjetväldet föll samman, uppstod
            möjligheten att enklare och billigare transportera människor inom
            Europa i traffickingsyfte. Tidigare hade offren oftare kommit
            från Asien och Afrika. Även i den nya europeiska verkligheten
            sker handeln fortfarande främst från landsbygd till stad och från
            fattigare till rikare regioner. Handeln med barn sker i alla riktningar
            i världen, men de främsta vägarna är alltjämt från syd till nord
            och från öst till väst.
          </p>
          <p xml:id="i-7wiCvkXxB7cgYdjmZcKsMC">
            Handeln förekommer både inom och mellan länder, och ofta är tre
            länder inblandade: ursprungslandet (barnets boendeland), destinationslandet
            (det land där barnet slutligen hamnar) och transitländer (genomfartsländer).
            Sovjetväldets fall innebar att trafficking blev mer påtagligt
            för oss i Norden, och numera är Sverige i likhet med många andra
            europeiska länder ett av destinationsländerna för sexhandeln.
            Främst kommer de traffickingoffer som når Sverige från Ryssland,
            Estland, Lettland, Litauen, Slovakien, Tjeckien, Rumänien, Moldavien
            och Ungern. Mer än hälften av dem kommer från Ryssland eller Baltikum.
            Sverige används också som transitland för barn, kvinnor och män
            som ska till andra länder i Europa.
          </p>
          <p xml:id="i-CUw2cjv5JKSZuqPG5RM8bw">
            Sedan Sverige införde sexköpslagen har omfattningen av trafficking
            minskat. Sverige är ibland transitland men sällan slutdestination,
            då lagen minskar möjligheterna att anordna prostitutionsverksamhet.
            I Holland och Tyskland där man legaliserat prostitution ökar dock
            problemen dramatiskt. Det beror naturligtvis på att där det finns
            en marknad ser de som traffickerar in flickor sin chans för avsättning
            av sin vara. Ser man till droghandel eller vapenhandel kan varan
            bara säljas en gång medan en flickas kropp kan säljas igen och
            igen.
          </p>
          <p xml:id="i-EhsWjW829DZ5o9tSWDM3ae">
            Därför är det viktigt att vi uppmärksammar kopplingen mellan
            prostitution och trafficking. För att minska omfattningen av trafficking
            inom Europa bör därför Sverige inom EU-arbetet markera att köp
            av sexuella tjänster är oacceptabla. Sexköpslagen är en preventiv
            åtgärd för att minska trafficking.
          </p>
          <head type="h2" xml:id="i-Rj3yLcMBoCNwUVR9Mb7CGJ">
            Lösningar finns i samordningen
          </head>
          <p xml:id="i-Y5FHD4R4WE2WgxYhganvKR">
            Det är nu hög tid att agera kraftfullt mot trafficking. De som
            bedriver sin brottslighet genom trafficking blir allt skickligare
            och mer erfarna, och utmaningen kommer inte att minska i omfattning.
            Utmaningen att ta hand om de som har blivit offer för trafficking
            kommer inte heller att bli mindre.
          </p>
          <p xml:id="i-5qXMJLZ3gBc3KuC7FauDiF">
            Vår kunskap och vår förmåga att bekämpa trafficking och hjälpa
            dess offer tillbaka till ett normalt liv måste därför växa fortare
            än brottslingarnas. För att hjälpa traffickingens offer behöver
            reglerna för asyl och uppehållstillstånd ses över. Möjligheten
            att få skydd och att vittna emot förbrytarna måste förbättras.
            Hjälpen tillbaka till ett normalt liv, i Sverige eller ursprungslandet,
            måste ställas till de drabbades förfogande.
          </p>
          <p xml:id="i-UVYF9j4sd7VMqfUSHpfbbm">
            Vi välkomnar regeringens ökade satsning på polisväsendet för
            att bekämpa brott. Vi hoppas nu att mer resurser kan komma dem
            till del som arbetar med traffickingfrågor inom polisen. Regeringen
            måste prioritera arbetet mot trafficking högre än idag och en
            nationell samordning komma till stånd för att regering, myndigheter,
            kommuner, frivilligorganisationer, kyrkor m.fl. ska kunna arbeta
            tillsammans för en nollvision gällande trafficking i Sverige.
          </p>
        </div>
        <div type="motSignatures">
          <list>
            <item xml:id="i-KXbVHaz4MmxdnjSW7YTFFz" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-4NnFCjTtGwfd4TLfJZxDyZ" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
