<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00139">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__139/mot_1957__fk__139-001.pdf"/>
      <fw xml:id="i-VKumn1dHw32CnKxjXm3FN3">
        Motioner i Första kammaren, nr 139 år 1957 11
      </fw>
      <div xml:id="i-WL358GUoQZAFhQ5xgbLqHy" type="motHeader">
        <div xml:id="i-Vf1ocu8vdeKXkeVBN4UTvV" type="motTitle"/>
        <div xml:id="i-BJCnbFUQPuyB9j3mck7Tf8" type="motSubmissionInfo"/>
      </div>
      <div xml:id="i-UkcBks59mnAieCCuL56RnS" type="motBody">
        <div xml:id="i-LQfvB8qFnZGqQzbm51Qa5f">
          <p xml:id="i-2Br5gTrfcPcKDp28Xy42YR">
            Nr 1839
          </p>
          <p xml:id="i-WiJcTBHtgZNaiPDJgvUXAK">
            Av herr Karlsson, Fritiof, angående åtgärder i syfte att göra
            i bank sparat kapital värdebeständigt.
          </p>
          <p xml:id="i-Fd6wU4ZumrKxM6yHWeFVU2">
            För våra dagars samhälle är det synnerligen angeläget, att sparandet
            och i synnerhet det enskilda sparandet ökas. Detta är framför
            allt förutsätt- ningen för att investeringarna skall kunna ökas
            på sådant sätt, att en till- fredsställande utveckling av näringslivet
            kan säkras. Nödvändigt är att konsumtionen kan hållas inom ramen
            för våra produktionsresurser. Under senare år har en alltför kraftig
            konsumtionsefterfrågan föranlett en fort- gående försämring av
            penningvärdet. Ur samhällsekonomisk synpunkt är det därför synnerligen
            angeläget, att sparandet ökas. Vad beträffar det enskilda sparandet,
            synes banksparandet som regel ha den största betydelsen och ha
            de bästa förutsättningarna till vidareut- veckling. Särskilt bland
            småfolket kan denna sparform sägas vara lämplig. Såsom förhållandena
            nu är, måste man dock konstatera att den enskilde inte i tillräcklig
            grad kan stimuleras till dylikt sparande. Om exempelvis en person,
            som är ägare till en förmögenhet av 50 000 kronor, sparar ytterligare
            10 000 kronor, erhåller han efter en räntesats av 4 procent en
            ränteinkomst av 400 kronor å det nysparade kapitalet. Men om sparkapitalet
            genom penningvärdeförsämring minskat i köpkraft med 5 procent,
            har personen i fråga förlorat 500 kronor av det nysparade kapi-
            talets värde. Om han befinner sig i sådant inkomstläge, att han
            har att erlägga skatt med 30 procent av sin inkomst, beskattas
            den nämnda ränte- inkomsten å 400 kronor med 120 kronor. I förmögenhetsskatt
            får han er- lägga 10 kronor. Vederbörande person får alltså härigenom
            utgifter och kapitalförsämring till sammanlagt 630 kronor, och
            i realiteten har han alltså förlorat 230 kronor av sitt nysparade
            kapital. Det är självklart, att sådana förhållanden inte uppmuntrar
            till sparande och konsumtionsbe- gränsning. Man har i olika sammanhang
            hänvisat till möjligheterna av att öka aktie- sparandet och andra
            former av sparande. Men detta synes knappast vara en framkomlig
            väg för sparare i allmänhet. Om man verkligen vill främja sparviljan
            hos den enskilde, synes det mig vara nödvändigt, att strävandet
            inriktas på att ge det enskilda banksparandet bättre förutsättningar.
            Så länge penningvärdeförsämring hotar att beröva den enskilde
            spararen en del av hans sparkapital, synes emellertid inte ifrågavarande
            syfte kunna uppnås. Enda möjligheten torde därför vara, att i
            bank sparat kapital göres värdebeständigt. Naturligtvis bortser
            jag inte ifrån att detta problem
          </p>
          <pb facs="riksdagen-motions-pdf/data/1957/mot_1957__fk__139/mot_1957__fk__139-002.pdf"/>
          <fw xml:id="i-JZ81suzuC9UrDPYP1Sm1yi">
            12 Motioner i Första kammaren, nr 139 år 1957
          </fw>
          <p xml:id="i-QYJytGULDcSwVpqYgf9z4p">
            är synnerligen svårbemästrat. Det bör emellertid kunna tänkas,
            att från samhällets sida någon form av garanti för värdebeständigheten
            kan skapas. Det synes mig angeläget, att frågan om hur värdebeständigheten
            av i bank sparat kapital bäst skall kunna lösas göres till föremål
            för en ingående prövning. Med stöd av vad som ovan anförts får
            jag hemställa, att riksdagen hos Kungl. Maj:t måtte anhålla om
            skynd- sam utredning av frågan om på vad sätt på bankräkning insatt
            kapital skall kunna göras värdebeständigt.
          </p>
          <p xml:id="i-GvuxGjH4UMeuJurdipR8WB" type="date">
            Stockholm den 24 januari 1957
          </p>
          <p xml:id="i-KdSwCkYhZ1ZTWqKZdT2a2">
            Fritiof Karlsson
          </p>
        </div>
      </div>
    </body>
  </text>
</TEI>
