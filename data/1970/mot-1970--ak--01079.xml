<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1079/mot_1970__ak__1079-001.pdf"/>
      <fw>
        Motion i Andra kammaren, nr 1079 år 1970 3
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1079
          </p>
          <p>
            Av herrar Elmstedt och Larsson i Öskevik, om utbyggnad av den
          </p>
          <p>
            resistensbiologiska forskningen. (Lika lydande med motion nr
            939 i Första kammaren)
          </p>
          <p>
            Den moderna växtförädlingen fordrar för att bedrivas rationellt
            tillgång till ett stort informationsflöde. Så har vid våra förädlingsanstalter
            en hel rad av servicelaboratorier upprättats där kemiska, cytologiska,
            baknings- tekniska och andra egenskaper hos förädlingsmaterialet
            undersöks. En resistensförädling måste dessutom föregås av en
            resistensbiologisk forsk- ning. Parasitens ekonomiska betydelse
            och dess rasspektrum, typer av re- sistens och dess nedärvning
            samt testmetoder för selektionsarbete är några av de informationer
            som bör införskaffas innan ett resistensförädlingspro- jekt startas.
            För att förse förädlingsanstalterna med sådana upplysningar har
            vid statens växtskyddsanstalt ett resistensbiologiskt laboratorium
            in- rättats. Till detta har även knutits officiell statlig resistensprövning
            av de sorter för vilka förädlingsanstalterna framhåller att resistens
            föreligger.
          </p>
          <p>
            Vad är att vinna med resistenta sorter?
          </p>
          <p>
            Enligt utförda beräkningar skulle de samlade förlusterna till
            följd av an- grepp av växtsjukdomar och skadedjur i vårt land
            uppgå till 15 å 20 procent av skördevärdet om inte någon form
            av bekämpning genomfördes. Den kemiska bekämpningen beräknas medföra
            en vinst på 70 miljoner kronor om året. Vad som står att vinna
            med en omfattande resistensförädling har inte närmare utretts.
            Några exempel kan dock visa vad resistenta sorter kan betyda.
            Svartrosten beräknades under 1951 ha förorsakat förluster på 150
            miljoner kronor. Hade sortmaterialet varit resistent, skulle jordbruket
            varit skyddat från denna förlust. Cystbildande nematoder på vårsäd
            och potatis har beräknats att årligen förorsaka förluster på upp
            emot 35 miljoner kro- nor. För mjöldagg är motsvarande värde 10—11
            miljoner kronor. Införande av nematod- och mjöldaggsresistenta
            vårsädessorter skulle förmodligen kunna tillföra landet en årlig
            vinst av upp emot 50 miljoner kronor, medan nematodresistenta
            potatissorter skulle ge ett merutbyte på över 10 miljoner kronor
            per år. Genom den ständigt stegrade intensifieringen och ensidigheten
            i modernt jordbruk får vi räkna med att växtföljdssjukdomar kommer
            att få en allt större betydelse inom den närmaste framtiden. Största
            delen av dessa är
          </p>
          <pb facs="riksdagen-motions-pdf/data/1970/mot_1970__ak__1079/mot_1970__ak__1079-002.pdf"/>
          <fw>
            4 Motion i Andra kammaren, nr 1079 år 1970
          </fw>
          <p>
            jordburna och därför antingen praktiskt oåtkomliga eller ekonomiskt
            otänk- bara att bekämpa på kemisk väg. Det mest betydelsefulla
            vapnet i kampen mot denna typ av skadegörare kommer resistenta
            sorter utan tvekan att utgöra.
          </p>
          <p>
            Betydelsen av en utbyggnad av den resistensbiologiska forskningen
            i Sverige
          </p>
          <p>
            En del av det nödvändiga informationsmaterialet kan resistensförädlarna
            erhålla genom internationella kontakter. Utöver dessa informationer
            måste växtförädlare veta vilka raser som finns i vårt land, deras
            utbredning och deras ekonomiska betydelse. Vid satsning på s.k.
            fältresistens måste in- verkan av miljöfaktorer på olika typer
            av densamma närmare studeras. Infektionsmaterial till selektionstester
            måste framställas. För landet nya specifika raser av skadegörare
            måste renodlas och uppförökas. Sådana resistensbiologiska arbetsuppgifter
            måste obetingat utföras inom landet. Detsamma gäller den officiella
            resistenstesten av sortmaterial som skall in- troduceras på marknaden.
            Inom ramen för Nordisk jordbruksforskares förening bedrives ett
            inten- sivt och långtgående samarbete, som betyder att vi måste
            påtaga oss vår be- skärda del.
          </p>
          <p>
            Behovet av ökade resurser vid det resistenbiologiska laboratoriet
          </p>
          <p>
            Växtskyddsanstaltens styrelse framhåller under punkt 7 i &gt;detaljmotive-
            ring» i årets petita bl. a. följande:
          </p>
          <p>
            Resurserna är för närvarande helt otillräckliga för att de aktuella
            pro- blemen på resistensbiologiens område på ett effektivt sätt
            skall kunna bear- betas. Laboratoriets nuvarande personalstat
            och utrustning tillåter inte att forskningsarbetet kan bedrivas
            i en tillfredsställande omfattning. Ofta måste ett stort antal
            aktuella problem, som laboratoriet ständigt konfronte- ras med
            avvisas på grund av brist på kvalificerad personal och forsknings-
            resurser. Miljövårds- och biociddebatten har med skärpa pekat
            på de möjligheter som resistensförädlingen bjuder som ett alternativ
            till kemisk bekämpning. Facklitteraturen redovisar en ständigt
            stigande ström av resistensbiologiska arbeten, inte bara beträffande
            växtsjukdomar, orsakade av virus, bakterier och svampar utan även
            mot skadedjur som nematoder och insekter. Att det i denna situation
            i vårt land endast skall finnas två forsknings- tjänster som skall
            täcka detta omfattande område synes väl motivera sty- relsens
            för lantbrukshögskolan yttrande i anledning av motionerna 1:332
            och II:407 till 1965 års riksdag. Högskolestyrelsen underströk
            i sitt remiss- svar att resurserna för närvarande är helt otillräckliga
            för att de aktuella problemen inom resistensbiologiens område
            på ett effektivt sätt skall kunna bearbetas.
          </p>
          <p>
            Endast genom att Sveriges potatisodlares riksförbund, Ekhagastiftelsen
            och statens råd för skogs- och jordbruksforskning ställt närmare
            en halv miljon kronor till laboratoriets förfogande har verksamheten
            kunnat upp-
          </p>
          <pb facs="riksdagen-motions-pdf/data/1970/mot_1970__ak__1079/mot_1970__ak__1079-003.pdf"/>
          <fw>
            Motioner i Andra kammaren, nr 1079—1080 år 1970 5
          </fw>
          <p>
            rätthållas så att de mest aktuella problemställningarna har kunnat
            bearbe- tas. I längden är denna situation helt ohållbar. En betydande
            del av forsk- ningsledarens tid åtgår nu till att söka ekonomiskt
            stöd samt att lämna olika delrapporter och ekonomiska redogörelser
            över de från olika håll under- stödda projekten. Med hänvisning
            till det anförda hemställes, att riksdagen vid behandlingen av
            statsverkspropositionen bil. 11 måtte besluta om utbyggnad av
            den resistensbiolo- giska forskningen i enlighet med förslag av
            statens växt- skyddsanstalt och därför till Statens växtskyddsanstalt
            för budgetåret 1970/71 måtte anvisa ett med 131 000 kronor i förhållande
            till Kungl. Maj:ts förslag förhöjt förslagsanslag av 6 120 000
            kronor. Stockholm den 28 januari 1970
          </p>
          <p>
            Claes Elmstedt (cp) Erik Larsson (cp) i Öskevik
          </p>
          <p>
            Nr 1080
          </p>
          <p>
            Av herr Eriksson i Arvika m. fl., angående vissa prisreglerande
            åtgärder på jordbrukets område.
          </p>
          <p>
            (Lika lydande med motion nr 943 i Första kammaren)
          </p>
          <p>
            Stockholm den 28 januari 1970
          </p>
          <p>
            Karl-Erik Eriksson (fp) Henry Berndtsson (fp) Sigvard Rimås (fp)
          </p>
          <p>
            i Arvika
          </p>
          <p>
            Arvid Nilsson (fp) Sven Antby (fp)
          </p>
          <p>
            i Lönsboda
          </p>
        </div>
      </div>
    </body>
  </text>
</TEI>
