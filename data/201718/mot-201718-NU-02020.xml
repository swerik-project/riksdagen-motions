<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-02020">
  <teiHeader>
    <fileDesc>
      <titleStmt>
        <title>Det svenska näringslivets villkor</title>
        <author corresp="i-NGcr1f9oc6Swje4LMbPsuT">av Jörgen Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2020 av Jörgen Andersson (M)</title>
          <idno type="rdwebb">H5022020</idno>
          <rs type="number">2020</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5022020/text</ref>
          <ref type="dokument_url_html">http://data.riksdagen.se/dokument/H5022020</ref>
          <ref type="dokumentstatus_url_xml">http://data.riksdagen.se/dokumentstatus/H5022020</ref>
          <ref type="docx">http://data.riksdagen.se/fil/4501EC5D-2846-43F0-A9ED-C5E19469BE8D</ref>
          <ref type="pdf">http://data.riksdagen.se/fil/ED9CC15A-DFFD-414B-B62B-58F33B222728</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NGcr1f9oc6Swje4LMbPsuT</idno>
            <name>Jörgen Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HrFsDPjBVYUgffKFMgGNgG" type="signed"/>
        <correspContext corresp="i-HrFsDPjBVYUgffKFMgGNgG">
          <note type="signatory" corresp="i-NGcr1f9oc6Swje4LMbPsuT"/>
        </correspContext>
        <correspAction xml:id="i-HuFna2oTaqjjkMJNuP6btS" type="submitted">
          <date when="2017-10-03"/>
          <time when="15:36:15"/>
        </correspAction>
        <correspAction xml:id="i-9WgkJp3c8brJ4wwR9Psmiv" type="reviewed">
          <date when="2017-10-03"/>
          <time when="17:37:21"/>
        </correspAction>
        <correspAction xml:id="i-Xq5giURZJStPetBmLi2gad" type="referred">
          <date when="2017-10-13"/>
        </correspAction>
        <correspAction xml:id="i-JR1rMYR5dx77vRgCWhTGWT" type="assigned">
          <date when="2018-10-11"/>
          <time when="10:46:22"/>
        </correspAction>
        <correspContext corresp="i-JR1rMYR5dx77vRgCWhTGWT">
          <ref type="assignedTo">Näringsutskottet</ref>
        </correspContext>
        <correspAction xml:id="i-D9ysXWu23oZZPw7EDyhf6G" type="behandlas_i"/>
        <correspContext corresp="i-D9ysXWu23oZZPw7EDyhf6G">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2020 av Jörgen Andersson (M) Det
          svenska näringslivets villkor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LTqjaDY6AV4fuqtL7Pe6T9">
            Förslag till riksdagsbeslut
          </head>
          <list>
            <item xml:id="i-Dt3fXZ7sreyCu38wQTxL4r" sortKey="Yrkande 1">
              Riksdagen ställer sig bakom det som anförs i motionen om det
              svenska näringslivets villkor och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Acc6PqUxU27wy8At3chou9" type="h1">
            Motivering
          </head>
          <p xml:id="i-Py4jyQ5eFZNpQs1Jy3ABwz">
            Svensk industri är inte död, tvärtom har den nog aldrig mått
            bättre. Svensk industri har visat sig vara i högsta grad flexibel
            och anpassningsbar med hög lönsamhet, och totalt antal sysselsatta
            är tilltagande. Det finns dock ett problem med detta och det är
            att sysselsättningen och betydelsen har minskat under lång tid
            inom landet, medan den totalt sett har ökat, vilket betyder att
            tillväxten för svensk industri i huvudsak sker i andra länder.
            Detta är något vi bör bekymra oss över. Svensk industri har också
            en väsentlig betydelse för tjänstesektorn, då den växande delen
            i tjänstesektorn ofta har en direkt koppling till industrisektorn.
            Det betyder att om konkurrensvillkoren inte uppfylls inom landets
            gränser för svensk industri, och därmed tränger ut densamma till
            andra länder, så riskerar detta i samma stund tränga undan den
            mest lönsamma delen av tjänstesektorn. Detta är att ta på allvar.
          </p>
          <p xml:id="i-ABb8PGoFwyqxoASz2UqQa">
            Av den anledningen bör vi se över alla faktorer som påverkar
            konkurrenskraften för det svenska näringslivet. Inte bara för
            att behålla svensk industri, utan för att behålla svenska tjänsteföretag.
            Samtidigt är det uppenbart att det också är grunden för att locka
            utländska investeringar till landet. Här krävs en grundlig analys
            för vilka hinder och vilka hämmande faktorer som existerar, inom
            arbetsmarknadsområdet, skattesystemet, gällande skattenivåer,
            bostadsmarknaden, möjligheter till finansiering, byråkratiska
            hinder och försvåranden av verksamheterna, som några av de allra
            viktigaste faktorerna. Vi måste få bättre rörlighet på arbetsmarknaden
            och bättre incitament för utbildning, bildning och förkovran,
            kompetenshöjning och fortsatt strävan. Vi måste också förbättra
            möjligheterna till kompetensförsörjning i ett bredare perspektiv,
            det vill säga genom arbetskraftsinvandring. Vi bör införa arbetsvisum,
            investeringsvisum och entreprenörsvisum, som några exempel på
            hur vi kan bejaka vår öppenhet mot omvärlden, frihandel, globalisering
            och internationalisering.
          </p>
          <p xml:id="i-PyipnehFsdth6PKLDMqUbo">
            Vi måste utforma och förändra skattesystemet så att det gynnar
            värdeskapande genom arbete och företagande, så att det gynnar
            utbildning och förkovran, och så att det gynnar investeringar
            och långsiktighet framför kortsiktig spekulation. Vi bör också
            gynna investeringar med eget kapital relativt via spekulation
            och lånat kapital. Skattenivåerna måste också anpassas relativt
            andra länder för investeringar och entreprenörskapsambitioner.
            Det måste också vara attraktivt att investera i den egna bildningen
            för att skapa konkurrenskraft i ett längre perspektiv. Bildning
            och kompetensutveckling måste vara tillgänglig och attraktiv både
            ur ett arbetstagar- och arbetsgivarperspektiv. Det måste vara
            möjligt att flytta till jobb, det måste vara möjligt och hållbart
            ekonomiskt att bygga där jobben finns, och det måste kunna planeras
            inom rimlig tid. Det är dock inte bara direkta ekonomiska konsekvenser
            som hämmar tillväxt, även onödig byråkrati och regelkrångel kan
            försämra konkurrenskraften i hög utsträckning.
          </p>
          <p xml:id="i-UvwtPRkWNM5S1pU5jxhqD7">
            Det finns många samspelande faktorer för god konkurrenskraft
            och långsiktig tillväxt, därför måste vi utropa en målsättning
            om att tillskapa ett bättre näringslivsklimat. Värdet av den frågan
            måste höjas, vi måste rikta större fokus på näringslivsklimatet,
            i ett större och längre perspektiv, och dess betydelse för värdeskapande.
            Av den anledningen borde man införa en årlig revision av hur näringslivsklimatet
            påverkats av den förda politiken, relativt samhällsutvecklingen
            och relativt andra länder. Av samma anledning borde en konsekvensbeskrivning
            införas i budgetdokumentet för varje enskilt år och varje enskilt
            förslag och förändring. Tidigare fanns en deklaration för sysselsättningseffekter
            för givna förslag, vilket tyvärr tagits bort. Detta skulle kunna
            fungera som modell för att deklarera konsekvenserna för näringslivsklimatet
            för varje enskilt förslag och sammantaget. Sysselsättningsmåttet
            är bra och borde återinföras, men är inte tillräckligt, exempelvis
            kan ensidig fokus på sysselsättning dölja att samtliga tillkommande
            sysselsättningar sker i offentlig sektor medan den samtidigt sjunker
            i privat sektor. Det skulle i sådana fall försåtligt ge en skev
            bild av en långsiktigt hållbar ekonomi, och inte ge en korrekt
            bild av det gemensamma värdeskapandet. Det skulle i så fall inte
            heller nödvändigtvis ge en korrekt bild av skattebasens hållbarhet.
            Därför bör man införa system, analyser och konsekvensbeskrivningar
            av förändringar i näringslivsklimatet över tid, kortsiktigt och
            långsiktigt för den föreslagna politiken.
          </p>
        </div>
        <div type="motSignatures">
          <list>
            <item xml:id="i-FJpDZMeqAszUH1nfTZJbhK">
              Jörgen Andersson (M)
            </item>
          </list>
        </div>
      </div>
    </body>
  </text>
</TEI>
