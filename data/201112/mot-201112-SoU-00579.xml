<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00579">
  <teiHeader>
    <fileDesc>
      <titleStmt>
        <title>Förbättringar för dem som har sällsynta sjukdomar</title>
        <author corresp="i-RNLiVMpCYiPgzxr2ERSxMt i-Ev6Dx3pWj2WT32VGQpabaz">av Finn Bengtsson och Lars-Arne Staxäng (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättringar för dem som har sällsynta sjukdomar</title>
          <idno type="rdwebb">GZ02So579</idno>
          <rs type="number">So579</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So579/text</ref>
          <ref type="dokument_url_html">http://data.riksdagen.se/dokument/GZ02So579</ref>
          <ref type="dokumentstatus_url_xml">http://data.riksdagen.se/dokumentstatus/GZ02So579</ref>
          <ref type="doc">http://data.riksdagen.se/fil/DCD4A66F-215F-458B-81E7-AA304449D329</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V29UXN9xgsdnCdS2ync7Wk" type="signed"/>
        <correspContext corresp="i-V29UXN9xgsdnCdS2ync7Wk">
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-C1V9BYFtPzfi3y54brnuCy">
          <date when="2011-10-10"/>
        </correspAction>
        <correspAction type="submission" xml:id="i-Nrr6gd3qyTRyjHKQ56UThP">
          <date when="2011-10-05"/>
        </correspAction>
        <correspAction type="transfer" xml:id="i-RDWUMUqYEMD4LmV1XKYWkn">
          <date when="2011-10-05"/>
        </correspAction>
        <correspAction type="assigned" xml:id="i-ACSKmbsKKT8yBEw6h34iGv"/>
        <correspContext corresp="i-ACSKmbsKKT8yBEw6h34iGv">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8jjokTqFb7CrUG4Lz2XfA5">
            Förslag till riksdagsbeslut
          </head>
          <p xml:id="i-AZjgayycRujFKNERRHroNd">
            Riksdagen tillkännager för regeringen som sin mening vad som
            anförs i motionen om förbättringar för dem som har sällsynta sjukdomar.
          </p>
        </div>
        <div type="motContent">
          <head type="h1" xml:id="i-AGuWoX6ByByxCFu4zNBuTY">
            Bakgrund
          </head>
          <p xml:id="i-D9p6jciyU4KWLqYw2hKk47">
            Sjukdomsklassifikationen av sällsynta sjukdomar är inte enhetligt
            utvecklad ännu. Det har beräknats kunna finnas mellan 5 000 och
            8 000 identifierade så kallade sällsynta sjukdomar. Inom EU definierar
            man, i samband med den så kallade särläkemedelsregleringen, att
            sällsynta sjukdomar är sådana som drabbar upp till 5 personer
            av 10 000 individer, vilket motsvarar 2936 miljoner personer eller
            cirka 6 procent av EU:s befolkning. Enligt en sådan bedömning
            skulle antalet personer drabbade av en sällsynt sjukdom i Sverige
            uppskattas till cirka 500 000. Men i Socialstyrelsens kunskapsdatabas
            utgår man från sällsynta sjukdomar som drabbar 1 per 100 000 och
            har där identifierat 234 ovanliga sådana diagnoser. Det motsvarar
            högst 900 personer per diagnos eller drygt 200 000 personer totalt
            i Sverige.
          </p>
          <p xml:id="i-3UGgdhiR43HJqPEka7PVg6">
            Oavsett hur man räknar kan det fastslås att de sällsynta sjukdomarna
            kännetecknas av att de är enskilt lågfrekventa men sammantaget
            berör många människor, oftast är medfödda, genetiskt betingade,
            komplexa till sin natur och livslånga. De flesta sällsynta diagnoser
            är därtill syndrom med flera olika ingående symtom. Detta leder
            oftast till både omfattande och varierande grader av funktionsnedsättningar,
            vilket innebär kontakter med många olika medicinska specialister.
          </p>
          <p xml:id="i-KtvAg8hSTXaMU2AhebSuuA">
            Sällsyntheten som sådan, samt diagnosernas mångfald och komplexitet,
            innebär att bristen på kunskap om dessa diagnoser är påtaglig
            inte bara hos allmänheten utan även bland beslutsfattare och myndigheter,
            inte minst inom skolan och den absoluta majoriteten av vårdsektorn.
            För att förbättra förutsättningarna för dem med sällsynta sjukdomar
            är en decentraliserad vårdstruktur vanligen av ondo. Därtill ställer
            inte sällan nuvarande regelverk med ett strikt patientansvar av
            barn och unga visavi vuxna till det på ett för dem med sällsynta
            sjukdomar synnerligen negativt sätt. Det är inte ovanligt att
            endast några få, kanske bara en enda engagerad specialistkunnig
            person inom hälso- och sjukvården, är kunnig på en specifik sällsynt
            sjukdom. De få eller denna enda individ kanske varken finns i
            den region som den sjuke bor i, eller så är dessa/denne specialist
            antingen barnläkare som inte kan ta ansvaret när den sjuke blir
            vuxen eller så är det tvärtom.
          </p>
          <p xml:id="i-HF9Yj8Hw9NXESjmCGjdjH1">
            Av den anledningen var det synnerligen välkommet att alliansregeringen
            den 23 juni 2010 beslutade att inrätta en nationell funktion för
            samordning, koordinering och informationsspridning inom området
            sällsynta sjukdomar. Den nationella funktionen skulle få till
            uppgift att bättre länka samman insatser, kunskap och information
            inom och mellan hälso- och sjukvården, frivilligorganisationer
            och andra berörda. Regeringen avsatte 3 miljoner kronor för detta
            arbete under 2010 och 2011.
          </p>
          <p xml:id="i-3pWDC89ukHyVr8ZmvffPa9">
            Den nationella funktionen var tänkt som ett viktigt steg för
            att bättre utnyttja de resurser som finns för dessa patientgrupper
            och deras anhöriga. Funktionen borde kunna bidra till att skapa
            en överblick av befintliga resurser men också till att identifiera
            områden som kan vara särskilt angelägna att utveckla i framtiden
            för personer med sällsynta sjukdomar.
          </p>
          <p xml:id="i-q8C9s5JUb84iww87S5Hqe">
            I regeringsuppdraget som gick till Socialstyrelsen ingick att
            besluta om hur den nationella funktionen borde organiseras, men
            det uttrycktes att funktionen inte skulle vara placerad vid Socialstyrelsen
            eller på något annat sätt vara en del av myndighetens organisation.
          </p>
          <p xml:id="i-PqvnGq8Bk1smPwJ5HGnbXi">
            Socialstyrelsen konstaterar strax efter att man fått detta regeringsuppdrag
            att det är svårt att ge en entydig bild av hur organisationen
            av informations- och hälso- och sjukvårdsresurser för personer
            med ovanliga diagnoser och deras anhöriga fungerar. De ovanliga
            diagnoserna består av en mängd olika diagnoser där behov och tillgängliga
            resurser skiftar. Socialstyrelsen bedömer dock att det finns ett
            antal återkommande frågor rörande bilden av hur det fungerar idag
            och att det framträder ett antal centrala förbättringsområden
            där insatser bör göras. Socialstyrelsen uttalar därför att man
            anser att det behövs: a) en central finansieringsmodell för de
            ovanliga diagnoser som innebär dyra utredningar och behandlingar,
            b) en ökad samordning av vårdprogram och riktlinjer för ovanliga
            diagnoser inom hälso- och sjukvården, c) insatser för att öka
            kunskapen om sällsynta sjukdomar hos övriga samhällsinstanser,
            och d) en central samordning och koordinering av frågor rörande
            ovanliga diagnoser såväl inom hälso- och sjukvården som inom vardagslivet
            på central och lokal nivå.
          </p>
          <head type="h1" xml:id="i-3VVwAPsAmysdBQmzJgZ5fv">
            Motivering
          </head>
          <p xml:id="i-T8gDRifVrWrRbLSh5JrYfm">
            1. Så långt förefaller initiativen från regeringen och Socialstyrelsen
            vällovliga, men för att inte de specifika problem som kan drabba
            individer med särskilda behov vid en sällsynt sjukdom ska förringas
            är det viktigt att satsa på en utbyggnad av flera nationella medicinska
            centra för de olika sällsynta sjukdomarna. Där dessa befinns ha
            likheter i exempelvis sin diagnostik, uppföljning och behandling
            kan sådana centra med fördel samla flera likartade problemfunktioner
            på ett och samma ställe för att sammantaget öka kunskapsmassan
            där. Varje centrum bör alltså kunna ansvara för vård av enskilda
            med flera olika sällsynta diagnoser som har likartade vårdbehov.
            Detta för att säkerställa tillräckligt stort patientunderlag,
            men även för att alla diagnoser ska garanteras tillhörighet till
            ett centrum. Centra bör vidare vara garanter för att en helhetsbild
            tas fram av diagnosen och dess konsekvenser liksom av alla de
            olika vårdinsatser som är aktuella för respektive diagnos både
            avseende tillfälliga behandlingar och nödvändiga regelbundna habiliterings-
            eller rehabiliteringsinsatser. Centra bör också ha ett ansvar
            för de aktuella patienterna i ett livslångt perspektiv, så att
            inte övergång från barndom till vuxen ålder ställer till ett problem
            med kontinuiteten av expertis knuten till den sjuke och dennes
            närmaste omgivning. Därtill bör man ansvara för externa kontakter
            och samordning med funktioner i övrigt, exempelvis skola, arbetsplatser
            och myndigheter som berör den sjuke samt sist men inte minst ytterst
            ansvara för att forskning och kunskapsutveckling avancerar inom
            det aktuella fältet. Till denna uppgift hör också att de olika
            nationella centra tillsammans bildar en svensk samordningsfunktion,
            som kan hålla kontakten med parallella verksamheter i andra länder
            och den gemensamma europeiska organisationen Eurordis för sällsynta
            sjukdomar.
          </p>
          <p xml:id="i-2nskjCfGX4vajHPo5okjm1">
            2. Ett specialfall av problem vid behandling av sällsynta sjukdomar
            utgörs av så kallade särläkemedel. I normalfallet sätts i Sverige
            priset på ett läkemedel baserat på det värde läkemedlet tillför.
            I detta ingår att se på mervärde (i relation till befintliga alternativ)
            och kostnadseffektivitet med samtidigt beaktande av riksdagens
            prioriteringsriktlinjer för hälso- och sjukvården. Detta är den
            värdebaserade prissättningsmodell som myndigheten Tandvårds- och
            läkemedelsförmånsnämnden (TLV) ansvarar för och som tillämpas
            på läkemedel i vårt land och som oftast fungerar bra för de flesta
            läkemedel, men tyvärr sällan för läkemedel till just sällsynta
            sjukdomar. Utvecklingskostnaden för ett särläkemedel och andra
            kostnader som ett företag har, exempelvis kostnad för riskkapital
            och alla misslyckade projekt, ska täckas av en liten försäljningsvolym.
            Priset blir då per automatik högre än för andra läkemedel. Men
            även vid ett högt pris kan denna typ av läkemedel ha en avgörande
            funktion för om en patient med en sällsynt sjukdom kan få den
            vård som hon eller han enligt hälso- och sjukvårdslagens (HSL)
            prioriteringar är berättigad till i förhållande till de överordnade
            etiska människovärdes-, behovs- och solidaritetsprinciperna framför
            den av TLV vid prissättning beaktade kostnadseffektivitetsprincipen.
          </p>
          <p xml:id="i-BPScfihzBb5B3mEWBLDN2E">
            EU införde år 2000 ett system för att stimulera utvecklingen
            av särläkemedel. Åtgärderna bestod i rådgivning under utvecklingsarbetet,
            befrielse från ansökningsavgift hos EMA (Europeiska läkemedelsverket)
            och en marknadsexklusivitet på maximalt tio år. Genom att EMA
            utser läkemedelskandidater som särläkemedel, har det blivit lättare
            för små och medelstora företag att attrahera riskkapital som gynnar
            sådan utveckling av ovanligare läkemedel. Men problemet i Sverige
            är att TLV efter ett EMA-godkännande hanterar frågan om subventionering
            eller ej av särläkemedel inom ramen för läkemedelsförmånen på
            ett för de drabbade patienterna närmast nyckfullt och oberäkneligt
            sätt enligt kostnadseffektivitetsprincipen. Det har visat sig
            att vissa subventioneras, andra inte, med hänvisning från TLV
            för hur regelverket är utformat idag när myndigheten primärt har
            att enbart bedöma kostnadseffektiviteten av ett läkemedel för
            en grupp och inte ur ett individperspektiv, vilket vore mera rimligt
            när det gäller att bedöma samhällsnyttan för att kunna behandla
            sällsynta sjukdomar där särläkemedel har utvecklats och godkänts
            för klinisk användning.
          </p>
          <p xml:id="i-VYrS7BNTWGxuN4vSo675J9">
            Vi föreslår därför att de nationella centra för sällsynta sjukdomar
            som bör tillkomma i Sverige (se ovan) också ges ett huvudansvar
            för att bedöma samhällsnyttan utifrån ett bredare HSL-etiskt perspektiv
            än som är fallet med inskränkningarna i det regelverk som styr
            TLV:s verksamhet och beslutsprocess.
          </p>
          <p xml:id="i-AWs8upDshawP98Hs4KoDKX">
            3. Sällsynta sjukdomar har som enskilda fenomen av förklarliga
            skäl ofta mycket svårt att finna stöd för forskning i jämförelse
            med mera etablerade och välkända medicinska frågeställningar.
            Men just eftersom de är så många sammantaget och därför kan betecknas
            som folksjukdomar tillsammans, samtidigt som de lider av brist
            på engagemang från samhället genom en ofta fördomsfull inställning
            till deras blotta existens, bör de kunna bli föremål för en politisk
            uppmärksamhet och därtill översyn över huruvida typen av strategiska
            forskningssatsningar av staten snarare borde rikta sitt intresse
            mot att få dessa tillstånd utforskade jämfört med de gängse satsningar
            som hittills gjorts enbart på sedan länge etablerade diagnosgrupper.
          </p>
          <p xml:id="i-V7ZX7HzQ623WtaiykuxEDy">
            Visst är det rimligt att sjukvård, allmänhet och beslutsfattare
            intar en kritisk hållning till en alltför snabb och omfångsrik
            diagnostikutveckling inom medicinen. Men just för att inte försena
            denna med onödigt lidande för många patienter med en rad specifika
            sällsynta sjukdomar och till skada för samhällsekonomin som följd
            är det viktigt att forskningsmedel allokeras, kanske särskilt
            till det hittills mindre kända för att på vetenskaplig grund bättre
            belägga såväl diagnosernas befintlighet, deras orsaker och därav
            möjligheter till att föreslå och testa åtgärder och behandlingar
            på rationella medicinska grunder.
          </p>
          <p xml:id="i-PTqZ5r5BNwMLXMSPE73HfU">
            Vi anser att en politisk prioritering av riktade offentliga forskningsmedel
            till sällsynta sjukdomar är välmotiverat, dels för att vården
            av olika sällsynta sjukdomar förhoppningsvis är på väg att centraliseras,
            dels för att detta utgör folksjukdomar som ännu ej prioriterats
            i tidigare forskningssatsningar beslutade av regeringen.
          </p>
        </div>
        <div type="motSignatures">
          <list>
            <item xml:id="i-GExNtvm136pRz29uDyoRna">
              Finn Bengtsson (M)
            </item>
            <item xml:id="i-QPtfFFMKyunWu3oSjUqn2i">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
