<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01352">
  <teiHeader>
    <fileDesc>
      <titleStmt>
        <title>om regionalpolitiska insatser i Skåne</title>
        <author>av Hans Petersson i Röstånga m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om regionalpolitiska insatser i Skåne</title>
          <idno type="rdwebb">G1021352</idno>
          <rs type="number">1352</rs>
          <ref type="dokument_url_text">http://data.riksdagen.se/dokument/G1021352/text</ref>
          <ref type="dokument_url_html">http://data.riksdagen.se/dokument/G1021352</ref>
          <ref type="dokumentstatus_url_xml">http://data.riksdagen.se/dokumentstatus/G1021352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="woman">
            <idno>i-NnnjpbjTFUH5mHJLVXoKZ1</idno>
            <name>BRITTA BERGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V7LKLr8qSqf8m4sH9SYTPS" type="signed"/>
        <correspContext corresp="i-V7LKLr8qSqf8m4sH9SYTPS">
          <note type="signatory" corresp="r-0"/>
          <note type="signatory" corresp="i-NnnjpbjTFUH5mHJLVXoKZ1"/>
          <note type="signatory" corresp="i-EF4gEp1CrEwnV5AnkFU4P2"/>
          <note type="signatory" corresp="i-4PWoEwRyCjKBVFFdqhmPo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1352/mot_197778__1352-001.pdf"/>
      <div type="motHeader" xml:id="i-DGQprrLxifeMDy3BbFisYr">
        <div type="motTitle" xml:id="i-EfbDhN77nekwgAJZx4AKny"/>
        <div type="motSubmissionInfo" xml:id="i-3Efw7wdGFPzNknxd8AXjLY"/>
      </div>
      <div type="motBody" xml:id="i-2WmKFYepgqLhvWosSgPE5o">
        <div xml:id="i-9FUQHdmMkLYe7unVPW9gi5">
          <p xml:id="i-J9H86Kb9VUZ1jrGKmEXk1v">
            Mot. 1977/78 1352-1357 Motion
          </p>
          <p xml:id="i-5PMqLeyKHr48jdePhBsbz1">
            1977/78:1352
          </p>
          <p xml:id="i-YCBK5CDqbvAGHinzLQs1tU">
            av Hans Petersson i Röstånga m. fl. om regionalpolitiska insatser
            i Skåne
          </p>
          <p xml:id="i-3E9TNMHhzB2UZaGYkYBqN1">
            Skåne utgör historiskt, kulturellt, socialt och näringsgeografiskt
            i hög grad en enhet, även om betydande skillnader finns mellan
            landskapets olika delar. Enligt ett vanligt talesätt utgör Skåne
            ett ”Sverige i miniatyr”. I landskapet finns storstäder och glesbygd,
            industricentra och högproduktivt jordbruk, avfolkningsbygder och
            inflyttningsområden. Under många år betraktades Skåne som helhet
            som en av de kanske minst problemfyllda regionerna i Sverige.
            Även om vissa delar av landskapet — inte minst Österlen — sedan
            länge brottats med allvarliga svårigheter, var det tidigare delvis
            en riktig bedömning. Men så är inte längre fallet. I dag är bilden
            för landskapet som helhet, inte minst i de tidigare s.k. överhettade
            storstadsområdena i Västskåne, i flera avseenden alarmerande.
            I olika sammanhang har Skånes naturliga enhet medfört diskussioner
            om förändringar i ländsindelningen. Ett förtroendefullt samarbete
            över läns- gränsen äger emellertid rum på olika nivåer och i många
            sammanhang. Sålunda förekommer ett omfattande mellankommunalt
            samarbete över länsgränsen i Österlen och nordvästra Skåne. Samplanering
            i olika frågor förekommer även mellan de båda landstingen och
            Malmö kommun. Tidigare har genomförts en omfattande utredning
            om sjukvården i Skåne. F. n. pågår gemensam planering kring kollektivtrafiken.
            Beträffande kulturaktiviteterna sker en samplanering över hela
            Skåne. Nuvarande svåra förhållanden med ett besvärligt sysselsättningsläge,
            nedläggning av företag, strukturomvandling av delar av industrin,
            försäm- rade kommunikationer, förbandsnedläggningar osv. talar
            för ett ytterligare vidgat samarbete inom hela landskapet. Detta
            samarbete bör gå ut på att gemensamt analysera den uppkomna situationen
            samt föreslå åtgärder. Statligt stöd bör utgå. Problematiken torde
            vara bekant för riksdagen, och vi skall därför bara i korthet
            beröra läget i allmänhet utan att peka på de olika kommunernas
            speciella svårigheter. För Malmöhus län gäller t. ex. följande:
            Länet har 9 96 av Sveriges folkmängd men 9,7 4 av landets samtliga
            arbetssökande (10 96 av antalet sökande utan arbete aktuella för
            omedelbar arbetsplacering). Länsarbetsnämnden framhåller i en
            rapport i december 1977 att ”såväl antalet nyanmälda som numerären
            månad för månad kvarstående lediga platser har minskat i förhållande
            till fjolåret”. I viss mån är naturligtvis arbetsmarknadssituationen
            i M-länet konjunkturbetingad. Men också struk- turfenomen spelar
            in, inte minst inom varvs-, gummi-, teko- m. fl. bran- scher.
          </p>
          <p xml:id="i-G4zQXCNDpx6PrGVNWoZg8A">
            1 Riksdagen 19771/78. 3 saml. Nr 1352-1357
          </p>
          <pb facs="riksdagen-motions-pdf/data/197778/mot_197778__1352/mot_197778__1352-002.pdf"/>
          <p xml:id="i-Y1dRTUS4w8JuzxdT8tU1Nv">
            Mot. 1977/78:1352 2
          </p>
          <p xml:id="i-FDhHD7WKDX9MzTmS6TwbHK">
            För Kristianstads län gäller bl. a.: Arbetsmarknadsläget har
            försämrats, vilket märks på att antalet arbetslösa har ökat och
            lediga platser tillsätts snabbare. Inom tillverkningsindustrin
            har 600 färre platser anmälts, främst inom teko- och metallindustrin.
            Varsel om driftsinskränkningar under de första tre kvartalen 1977
            har meddelats i dubbelt så stor omfattning som föregående år,
            ca 1 500 mot 700 år 1976, Arbetsmarknadsutbildning, beredskapsarbeten
            m. m. har ökat under 1977 med ca 1 100 personer. Risk finns för
            att arbetsmarknaden i länet ytterligare kan försämras, om inte
            olika arbetsmarknadspolitiska åtgärder sätts in. Det gäller vissa
            industrier med strukturproblem, främst inom skogs-, metall- och
            tekoindustrin. Sysselsättningen i Skåne och Skånes olika kommuner
            är också beroende av kommunikationernas utveckling. För järnvägarnas
            del har det hittills mer handlat om nedläggningar, inskränkningar
            och sammanläggningar än om omsorg om människor och servicetänkande.
            Åtskilliga bandelar är i dag nedläggningshotade. Detta uppfattar
            vi som ett direkt hot mot den framtida sysselsättningen. En särskild
            roll i Skånes närings- och kulturliv spelar den nya högskolan
            med centrum i Lund och förgreningar över hela landskapet. Det
            är ytterst angeläget att de svårigheter som uppstått vid anslagsberäkningarna
            snabbt löses så att alla delar av undervisning och forskning kan
            bibehållas på en hög nivå. Lokalradion är nu utbyggd i Skånelänen
            och bidrar positivt till en fördjupning av samhällsdebatt och
            samhällsinformation. Radio Kristianstad har tillgång till en mycket
            stark sändare och hörs också av många lyssnare i M-länet. Radio
            Malmöhus däremot har bara tillgång till svaga sändare, vilket
            medför att inte ens alla M-länsinvånare problemfritt kan höra
            sin länsradio. Önskvärt vore att båda de skånska lokalradiostationerna
            vore väl hörbara över hela landskapet, varför sändarproblemet
            måste få en snar lösning. Skånes f. n. besvärliga situation fordrar
            extraordinära insatser. Vi förordar därför att det tillsätts en
            särskild delegation för att behandla det rådande sysselsättningsläget
            m. m. i Skåne. Denna delegation bör verka för att sysselsättningsplaneringen
            i landskapet samordnas. På länsplaneringens grund skall den belysa
            de omedelbara arbetsmarknadspolitiska konsekven- serna av rådande
            svårigheter i Malmöhus och Kristianstads län. Delegationen bör
            fungera som forum för överläggningar i frågor som berör de båda
            länen. Arbetet bör genomföras i nära kontakt med den planeringsverksamhet
            som bedrivs av länsstyrelserna och länsarbetsmarknadsnämnderna.
          </p>
          <pb facs="riksdagen-motions-pdf/data/197778/mot_197778__1352/mot_197778__1352-003.pdf"/>
          <p xml:id="i-rtGTWwBn3aJGXLeroJVbm">
            Mot. 1977/78:1352 3
          </p>
          <p xml:id="i-5y3g2oS2xEjf2gqhpp2aLv">
            Med hänvisning till det framförda hemställer vi att riksdagen
            beslutar att hos regeringen begära att en särskild delegation
            tillsätts för behandling av sysselsättningsproblemen m. m. i Skåne.
          </p>
          <p xml:id="i-PUrVNspXgpebarfEsRCvHu">
            Stockholm den 25 januari 1978
          </p>
          <p xml:id="i-5ZbnxtYSTwd9pfCpvaKKoF">
            HANS PETERSSON (fp) i Röstånga BRITTA BERGSTRÖM (fp) PER GAHRTON
            (fp) ERIC HÄGELMARK (fp)
          </p>
          <p xml:id="i-BXWSrqp3WowebkcqiMPom4">
            1" Riksdagen 1977/78. 3 saml. Nr 1352-1357
          </p>
        </div>
      </div>
    </body>
  </text>
</TEI>
