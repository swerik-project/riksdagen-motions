<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0718/mot_200001_MJ_0718-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ718 pnr: kd426
          </p>
          <p>
            Motion till riksdagen 2000/01:MJ718
          </p>
          <p>
            av Margareta Viklund (kd)
          </p>
          <p>
            Miljöpedagogiskt centrum
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att regeringen skall verka för att arenor
            skapas där företag, skolor och även enskilda kan ta del av den
            utveckling som pågår inom miljöområdet. 2. Riksdagen tillkännager
            för regeringen som sin mening vad som i motionen anförs om att
            regeringen skall verka för att miljöpedagogiska centrum skall
            inrättas i kommunerna. 3. Riksdagen tillkännager för regeringen
            som sin mening vad som i motionen anförs om att regeringen skall
            verka för ett utökat och offensivt internationellt samarbete inom
            miljöområdet.
          </p>
          <p>
            Bakgrund
          </p>
          <p>
            I vårt land, liksom i flera andra länder i Östersjöns avrinningsområde,
            har vi kommit mycket långt i att minska miljöbelastningen från
            de stora så kallade punktutsläppen från industrianläggningar m.m.
            Som framgår bland annat av Helsingforskommissionens kartläggningar
            återstår detta arbete vid många anläggningar i de tidigare kommunistländerna.
            Med bistånd från Sverige och andra västländer pågår ett arbete
            med att bl a där installera reningsutrustning och tillämpa de
            processtekniska lösningar som vi i Sverige valt. Samtidigt som
            denna för miljön så positiva utveckling pågår, sker också en ökning
            av de så kallade diffusa utsläppen i alla länder i Östersjöns
            avrinningsområde. Dessa utsläpp kommer från trafiken, jordbruket
            och det som i allmänt tal brukar knytas till vår så kallade västerländska
            livsstil. Som framgår av OECD:s rapport ”Towards Sustainable Development,
            Environmental Indicators” är vår emission per person av bland
            annat kvävedioxid högre i västländerna än i länder som Polen.
            Forskning vid Beijerinstitutet visar också att vi som bor i Östersjöns
            avrinningsområde behöver en 3—6 gånger större yta för att vara
            i balans med
          </p>
          <p>
            13
          </p>
          <pb facs="riksdagen-motions-pdf/data/200001/mot_200001_MJ_0718/mot_200001_MJ_0718-0002.pdf"/>
          <p>
            2000/01:MJ718
          </p>
          <p>
            14
          </p>
          <p>
            miljön med tanke på våra konsumtionsmönster och den miljöbelastning
            som de för med sig. Vi som bor i länderna med så kallad västerländsk
            livsstil står för den största miljöbelastningen per person. Vår
            livsstil anses på goda grunder av många som eftersträvansvärd.
            Vi har därför stor anledning att utveckla lösningar som medför
            en lägre miljöbelastning. Vi har också de största tekniska och
            ekonomiska möjligheterna att göra det.
          </p>
          <p>
            Miljöpedagogiskt centrum
          </p>
          <p>
            Eftersom Sverige i flera avseenden ses som föregångare inom miljöområdet
            är det angeläget att vi tar på oss rollen att sprida kunskaper
            och erfarenheter om de så kallade diffusa utsläppen skall begränsas.
            Detta kräver bland annat att arenor skapas där företag, organisationer,
            skolor och även enskilda kan ta del av den utveckling som pågår
            genom att delta i utbildningar, seminarier eller självstudier.
            En aktivitet som bör ligga i regeringens intresse. Den populära
            Naturskolan i Velamsund i Saltsjö-Boo utvecklar Nacka kommun till
            ett miljöpedagogiskt centrum — en mötesplats för natur, kultur
            och ny miljöanpassad teknik. Här skall vara möjligt för företagen
            att visa upp nya produkter och tjänster som är avsedda att minska
            miljöbelastningen. Genom kriterier fastställda av ett vetenskapligt
            råd skall det vara möjligt att garantera kvaliteten och trovärdigheten
            i detta. Här ska gamla och unga själva kunna prova på de bästa
            lösningarna näringslivet kan visa upp. Det gäller sådana lösningar
            som befrämjar en låg miljöbelastning, bland annat = kretsloppsanpassade
            = avloppslösningar, alternativa energilösningar och olika system
            för sopsortering i hemmet. Den tekniska utrustningen från olika
            utställarföretag kompletteras med utställningar och pedagogiska
            IT-hjälpmedel för att förmedla kunskap om hur olika tekniklösningar
            eller vardagsvanor påverkar miljön. Förhoppningsvis kan det ge
            inspiration till egna insatser. Hit skall också företag och organisationer
            kunna förlägga utbildning av anställda och medlemmar och få hjälp
            att reducera sin miljöbelastning när det gäller specifika områden,
            men framför allt när det gäller miljöledning, miljöanalys och
            begränsningen av de diffusa föroreningarna. Det ska också vara
            möjligt att med hjälp av ny teknik kommunicera med andra miljöpedagogiska
            center, främst inom Östersjöns avrinningsområde men också med
            andra utvecklingscenter som växer upp på olika områden i världen.
            Utvecklingen av en naturskola till att bli ett miljöpedagogiskt
            centrum har redan ägt rum under några år. Den har mötts av stort
            intresse. En motsvarande anläggning har påbörjats i Jelgava som
            är Nacka kommuns vänort i Lettland. Diskussioner pågår dessutom
            om att etablera miljöpedagogiska center i flera andra städer i
            Östersjöregionen: bland annat Penevyzeus i Litauen, Sestroretsk
            i S:t Petersburg och Åbo i Finland.
          </p>
          <pb facs="riksdagen-motions-pdf/data/200001/mot_200001_MJ_0718/mot_200001_MJ_0718-0003.pdf"/>
          <p>
            acka har rollen som föregångare och samordnare i det internationella
            utvecklingsarbete som bland annat sker inom ramen för miljöarbetet
            i Union of the Baltic Cities (UBC). Hösten år 2000 ska Nacka kommun
            vara värd för en UBC-konferens om miljöpedagogiska center. Kontakt
            har också via UBC etablerats med intressenter runt Victoriasjön
            i Afrika med vilka ett samarbete håller på att etableras. Det
            är Nacka kommuns avsikt att ett utvecklat miljöpedagogiskt centrum
            i Velamsund skulle kunna fungera som Collaborating Center för
            miljöpedagogisk verksamhet i hela Östersjöregionen. Nacka kommun
            pågår således en etablering av utvecklingssamarbete inom miljöområdet
            med motsvarande verksamheter i andra kommuner i Östersjöns avrinningsområde.
            Ett arbete som också skulle kunna inspirera andra kommuner att
            initiera liknande projekt. Det finns också förutsättningar att
            centret kan bli en marknadsplats för innovatörer och miljöteknikföretag,
            något som kan vara till nytta för tillväxten av den svenska miljöteknikindustrin.
          </p>
          <p>
            Stockholm den 26 september 2000
          </p>
          <p>
            Margareta Viklund (kd)
          </p>
          <p>
            2000/01:MJ718
          </p>
          <p>
            15
          </p>
        </div>
      </div>
    </body>
  </text>
</TEI>
