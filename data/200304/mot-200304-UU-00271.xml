<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00271">
  <teiHeader>
    <fileDesc>
      <titleStmt>
        <title>Utrotning av svälten</title>
        <author corresp="i-Q6T8pKy9pERdSQEuTcARyR">av Lotta N Hedström m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utrotning av svälten</title>
          <idno type="rdwebb">GR02U271</idno>
          <rs type="number">U271</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U271/text</ref>
          <ref type="dokument_url_html">http://data.riksdagen.se/dokument/GR02U271</ref>
          <ref type="dokumentstatus_url_xml">http://data.riksdagen.se/dokumentstatus/GR02U271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta N Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-RYmzRLEx8QvF7KzEiVDL2U</idno>
            <name>Lars Ångström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2CTWRx1WtjjaX3SsMJ1589" type="signed"/>
        <correspContext corresp="i-2CTWRx1WtjjaX3SsMJ1589">
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-RYmzRLEx8QvF7KzEiVDL2U"/>
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-NzPEyGcmEDySAuqTFYX2A3" type="referral">
          <date when="2003-10-15"/>
        </correspAction>
        <correspAction xml:id="i-FwEbx8dzJgxuFVehVrfyCQ" type="dismissal">
          <date when="2003-10-15"/>
        </correspAction>
        <correspAction xml:id="i-AAMmS2eNAuHXqdS3VXuLbD" type="submission">
          <date when="2003-10-07"/>
        </correspAction>
        <correspAction xml:id="i-7hhdxhMJJJ7XGBJPtNAzHc" type="assigned"/>
        <correspContext corresp="i-7hhdxhMJJJ7XGBJPtNAzHc">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0271/mot_200304_U_0271-0001.pdf"/>
      <div xml:id="i-STju4sKeThbgyjFXKxfHXF" type="motHeader">
        <div xml:id="i-2qspsKH7VzMn8y6ifMayyY" type="motTitle"/>
        <div xml:id="i-9TcaQ8kc1RRxDEXobW8xKF" type="motSubmissionInfo"/>
      </div>
      <div xml:id="i-To6Ba3vW3Bt2L3vY7XWXnP" type="motBody">
        <div xml:id="i-9KsTwAFreAGVtZpPnLZsmK">
          <p xml:id="i-urZZPFkhwFkMsi3wfuJPv">
            2003/04 mnr: U271 pnr: mp917
          </p>
          <p xml:id="i-WWvnHYo9DVDe3vRonXBT7G">
            Motion till riksdagen 2003/04:U271
          </p>
          <p xml:id="i-T5wdX1WYuTCAKYerozFi4i">
            av Lotta N Hedström m.fl. (mp)
          </p>
          <p xml:id="i-Y2fCarpq7F8ArH2HmyE2fi">
            Utrotning av svälten
          </p>
          <p xml:id="i-NaYNN3rbgaQTFbT6BwndBD">
            Förslag till riksdagsbeslut
          </p>
          <p xml:id="i-814b1RNRYphgCdGpJXzz7e">
            1. Riksdagen tillkännager för regeringen som sin mening vad i
            motionen anförs om behovet av en nollvision för att utrota svälten.
            2. Riksdagen tillkännager för regeringen som sin mening vad i
            motionen anförs om behovet av en opinionsbildningskampanj för
            att uppnå utrotning av svälten. 3. Riksdagen tillkännager för
            regeringen som sin mening vad i motionen anförs om behovet av
            att analysera och ta lärdom av det nya begreppet livsmedelssuveränitet.
            4. Riksdagen tillkännager för regeringen som sin mening vad i
            motionen anförs om det framtida behovet av ökade forskningsanslag
            till hållbarhet och effektivitet i jordbrukssektorn. 5. Riksdagen
            tillkännager för regeringen som sin mening vad i motionen anförs
            om behovet av att på sikt öka biståndet till jordbrukssektorn.
          </p>
          <p xml:id="i-JnqAztBqxb4WLqfQZj48UQ">
            Motivering
          </p>
          <p xml:id="i-VBaDJqVJtnemzWyq5B86WH">
            I november är det sju år sedan världens regeringschefer och jordbruksministrar
            möttes till FAO:s World Food Summit 1996 i Rom, ett toppmöte om
            livsmedelssäkerheten i världen, d.v.s. alla människors rätt att
            alltid ha tillgång till tillräckligt med mat för att leva ett
            människovärdigt liv. Mötet resulterade i en deklaration och ett
            handlingsprogram. Man enades om målet att till 2015 halvera svälten.
            Det var inte första gången världens regeringar beslutade att minska
            svälten. Redan på 70-talet beslöt de på ett liknande toppmöte
            att utradera svälten på tio år. Och nu senast har FN i Millenniedeklarationen
            satt utrotning av fattigdom och svält som första mål. Ändå händer
            väldigt lite. Antalet svältande är fortfarande runt 800 miljoner
            människor. Om man vill se det positivt och räknar de svältande
            som andel av jordens befolkning har det skett en halvering de
            senaste 35 åren, men eftersom jordens befolkning har
          </p>
          <pb facs="riksdagen-motions-pdf/data/200304/mot_200304_U_0271/mot_200304_U_0271-0002.pdf"/>
          <p xml:id="i-EpZQaTXAK74KmYokQYfSwu">
            2003/04:U271
          </p>
          <p xml:id="i-E3CaivQXfvELzN2vmoh7ZK">
            fördubblats under samma tid är antalet svältande människor detsamma.
            Det tycks som om vi vant oss vid att det ska finnas närmare en
            miljard människor som är kroniskt undernärda och hungriga (i botten
            på det globala klassamhället). Antalet svältande barn som dör
            är enligt Unicef fortfarande 7 miljoner varje år, eller drygt
            1 000 i timmen. Och då räknar man bara barn under fem år. Med
            tanke på hur lite som hänt sedan 1970-talet och den ringa uppmärksamhet
            frågan om hunger och undernäring får finns det skäl att fråga
            sig hur allvarligt vi egentligen tycker att det är att minst 800
            miljoner människor ständigt går hungriga. Att överflöd och brist
            på mat förekommer sida vid sida visar att något måste vara fundamentalt
            fel i vår värld. Man kan råga sig varför vi tillåter detta.
          </p>
          <p xml:id="i-UTevFpuR9FLfwCoNbLZeyJ">
            Nollsvält
          </p>
          <p xml:id="i-Ht49VoWMCvCK2FUMzyzqaV">
            Det finns tillräckligt med resurser i världen för att producera
            tillräckligt med mat för att alla skulle kunna äta sig mätta.
            Det saknas varken pengar, biologiska resurser, kunskaper att använda
            dem, organisationer eller logistik. Det saknas inte någonting
            som behövs för att alla svältande människor ska få mat på sina
            tallrikar. Ändå är det uppenbarligen något som saknas. Kanske
            är det en vision? Att reducera ett diffust och svårmätt antal
            till hälften är uppenbarligen inget som väcker entusiasm, snarare
            tvärtom. En vision måste vara konkret och väcka drömmar och förhoppningar.
            Problemet med svälten är att det ännu inte finns någon positiv
            motsvarighet, såsom ordet krig har ordet fred. Vad kallar vi det
            tillstånd vi säger att vi strävar efter, där svälten är utrotad?
            Jo, Nollsvält! Brasiliens president Lula har prioriterat kampen
            mot hunger och gett sin vision, att varje brasilianare ska kunna
            äta tre mål mat om dagen, namnet FOME ZERO, nollsvält.
          </p>
          <p xml:id="i-7qHS9HC1T6xcLj4narPMpz">
            Opinionsbildningskampanj
          </p>
          <p xml:id="i-KSL6Fe4h2cHa2ZVWUK8DMC">
            Nollsvält är en vision om en värld där alla människor kan äta
            sig mätta. Detta är möjligt att uppnå om det finns en tillräckligt
            stark vilja hos politiker, inom näringslivet och i det civila
            samhället. Men utmaningen är enorm. På grund av befolkningsökningen
            måste också livsmedelsproduktionen i världen fördubblas inom ca
            30 år utan att den produktiva förmågan i marken försämras. En
            vision för Sveriges arbete och insats i kampen mot hungern i världen
            måste vara att inga människor, framför allt inga små barn, över
            huvud taget ska dö av svält. Vi skulle lättare nå målet om att
            avskaffa svälten om vi hade nollvision. När det gäller trafikdöden
            har vi själva en nationell nollvision för att det hjälper till
            att fokusera på målet. Vill vi utrota svälten behöver vi en
          </p>
          <pb facs="riksdagen-motions-pdf/data/200304/mot_200304_U_0271/mot_200304_U_0271-0003.pdf"/>
          <p xml:id="i-L28P66oKSao1jVPExNJdZ7">
            nollvision även här. Ingen annan vision är heller anständig,
            om vi tar FN:s förklaring om de mänskliga rättigheterna på allvar.
            Den svenska regeringen har för några år sedan på ett förtjänstfullt
            sätt påmint världen om förintelsen under andra världskriget, då
            sju miljoner människor utsattes för en systematisk utrotning.
            Vi vill att en liknande uppmärksamhet riktas mot den tysta katastrof
            som årligen, nu år 2003, dödar sju miljoner barn genom hunger
            och svält. Allmänhetens kunskaper och attityder spelar stor roll
            för att ett land som Sverige skall kunna medverka i ett brett
            arbete för att komma till rätta med världssvälten. När alla inser
            att den på sikt utgör ett direkt hot mot vår egen välfärd kommer
            beredskapen att öka. Fler blir beredda att göra mera. Folk i allmänhet
            blir också benägna att acceptera vissa uppoffringar, om man bara
            känner trygghet i att hjälpen når fram. Att kraftigt reducera
            och på sikt helt utplåna världssvälten kräver dock en internationell
            omfördelning av makt och resurser, såväl institutionellt som via
            individuella val. Välbeställda människor i den rika delen av världen
            kan inte
          </p>
          <p xml:id="i-84j1wqQHhoyFaFmVc3nMuk">
            räkna med ständigt ökad levnadsstandard samtidigt som miljontals
            lider nöd. Någon form av utjämning behövs och vi vet genom forskningsbelägg
            att viljan att ge fortfarande är mycket god bland svenskarna.
            Mot den bakgrunden är det viktigt att påbörja aktiviteterna på
            hemmaplan genom en långsiktig informationsinsats inom vårt eget
            land. Vi har inom landet god erfarenhet av långsiktiga kampanjer
            som givit bra effekt. Ta t.ex. rökning, aids, aborter, matvanor,
            allergi. Det finns goda koncept att följa och stor erfarenhet
            inte minst inom Folkhälsoinstitutet när det gäller kunskaps- och
            attitydpåverkan. Världssvälten är därtill en angelägen folkhälsofråga
            då den rymmer potentiell risk för ökad konflikt och krig i världen
            på grund av orättvisorna.
          </p>
          <p xml:id="i-A7GUNajU9VLcto2u6komnR">
            Demokrati är lösningen
          </p>
          <p xml:id="i-WRxmqQWnZJN6TdWmpdJKXm">
            Det går inte att lösa världssvältens problem genom ohämmad tillväxt.
            Politiker och ekonomer måste i sin planering våga inse att en
            stor del av jordens resurser inom överskådlig tid inte går att
            förnya. Därför måste varje diskussion om tillväxt utgå från vad
            resurserna tål och vad som är socialt och hälsomässigt acceptabelt,
            och varje diskussion om att utrota hunger inte nödvändigtvis ta
            sin utgångspunkt i ökad ekonomisk tillväxt. Inte heller är tekniska
            nya landvinningar, såsom storskalig bevattning, gen”förädling”
            och kemikaliebehandling det löfte om större skördar som skall
            garantera att svält inte uppstår i framtiden. Tvärtom har storskalighetsbaserade
            lösningar istället konserverat en ojämn fördelning eller en ensidig
            exportinriktning som berövat lokalsamhällena stabila och utprövat
            uthålliga odlingssystem som med få eller inga insatsvaror är anpassade
            till de lokala förutsättningarna. Däremot finns all anledning
            att rikta blickarna mot korruptionsbekämpning som en svältens
            nyckelfaktor, vid sidan av effektiv fördelningspolitik och ideologiskt
            uttalade målsättningar om rättvisa. Slutligen är det ledarskap
            och
          </p>
          <p xml:id="i-CMmGGFHgR85fogFmH95KM8">
            2003/04:U271
          </p>
          <pb facs="riksdagen-motions-pdf/data/200304/mot_200304_U_0271/mot_200304_U_0271-0004.pdf"/>
          <p xml:id="i-67cV4QNNa14Jt3uvCrnDe1">
            2003/04:U271
          </p>
          <p xml:id="i-F2r8qhCsLwG5wsuTR5HEzr">
            den grad av demokratiskt deltagande som ett land uppvisar en
            direkt mätare också på näringstillståndet och tillgången på mat.
            En enkel påminnelse om vad som avses är vad Nordkoreas svält,
            avskärmning mot omvärlden och kärnvapensatsning, eller det administrativa
            och demokratiska förfallet och hungern i Zimbabwe, de senaste
            åren lärt världen om dessa samband. LRF beskriver situationen
            på följande sätt: ”Idag bedrivs istället ofta en inhemsk politik
            som hämmar jordbrukets utveckling. De interna priserna pressas
            ner för att tillfredsställa en stark och växande stadsbefolkning
            och jordbruket beskattas hårt. Dessutom drabbas jordbruket av
            problem beträffande demokrati, korruption och maktmissbruk, kvinnors
            bristande möjligheter att äga mark, hiv/aids med mera.” Nämnas
            bör att Afrika söder om Sahara erhåller mellan 0 och 0, 7 procent
            av världsmarknadspriset i snitt för sin exporterade spannmål och
            Japan t.ex. 3,5 gånger världsmarknadspriset för sitt försålda
            ris. En global dialog, t ex med fördel inom ramen för poverty
            reduction strategies som nu i allt fler länder tas fram som implementeringsredskap
            för bistånd, kunde vara en god metod för ett sådant här millenniemåls-,
            fattigdomsbekämpnings- och demokratiseringsarbete. Det som måste
            göras för att alla jordens invånare skall få utbildning och arbete
            samt tillräckligt med mat förutsätter en ganska stram hushållning,
            långsiktig planering, globalt beslutsfattande om rättvis handel
            och omfördelning av tillgängliga rikedomar. Med andra ord, gigantiska
            insatser som kräver politiska beslut som är grundade på medvetenhet
            i befolkningen. Där är vi inte på långt när ännu.
          </p>
          <p xml:id="i-Eyz695kuDiDyZTuqf5vB3y">
            Livsmedelssuveränitet
          </p>
          <p xml:id="i-CBNT7ePTxKxr9CXHsVJFKi">
            Frågan om alla människors tillgång till mat, livsmedelssäkerhet
            (food security, inte att förväxla med food safety som betyder
            säker mat) har definitivt kommit i skymundan och begreppet är
            inte heller tillräckligt heltäckande för att beskriva vad som
            behöver uppnås. Ett nytt begrepp livsmedelssuveränitet (food sovereignty)
            har därför lanserats av den internationella småbondeorganisationen
            Via Campesina. Konceptet livsmedelssuveränitet fördes till offentlig
            debatt under FAO:s World Food Summit 1996 och har sedan dess kommit
            att bli en fråga av högsta dignitet i den internationella jordbrukspolitiska
            debatten, även inom FN:s organ. Frågan om livsmedelssuveränitet
            var också huvudtemat på det NGO-forum som hölls vid uppföljningen
            av World Food Summit i Rom, juni 2002. Livsmedelssuveränitet är
            folks, länders och unioners RÄTT att definiera sin egen jordbruks-
            och livsmedelspolitik, utan dumpning till tredje land. Livsmedelssuveränitet
            innebär att man prioriterar lokalt jordbruk i första hand avsett
            för att livnära den egna befolkningen och att man ger bönder och
            jordlösa tillgång till jord, vatten, utsäde och krediter. Man
            förespråkar jordreformer, kamp mot GMO, tillgång till utsäde utan
            hinder av
          </p>
          <pb facs="riksdagen-motions-pdf/data/200304/mot_200304_U_0271/mot_200304_U_0271-0005.pdf"/>
          <p xml:id="i-76HnfGaGeXeYZNQu4cxt14">
            patenträttigheter och en politik som betraktar vatten som en
            allmän rättighet som ska förvaltas och distribueras långsiktigt
            hållbart under demokratisk kontroll. Man kämpar för bönders och
            lantarbetares rätt att producera livsmedel och konsumenternas
            rätt att själva få möjlighet att bestämma vad de äter och hur
            och av vem det ska produceras. Man hävdar länders rätt att skydda
            sig själva från för lågt prissatt jordbruks- och livsmedelsimport.
            Man vill att befolkningen själv ska tillåtas vara delaktig i de
            jordbrukspolitiska besluten och att de kvinnliga böndernas rättigheter
            till fullo erkänns, inte minst därför att kvinnor spelar en avgörande
            roll i jordbruks- och livsmedels- produktionen i världen och de
            facto utgör en majoritet av världens bönder. Begreppet livsmedelssuveränitet
            som också stöds av den europeiska bondeorganisationen CPE, Confederacion
            Paysanne Europeen, och svenska Nordbruk, båda anslutna till Via
            Campesina-rörelsen, är exempel på det sydperspektiv som saknas
            i den svenska politiken. Här finns mycket att lära och analysera
            för att göra Sveriges omläggning till ”politik för global utveckling”
            ytterligare fokuserat på det första millenniemålet, att utrota
            fattigdom och hunger.
          </p>
          <p xml:id="i-6nn6K9fUJXuo8wVZvp3yLp">
            Fattigdomen
          </p>
          <p xml:id="i-XYTeVnRGvZP198N1jztzfT">
            Visst är det glädjande att det i världssamfundet idag råder samsyn,
            konsensus, om att vårt gemensamma mål måste vara att utrota fattigdomen.
            Desto märkligare är det att svält som är en så uppenbar manifestering
            av fattigdom inte lyfts fram i alla sammanhang. Det är bara i
            katastrofsituationer som livsmedelsbrist diskuteras och framgångsrika
            åtgärder i allmänhet sätts in. Den permanenta, storskaliga, men
            mindre uppenbara katastrofen uppmärksammas inte. Detta trots att
            den kroniska hungern orsakar 90 procent av svältdöden medan endast
            10 procent relaterar till svältkatastrofer och krig. Det är inte
            enbart av humanitära och moraliska skäl som utrotandet av svälten
            är viktig. Den har också ett högt pris rent ekonomiskt. Aktuell
            forskning visar hur undernäring påverkar produktiviteten och inkomstnivån
            och hur en förbättrad näringsstatus medför tillväxt. En ganska
            självklar insikt, som sällan lyfts fram i debatten om fattigdomsbekämpning.
            I FAO:s Economic and Social development paper 147, Undernourishment
            and economic growth, The efficiency cost of hunger, av Jean-Louis
            Arcand, framgår att tillväxten i länderna söder om Sahara skulle
            ha varit mellan 1 och 2 procent högre per år om människor kommit
            upp till ett näringsintag på 2 770 kalorier per dag. Det skulle
            ha betytt en fördubbling av deras BNP på 30 år. Att först utrota
            fattigdomen och sedan ta itu med svälten verkar inte vara en rimlig
            tågordning. De mänskliga basbehoven är lika för oss alla. Först
            kommer mat och vatten. Mänskliga rättigheter och utveckling börjar
            alltid med en rejäl frukost. Det går inte att tänka kloka tankar
            utan mat i magen. Och om alla hungriga barn i världen fick skollunch
            skulle de flesta av dem gå till skolan.
          </p>
          <p xml:id="i-XNUMrRE3uRWzGjD6NeKk88">
            2003/04:U271
          </p>
          <pb facs="riksdagen-motions-pdf/data/200304/mot_200304_U_0271/mot_200304_U_0271-0006.pdf"/>
          <p xml:id="i-GexfcmMBkLhxP3YcpPfwwD">
            2003/04:U271
          </p>
          <p xml:id="i-PHRmxnow5CJAqy2wajrWt1">
            Givetvis ligger huvudansvaret för jordbrukspolitiken i det enskilda
            landet. Jordreformer, d.v.s. rättvis omfördelning av jord, är
            nödvändiga där de fattiga äger för lite eller ingen jord alls.
            Det är också viktigt att man nationellt satsar på bättre hälsa
            och utbildning, tillgång till information och kommunikationsmöjligheter.
            Mikrokrediter har ofta visat sig av avgörande betydelse för ökad
            produktion, och tillgång till marknaden genom vägar och transporter
            är viktiga. Och det finns enskilda glädjande exempel på att det
            går att utrota undernäring och hunger om man vill.
          </p>
          <p xml:id="i-4VYNzHAJXRWcSkfuv7sC85">
            Vill vi verkligen?
          </p>
          <p xml:id="i-TH9AuTvNzv5yj74g29WX5Q">
            1990-talet var fyllt av en rad viktiga toppmöten och de stora
            FN- konferenserna med = djupgående diskussioner och = långtgående
            handlingsförslag, millenniemålsarbetet inte minst. Förhoppningarna
            var stora att många av mänsklighetens stora problem ska kunna
            lösas. Men världssamfundet har i hög grad visat sig oförmöget
            att infria sina åtaganden. Frågan är också om inte utvecklingsagendan
            blev alltför överlastad med många lovvärda och angelägna ärenden,
            vilket har förhindrat fokusering och prioritering. Jordbruket
            utgör huvudnäringen i de fattigaste länderna, där tre fjärdedelar
            av befolkningen är direkt beroende av detta. Trots detta har biståndet
            till jordbrukssektorn minskat markant. I slutet av 1990-talet
            uppgick det till endast 35 procent av värdet 10 år tidigare. Även
            forskning av betydelse för jordbruket har minskat. Vi i de rika
            länderna har möjlighet att medverka till att utrota svälten genom
            att i stället öka forskning av betydelse för u-ländernas uthålliga
            jordbruk liksom det direkta biståndet till den sektorn. Likaväl
            som det behövs fördelningspolitiska åtgärder på nationell nivå
            behövs det ett fördelningstänkande globalt. Vi får inte glömma
            svälten i världen när vi talar om den globala handeln, om investeringar
            och bistånd. Framför allt handlar det om politisk vilja: Svälten
            kan utrotas om vi verkligen vill!
          </p>
          <p xml:id="i-WUM7WehQQDi4U4XpEZYy1J" type="date">
            Stockholm den 7 oktober 2003
          </p>
          <div xml:id="i-Y9oKKPNPXdGfsitUhR1Tab" type="signatureBlock">
            <p who="i-Q6T8pKy9pERdSQEuTcARyR" type="signature">
              Lotta N Hedström (mp)
            </p>
            <p who="i-9x2nw6aosA3pyEJfJTc1eD" type="signature">
              Ulf Holm (mp)
            </p>
            <p who="i-RYmzRLEx8QvF7KzEiVDL2U" type="signature">
              Lars Ångström (mp)
            </p>
            <p who="i-2xzcr3nLPgka3s5j7pZ98N" type="signature">
              Ingegerd Saarinen (mp)
            </p>
            <p who="i-9CH1KbWwyrj8DRqAQB3Fza" type="signature">
              Gustav Fridolin (mp)
            </p>
          </div>
        </div>
      </div>
    </body>
  </text>
</TEI>
