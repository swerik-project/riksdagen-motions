<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0365/mot_200304_MJ_0365-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ365 pnr: mp526
          </p>
          <p>
            Motion till riksdagen 2003/04:MJ365
          </p>
          <p>
            av Åsa Domeij m.fl. (mp)
          </p>
          <p>
            Vissa kemikaliefrågor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att lokala miljö- och hälsoskyddsnämnder
            skall ges rätt att utfärda generella föreskrifter. 2. Riksdagen
            tillkännager för regeringen som sin mening vad som i motionen
            anförs om att Sverige inte skall kringgå EU-förbud mot kemiska
            produkter genom att tillåta andra produkter med mycket liknande
            egenskaper. 3. Riksdagen tillkännager för regeringen som sin mening
            vad som i motionen anförs om att harmoniserade regler i EU ska
            vara minimiregler så att enskilda EU-länder skall kunna ha strängare
            regler. 4. Riksdagen tillkännager för regeringen som sin mening
            vad som i motionen anförs om att enskilda länder som förbjudit
            kemiska produkter inte tvingas återinföra dessa. 5. Riksdagen
            tillkännager för regeringen som sin mening vad som i motionen
            anförs om att Sverige bör pröva möjligheten att utnyttja miljögarantin.
            6. Riksdagen tillkännager för regeringen som sin mening vad som
            i motionen anförs om att Sverige hårt skall driva substitutionsprincipen
            i EU:s kemikaliepolitik. 7. Riksdagen tillkännager för regeringen
            som sin mening vad som i motionen anförs om att regeringen skall
            återkomma med förslag för att öka allmänhetens tillgång till information
            om kemikalieanvändningen.
          </p>
          <p>
            Generella föreskrifter
          </p>
          <p>
            De kommunala miljö- och hälsoskyddsnämnderna har en stor del
            av ansvaret för att miljöbalken följs i praktiken. Men befogenheterna
            räcker inte alltid för att se till att balkens tillåtlighetsregler
            kan följas, bl.a. vad gäller kemikalier. Ett exempel är att nämnderna
            oftast är hänvisade till att arbeta med
          </p>
          <pb facs="riksdagen-motions-pdf/data/200304/mot_200304_MJ_0365/mot_200304_MJ_0365-0002.pdf"/>
          <p>
            2003/04:MJ365
          </p>
          <p>
            föreskrifter mot varje enskild verksamhetsutövare. Det gör myndighetsarbetet
            tungarbetat eller i praktiken omöjligt att genomföra fullt ut.
            Enligt 26 kap. 9 8 får en tillsynsmyndighet meddela de förelägganden
            och förbud som behövs i ett enskilt fall för att miljöbalken samt
            föreskrifter, domar och andra beslut som har meddelats med stöd
            av balken skall efterlevas. I förordningen om miljö- och hälsoskydd
            (1998:899) finns en rad undantag från huvudregeln att man inte
            får arbeta med generella föreskrifter (88 39 och 40). Det är inte
            rimligt att ständigt förlänga listan på undantag från huvudregeln
            att man inte får arbeta med generella föreskrifter. Istället bör
            miljö- och hälsoskyddsnämnderna ges möjlighet att besluta om generella
            föreskrifter inom kommunens gränser. Föreskrifterna ska givetvis
            kunna motiveras utifrån miljöbalkens tillämpningsområde och tillåtlighetsregler.
          </p>
          <p>
            Kringgående av EU-förbud
          </p>
          <p>
            Sverige ska inte kringgå EU-förbud mot kemiska produkter genom
            att tillåta produkter med snarlika egenskaper. När permetrin som
            används för snytbaggebekämpning i skogsbruket förbjöds på EU-nivå
            godkände Kemikalieinspektionen medlet Cyper plus som innehåller
            den aktiva substansen cypermetrin. De båda ämnena har mycket liknande
            egenskaper. Kemikalieinspektionen beskriver i dokumentationen
            risk för skador på ekosystem genom påverkan på sådana insekter
            som medlet inte är avsett att bekämpa. Medlen kan även ge hudirritationer
            och allergiska besvär hos dem som hanterar det. Förbud mot kemiska
            ämnen på EU-nivå blir verkningslösa om så gott som identiska ämnen
            godkänns istället.
          </p>
          <p>
            Minimiregler på kemikalieområdet
          </p>
          <p>
            Sverige bör verka för att harmoniserade kemikalieregler i EU
            ska vara minimiregler så att enskilda EU-länder ska kunna ha strängare
            regler. De enskilda länderna bör ges möjlighet att gå före när
            det gäller att ställa miljökrav samt ha rätt att ställa samma
            miljökrav på importerade produkter som på dem som tillverkas inom
            landet. Det kan förekomma att enskilda länder som har förbjudit
            kemiska produkter, t.ex. bekämpningsmedel, tvingas att åter godkänna
            dessa. Detta är en allvarlig svaghet i EU:s kemikalie politik
            varför Sverige bör verka för att länder som redan förbjudit en
            produkt inte ska tvingas återinföra den.
          </p>
          <pb facs="riksdagen-motions-pdf/data/200304/mot_200304_MJ_0365/mot_200304_MJ_0365-0003.pdf"/>
          <p>
            Användningen av miljögarantin
          </p>
          <p>
            Det är mycket viktigt att enskilda länder får utökade möjligheter
            att vara pådrivande och goda föredömen. Sverige bör aktivt utnyttja
            den s.k. miljögarantin i EG-fördraget för att flytta fram EU:s
            positioner när det gäller miljöanpassning av kemikalieanvändningen.
          </p>
          <p>
            Substitutionsprincipen inom EU
          </p>
          <p>
            Sverige ska hårt driva substitutionsprincipen i EU:s kemikaliepolitik.
            Förslaget till ny kemikalielagstiftning inom EU har varit föremål
            för en omfattande remissrunda. Efter kritik från den europeiska
            kemikalieindustrin har det försvagats. Förslaget ger industrin
            rätt att fortsätta att använda farliga kemikalier om den har ”fullgod
            kontroll” över dem, även om det finns säkrare och mindre miljöbelastande
            alternativ. Detta medför ett stort kryphål i substitutionsprincipen.
          </p>
          <p>
            Offentligt kemikalieregister
          </p>
          <p>
            Regeringen bör återkomma med ett förslag för att öka allmänhetens
            och miljöorganisationernas tillgång till information om kemikalieanvändningen.
            I USA finns sedan 1988 Toxic Release Inventory (TRI) med information
            om nära 650 kemikalier och grupper av kemikalier som används inom
            industrin. Genom TRI har allmänheten fått bättre insyn i kemikalieanvändningen
            och miljöorganisationerna har kunnat använda sig av TRI i sitt
            opinionsbildande arbete. OECD startade ett internationellt arbete
            med Pollutant Release and Transfer Registers (PRTR) efter FN-konferensen
            i Rio 1992. En PRTR är en databas med uppgifter om potentiella
            skadliga utsläpp till luft, vatten och mark som kan anpassas till
            nationella behov. Miljöorganisationer och allmänheten bör ges
            tillträde till produktregistret.
          </p>
          <p>
            Stockholm den 5 oktober 2003
          </p>
          <p>
            Åsa Domeij (mp) Mikaela Valtersson (mp) Ulf Holm (mp)
          </p>
          <p>
            2003/04:MJ365
          </p>
        </div>
      </div>
    </body>
  </text>
</TEI>
