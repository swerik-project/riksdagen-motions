<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00218">
  <teiHeader>
    <fileDesc>
      <titleStmt>
        <title>om kontrollen av statlig verksamhet</title>
        <author>av Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kontrollen av statlig verksamhet</title>
          <idno type="rdwebb">G202218</idno>
          <rs type="number">218</rs>
          <ref type="dokument_url_text">http://data.riksdagen.se/dokument/G202218/text</ref>
          <ref type="dokument_url_html">http://data.riksdagen.se/dokument/G202218</ref>
          <ref type="dokumentstatus_url_xml">http://data.riksdagen.se/dokumentstatus/G202218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-26gX6GXXE2FV91ZwwnrAzX" type="signed"/>
        <correspContext corresp="i-26gX6GXXE2FV91ZwwnrAzX">
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__218/mot_197879__218-001.pdf"/>
      <div type="motHeader" xml:id="i-EyjQBm8nfd5QFDcA2mgqbY">
        <div type="motTitle" xml:id="i-MgJReCkaqfFqwdFME7ySqC"/>
        <div type="motSubmissionInfo" xml:id="i-KaL1d5m6jHCn1jZFQyEzN6"/>
      </div>
      <div type="motBody" xml:id="i-2tndC3Qh517X4bd58tgTpY">
        <div xml:id="i-24nG3zZvSQiu9qTRxAfwDr">
          <p xml:id="i-NuQxcYPXXrAfuPNP6ftw6P">
            Mot. 1978/79
          </p>
          <p xml:id="i-H2nJUZyerx174EZY4MDbsg">
            218-222 Motion
          </p>
          <p xml:id="i-Y8tdW5uV4UGfkvP3XKQRQZ">
            1978/79:218
          </p>
          <p xml:id="i-MoktAq4KXyiXUsDLpHhxMc">
            av Joakim Ollén om kontrollen av statlig verksamhet
          </p>
          <p xml:id="i-KbUdnq1BZSHnkrPhuFTCk2">
            Utgiftsökningen inom den offentliga sektorn har under senare
            år alltmer ansträngt folkhushållets resurser. Trots försök till
            besparingsåtgärder har automatiken i kostnadsökningarna lett till
            en allt högre totalkostnad. Utrymmet för nya reformer har därmed
            minskat och vad värre är: den ”automatiskt” växande delen av verksamheten
            tenderar att bli alltmer dominerande. Det lilla utrymme som i
            dag i verkligheten står till riksdagens förfogande blir alltså
            allt mindre. Politikerna sitter i en rävsax; man tvingas belägga
            medborgarna med höga skatter, vilkas användning man får allt mindre
            möjligheter att påverka. Även om denna situation i långa stycken
            är orsakad av en medvetet förd politik, blir det uppenbart för
            allt fler att en utveckling åt samma håll är omöjlig. Reaktionen
            mot de ständigt stigande offentliga utgifterna har tagit sig i
            huvudsak två uttryck. För det första har det direkt samhällsskadliga
            skattetryck som blivit en föjd av den skisserade utvecklingen
            starkt kritiserats, framför allt från moderata samlingspartiets
            sida. Kombinationen av det höga skattetrycket och ett föråldrat
            skattesystem, med absurda marginalskatter, har bl. a. fått till
            effekt en växande ”grå sektor” inom ekonomin. Det är i dag ingen
            överdrift att påstå att vårt skattesystem sett som en helhet är
            amoraliskt. Detta är emellertid bara en sida av saken. Den andra
            är hur alla pengarna skall fördelas. Trots det höga skattetrycket,
            eller kanske på grund av det, är de flesta politiska instanser
            inställda på att prioritera vissa verksamheter framför andra.
            Även om man inte för dagen är beredd att göra särskilt hårdhänta
            nedprutningar växer i varje fall insikten om att de åtaganden
            som vi redan gjort förr eller senare kommer att tvinga oss till
            att peka ut områden där besparingar måste ske. Det kan på goda
            grunder antas att debatten om vilka delar av den offentliga sektorn
            som måste skäras ned kommer att bli intensiv under 1980-talet,
            en debatt som i dag närmast betraktas som asocial. Det finns emellertid
            en tredje aspekt på problemet med den växande offentliga sektorn
            som föga eller inte alls har uppmärksammats. Det är kontrollen
            av vad som egentligen sker i statsapparatens många hundra verk
            och myndigheter. Eller annorlunda uttryckt: Vad används egentligen
            våra skattepengar till? Det ter sig naturligtvis enkelt att slippa
            fundera närmare på vad som i verkligheten händer med statens medel
            sedan man väl genom propositionsarbete och riksdagsbeslut fördelat
            pengarna på olika förvalt- ningar. I stora drag vill man väl ändå
            förutsätta att pengarna används till vad de är avsedda för och
            att de utnyttjas på det sätt som föreskrivs i regleringsbrevet.
            Man kan gå ett steg längre och hävda att det enbart är en
          </p>
          <p xml:id="i-QLoXL37PjFmMmyxVdd3vPs">
            I Riksdagen 1978/79. 3 saml. Nr 218-222
          </p>
          <pb facs="riksdagen-motions-pdf/data/197879/mot_197879__218/mot_197879__218-002.pdf"/>
          <p xml:id="i-TJZNypSngGCBb7J7UVBYC">
            Mot. 1978/79:218 2
          </p>
          <p xml:id="i-GKeWJnaYkhRaFrnXeeW3P4">
            fördel om politikerna inte i detalj går ner och lägger sig i
            olika myndigheters verksamhetsområden. Inte minst den svenska
            traditionen med självständiga ämbetsverk kan sägas tala för att
            politikerna borde hålla tassarna borta när det gäller annat än
            mycket översiktliga beslut. Ett sådant resonemang kan möjligen
            ha fog för sig om resurserna är stora och verksamheten relativt
            gripbar för de politiska beslutsfattarna. Men sådan är inte situationen.
            Resurserna är minst sagt begränsade, och politikernas möjligheter
            att ha en översikt över den verksamhet som bedrivs i de statliga
            förvaltningarna är små. En effektiv kontroll över den statliga
            verksamheten är därför nödvändig om inte debatten om vad som skall
            prioriteras i framtiden skall bli hängande i luften. Erfarenheterna
            hittills har ju visat att det är mycket svårt för politikerna
            att slåss mot byråkratin. Varje anslagsäskande myndighet har genom
            sin detaljkunskap om vad verket gör — och inte gör — ett betydande
            övertag gentemot den politiker som försöker hävda att någon del
            av verkets verksamhet skulle kunna minskas eller slopas helt.
            För att effektivt kunna styra den statliga verksamheten i den
            riktning som de politiska beslutsfat- tarna Önskar är det alltså
            nödvändigt med en väl fungerande kontrollapparat som står direkt
            till politikernas förfogande. Här gäller i hög grad regeln att
            kunskap är makt. Kontrollapparaten är i dag klart otillräcklig
            och måste förbättras om de ”politiska prioriteringar” som alla
            talar om som nödvändiga på 1980- och 1990-talen skall kunna omvandlas
            till praktisk handling. Detta är nog den mest förbisedda aspekten
            i debatten om den offentliga sektorn.
          </p>
          <p xml:id="i-14FXJRUumC9JWCLAJsZWcb">
            Den nuvarande kontrollapparaten
          </p>
          <p xml:id="i-EcqyzbNGrN84ckFGUkrg2h">
            Att det är svårt att effektivt kontrollera den statliga verksamheten
            är uppenbart. Bl. a. avsaknaden av mätbar vinst gör produktionsresultaten
            svårbedömda. Just avsaknaden av den effektiva kontroll som genom
            lönsamhetskravet sker inom den privata sektorn gör det särskilt
            angeläget att ha effektiva kontrollorgan på olika nivåer i den
            statliga verksamheten. Visserligen är användningen av statliga
            medel reglerad genom reglerings- brev, men, som tidigare framhållits,
            det räcker inte. Myndigheterna har i verkligheten betydande möjligheter
            att disponera anvisade medel på annat sätt än vad som förutsatts.
            Mycket talar också för att många myndigheter utnyttjar dessa möjligheter.
            Kontrollapparaten är f. n. uppdelad på ett flertal myndigheter
            och funk- tioner. Riksrevisionsverket (RRV) har det övergripande
            ansvaret för revi- sionsverksamheten inom statsförvaltningen och
            för sammanställningen av riksräkenskaperna. Verket ägnade sig
            tidigare i hög grad åt kameral revision av de olika förvaltningarna,
            alltså en detaljbetonad revision som tog sikte på hur medel hade
            använts. Riksrevisionsverket hade emellertid inte resurser att
            kunna fullfölja denna verksamhet på ett effektivt sätt. Efter
            ett riksdagsbeslut 1967 har en övergång skett till förmån för
            övergripande
          </p>
          <pb facs="riksdagen-motions-pdf/data/197879/mot_197879__218/mot_197879__218-003.pdf"/>
          <p xml:id="i-AtKQeq4WS38T8nQBQiZBzo">
            Mot. 1978/79:218 3
          </p>
          <p xml:id="i-QXhY1LJxPStdaEqSq8jud1">
            förvaltningsrevision. Det finns grundad anledning förmoda att
            riksrevisionsverket också fortsättningsvis kommer att vilja koncentrera
            resurserna till förvaltningsre- visionsverksamheten. Möjligen
            kan förväntas att den hittillsvarande koncen- trationen av förvaltningsrevisionen
            till att gälla översiktlig granskning av enskilda myndigheter
            i någon mån kommer att ersättas av en mera specialinriktad granskning
            avseende vissa funktioner inom en myndighet eller hela statsförvaltningen.
            Redovisningsrevisionen, som ersatt riksrevisionsverkets tidigare
            kamerala revision, sker inom ramen för den s.k. revisionskontorsorganisationen.
            Genom 23 revisionskontor, placerade på olika myndigheter, samt
            åtta interna revisionsenheter i de affärsdrivande verken och inom
            försvaret sker gransk- ningar av förvaltningarnas redovisning.
            Denna del av kontrollapparaten svarar i princip för hela den basrevision
            utan vilken varje mera övergripande bedömning av verksamheten
            blir osäker. Också statskontoret kan genom sitt ansvar för den
            allmänna rationalise- ringsv&gt;rksamheten inom statsförvaltningen
            sägas ingå i kontrollapparaten. Såväl regeringen som statskontoret
            självt eller annan myndighet kan initiera rationaliseringsprojekt.
            Statskontorets verksamhet kan avse såväl direkt myndighetsinriktade
            projekt som projekt avseende verksamheter, vilka är gemensamma
            för flera myndigheter. Det kan förväntas att statskontoret framgent
            framför allt kommer att ägna sig åt myndighetsinriktade projekt.
            I den del av kontrollapparaten som sorterar under regeringskansliet
            skall slutligen nämnas justitiekanslern, vars verksamhet självfallet
            har en annan inriktning än riksrevisionsverkets och statskontorets,
            men som likväl genom sin kontroll av statsförvaltningen i juridiskt
            hänseende bör finnas med i bilden. Riksdagen har egna kontrollfunktioner
            till sitt förfogande. Riksdagens revisorer är självfallet det
            organ som i detta sammanhang bör nämnas först. Den verksamhet
            som bedrivs av riksdagens revisorer, eller statsrevisorerna som
            den framtida benämningen är, har under föregående riksmöte varit
            föremål för riksdagens prövning. Den utökning av verksamheten
            som därvid beslutades hindrar inte att verksamheten av olika orsaker
            måste betecknas som starkt begränsad. Också den kontrollfunktion
            som ligger i konstitutionsutskottets dechargegransk- ning fyller,
            åtminstone i praktiken, inte något mera vidsträckt syfte. Bland
            riksdagens kontrollfunktioner bör självfallet också nämnas riksdagens
            ombudsmannainstitution, JO, som inte minst i förhållande till
            allmänheten har en utomordentligt viktig funktion.
          </p>
          <p xml:id="i-2yKHsiYuWQ4m6hvqUEALaP">
            Brister i kontrollapparaten
          </p>
          <p xml:id="i-QXFgYTSqHU1LJ4EaXZWqaY">
            Det skulle självfallet föra för långt att i detta sammanhnag
            detaljgranska
          </p>
          <pb facs="riksdagen-motions-pdf/data/197879/mot_197879__218/mot_197879__218-004.pdf"/>
          <p xml:id="i-S1pysDVdjYuZcPTjPcXN8V">
            Mot. 1978/79:218 4
          </p>
          <p xml:id="i-7Tar91YrqSzyNbWaPicJUA">
            kontrollapparatens fördelar och brister. På en punkt finns emellertid
            så frapperande svagheter att jag vill börja med den. Det gäller
            redovisningsre- visionen. Inom riksrevisionsverket har en uppföljning
            av redovisningsrevi- sionen, som numera alltså är utflyttad till
            ett antal revisionskontor, utförts. Granskningen avslöjade brister
            som visar att denna revision inte uppfyller de krav man måste
            ställa på den. I ett utlåtande av en utomstående auktoriserad
            revisor i anslutning till granskningsarbetet heter det: ”Jag vill
            påstå att det inte förekommer någon oberoende extern redovisningsrevision
            av statlig verksamhet såsom revisionen nu är uppbyggd.” Det kan
            vara intressant att fundera över hur exempelvis Volvos mer än
            hundratusen aktieägare skulle reagera om någon oberoende årlig
            revision av företaget inte förekom eller om en påstådd revision
            av Volvo i själva verket visade sig vara styrd av företagsledningen
            när det gällde såväl omfattningen av vad som skulle få revideras
            som vem som skulle få utföra revisionen. Ännu intressantare hade
            måhända reaktionen varit om det revisionsmaterial som fanns avseende
            koncernens olika divisioner inte ens redovisades för koncernledningen
            och styrelsen. Icke desto mindre kan man hävda att det är denna
            situation som råder inom statsförvaltningen. Riksrevisionsverkets
            granskning visade att revisionskon- toren står i ett faktiskt
            beroendeförhållande till de granskade myndigheternas chefer, att
            revisionskontoren ofta har för låg kompetens, oklart formulerade
            arbetsuppgifter, ett ofullständigt definierat revisionsområde
            samt ett alldeles för svagt eller obefintligt stöd från riksrevisionsverket.
            Erfarenheterna sedan denna granskning slutfördes för ca ett och
            ett halvt år sedan visar att bristerna fortfarande är fundamentala.
            Ett mycket stort antal revisionskontor har över huvud taget inte
            kunnat avge något omdöme om redovisningen hos den granskade myndigheten
            på grund av brister i redovisningen. Av 234 avlämnade revisionsberättelser
            för budgetåret 1977/78 har revisorn i 156 fall avstått från att
            uttala sig, beroende på resursbrist! Och att behovet av en effektiv
            revision är stort dokumenteras bl. a. av att det i 42 berättelser
            riktas kritik mot redovisningen i dess helhet eller mot delar
            av den. I endast 22 fall, motsvarande 9 96, har revisionsberättelserna
            varit utan invändningar! I vissa fall har revisionskontor genom
            sin beroendeställning hindrats från att anmäla direkta oegentligheter
            och felaktig användning av statsmedel. Det är uppenbart att både
            olagligheter och oskicklig medelsanvändning kan förekomma i statsförvaltningen
            lika väl som på andra håll. Oundgäng- ligen nödvändig är därför
            en revision som kan peka på förekommande brister. Inte minst den
            preventiva funktionen och vikten av att upprätthålla medborgarnas
            förtroende för vad som sker i statsförvaltningen talar för detta.
            Ännu viktigare är dock att all annan, mera övergripande, kontroll
            av statens verksamhet kommer att vila på lösan sand, om inte den
            fortlöpande kontrollen fungerar. En effektiv revision är, som
            framhållits inledningsvis, en förutsättning för att politikerna
            i realiteten skall kunna återfå styrmöjligheten av den svällande
            byråkratin. Det kan med fog hävdas att riksdagens beslut
          </p>
          <pb facs="riksdagen-motions-pdf/data/197879/mot_197879__218/mot_197879__218-005.pdf"/>
          <p xml:id="i-Nas3QYDiSn4SLG31dCYBrM">
            Mot. 1978/79:218 5
          </p>
          <p xml:id="i-RKYaGG2Gmvv2zh6HVWVad6">
            om medelsfördelning egentligen aldrig blir starkare än den svagaste
            länken i kontrollkedjan. Självfallet finns också brister i övriga
            delar av kontrollapparaten. En viktig anmärkning är att kontrollen
            är uppdelad på ett antal funktioner utan inbördes samordning och
            med ett ibland uppenbart revirtänkande. Även om riksrevisionsverkets
            förvaltningsreviderande verksamhet kan fylla ett syfte är det
            uppenbart att ju mer den tar formen av allmänt framåtsyftande
            administrativa studier, desto svårare blir det att göra gränsdragningen
            gentemot statskontoret och dess ansvar för den allmänna rationaliserings-
            verksamheten. Statskontoret å sin sida har en i flera avseenden
            oklar roll, bl. a. sammanhängande med verkets utomordentligt stora
            engagemang på ADB-området. Beträffande riksdagens egen kontroll
            har tidigare antytts att den är av mycket begränsade proportioner.
            Bortsett från JO-ämbetet är det helt uppenbart att det i Sverige
            är regeringen som, åtminstone formellt, har en kontrollapparat
            till sitt förfogande, inte riksdagen. En grundläggande fråga måste
            bli var ansvaret skall ligga för kontrollen av den statliga verksamheten.
            I revisionskontorsorganisationen ser jag ett exempel på en lösning
            på detta problem som inte alls fungerar. Myndighe- terna kontrollerar
            sig själva. Nästa steg skulle vara att ett fristående verk, som
            riksrevisionsverket, ansvarar för kontrollen. I stället för att
            ställa en internrevisor mot en generaldirektör ställs då ytterst
            en generaldirektör — RRV:s — mot en annan generaldirektör. Ett
            ännu mera radikalt grepp vore självfallet att inlemma hela revisionsorganisationen,
            såväl redovisningsrevi- sionen som förvaltningsrevisionen, i budgetdepartementet.
            Därmed skulle revisionsapparaten komma att ”stå över” myndigheterna.
            En något mindre genomgripande variant av samma tema vore att låta
            varje departement stå för kontrollen av ”sina” myndigheter. Erfarenheterna
            talar emellertid för att de enskilda departementen inte alltid
            finner det förenligt med sina intressen att gå fram med erforderlig
            hårdhet mot förvaltningarna. Mest omvälvande vore självfallet
            att låta riksdagen stå som huvudman för hela kontrollapparaten.
            Även om detta skulle betyda ett stort ingrepp i svensk statsförvaltning
            är en sådan ordning vanlig utomlands. I de principer för statlig
            revisionsverk- samhet som antagits i International Organization
            of Supreme Audit Institu- tions förutsätts att revisionsorganen
            är direkt underställda riksdagen. Väsent- liga principiella fördelar
            skulle stå att vinna med en samordnad och koncentrerad kontroll
            direkt sorterande under riksdagen. Rätt konstruerad borde en sådan
            lösning ha bl. a. dessa fyra fördelar: 1. Riksdagen får direkta
            indikationer på missförhållanden av vad slag det vara må i den
            statliga verksamheten. 2. Budgetarbetet i riksdagen kan samordnas
            med en gransk- ning av förvaltningarnas verksamhet. 3. Riksdagen
            får möjlighet att skaffa sig en väsentligt bättre överblick över
            all den statliga verksamhet som i dag mera formellt än reellt
            står under ”demokratisk kontroll”. 4. All granskning sker helt
            oberoende av såväl den enskilda myndigheten som statsförvalt-
            ningen i övrigt. Den skisserade lösningen borde också kunna leda
            till
          </p>
          <pb facs="riksdagen-motions-pdf/data/197879/mot_197879__218/mot_197879__218-006.pdf"/>
          <p xml:id="i-7za4m5yB679YFiAzVqLFqa">
            Mot. 1978/79:218 6
          </p>
          <p xml:id="i-UYkAvi6g6ef55gTX1oRZ8r">
            väsentligt förbättrade förutsättningar att effektivt minska rättssäkerhetsho-
            tande och kostsam byråkratitillväxt inom statsförvaltningen. Självfallet
            skulle regeringskansliet både i samband med budgetarbete och eljest
            i erforderlig mån kunna få tillgång till riksdagens kontrollapparat.
            Den lösning som nu skisserats är inte den enda tänkbara. Den utomor-
            dentliga betydelsen av att politikerna har en väl fungerande kontrollapparat
            till sitt förfogande, de påtagliga brister som i dag gör sig gällande
            i redovisningsrevisionen och i andra delar av kontrollsystemet
            samt den bristande samordningen mellan olika kontrollinsatser
            gör det befogat att i en parlamentarisk utredning överväga hela
            frågan om kontrollapparatens utformning. Den sittande förvaltningsutredningen
            arbetar med näraliggande frågor men kan, i vart fall inte utan
            särskilt initiativ från riksdagen sida, förväntas göra en samlad
            studie av kontrollapparatens olika sidor. Den här ovan starkt
            kritiserade redovisningsrevisionen och den verk- samhet som bedrivs
            av riksdagens kontrollfunktioner ligger exempelvis knappast inom
            ramen för vad förvaltningsutredningen enligt sina direktiv har
            att överväga. Ett arbete på detta område bör emellertid bedrivas
            i nära anslutning till förvaltningsutredningen. Inom RRV pågår
            en översyn av revisionskontorsorganisationen med anledning av
            de påtalade bristerna, men vad denna översyn kan komma att leda
            till är ännu så länge oklart. Under alla förhållanden är frågan
            om redovisningsrevisionens utformning och än mer frågan om den
            totala kontrollapparatens utformning och huvudmannaskap av sådan
            vikt att de bör prövas i en parlamentariskt sammansatt offentlig
            utredning.
          </p>
          <p xml:id="i-DWUvsPPX6JUHLgLAnFEuiQ">
            Hemställan
          </p>
          <p xml:id="i-6vkDw1ogWjJegacbg75uAa">
            Med stöd av vad som i motionen anförts hemställs att riksdagen
            hos regeringen begär tillsättandet av en utredning med uppgift
            att pröva i vilka former kontrollen av statlig verksamhet bör
            bedrivas i enlighet med vad som anförts i motionen.
          </p>
          <p xml:id="i-TwfF1qoFL3Cqn9tUPj3knX">
            Stockholm den 11 januari 1979
          </p>
          <p xml:id="i-2Vx35iS1kYFfaVnzdzvsiq">
            JOAKIM OLLÉN (m)
          </p>
        </div>
      </div>
    </body>
  </text>
</TEI>
