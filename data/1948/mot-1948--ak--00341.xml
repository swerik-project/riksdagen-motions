<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__341/mot_1948__ak__341-001.pdf"/>
      <div type="motHeader" xml:id="i-RhfELY7hC2RKtzEreZvLSp">
        <div type="motTitle" xml:id="i-PG5BB3ETTQ4YaYTCnrHYeg"/>
        <div type="motSubmissionInfo" xml:id="i-WFhjT1Men7CUavTFRNEoHk"/>
      </div>
      <div type="motBody" xml:id="i-7LNCbBm8yDjxwLNGPAnNJS">
        <div xml:id="i-P4BenGAva8f2s6LYnfatqc">
          <p xml:id="i-XgCHyAjVkSEVHCLMBRubHP">
            Motioner i Andra kammaren, nr 341. 11
          </p>
          <p xml:id="i-GPu2gUrQFz36nVtGCph5ie">
            Nr 341.
          </p>
          <p xml:id="i-THojtXb1RHPZxmNXNtya9D">
            Av herrar Johanson i Norrköping och Dahlgren, om åtgärder till
            underlättande för vanföra att anskaffa invalidvagnar och rullstolar
            m. m.
          </p>
          <p xml:id="i-VB1hHbL5oGMngE7UNqmZ78">
            De många tusentals medborgare i vårt land som på grund av olycksfall,
            barnförlamning, ledgångsreumatism och andra sjukdomar blivit vanföra
            ha som regel särskilt svåra utkomstbetingelser. Enligt arbetsskyddsnämn-
            den förekom 283 000 olycksfall i arbete under år 1947 bland de
            2 miljoner arbetstagare, som enligt lag skola vara försäkrade.
            Av dessa utföllo 500 med dödlig utgång och inte mindre än 3 600
            resulterade i invaliditet, d. v. s. 10 nya invalider per dag.
            Många av invaliderna kunna inte förflytta sig utan hjälp. För
            dessa är tillgången till invalidvagn och rullstol nödvändig icke
            blott för att kunna förflytta sig inom eller utom bostaden utan
            än mer för att kunna utföra lämpligt arbete och därmed skaffa
            sig försörjning. Långt ifrån alla invalider ha emellertid tillgång
            till sådana hjälpmedel. En utredning verkställd av De vanföras
            riksorganisations vagnkommitté visar, att endast 32 av de 230
            uppgiftslämnarna på kommitténs förfråg- ningar hade både rullstol
            och invalidvagn. På en fråga i vilken grad vagn, respektive stol
            användes, svarades av 112 »dagligen&gt; och endast 2 »sällan&gt;. Av
            164 uppgiftslämnare, som nu sakna såväl stol som vagn, svarade
            113 att de hade behov av båda dessa och angåvo som skäl, att de
            skulle ha nytta av dem för sitt arbete. Av 143 invalider, som
            icke sökte någon hjälp till anskaffandet av rullstol eller invalidvagn
            var orsaken härtill okunnig- het om hjälpmöjligheterna. Även om
            denna utredning inte kan göra anspråk på att vara fullständig
            ger den dock värdefulla upplysningar om behovet i fråga. Samma
            kommitté räknar med att ett årligt behov av 300—350 vagnar och
            stolar föreligger. För närvarande erhållas rullstolar och invalidvagnar
            efter ansökan hu- vudsakligast genom landets fyra vanföreanstalter.
            Det finnes emellertid ingen förordning, som reglerar statens bidrag
            i detta fall eller lämnar upp- lysningar därom. Detta är säkerligen
            även orsaken till att många inte känna till den statliga hjälpen
            och följaktligen inte sökt densamma. Emellertid ha vanföreanstalterna
            i allt större utsträckning reglerat dessa frågor under förordningen
            om hjälp för anskaffandet av proteser och bandage, där statens
            bidrag utgör 25 av kostnaderna, utan behovsprövning. En ändring
            i de hitintills gällande reglerna synes därför vara av behovet
            påkallad. Det bör författningsmässigt bestämmas, att statligt
            bidrag utgår för anskaffan-
          </p>
          <pb facs="riksdagen-motions-pdf/data/1948/mot_1948__ak__341/mot_1948__ak__341-002.pdf"/>
          <p xml:id="i-Vg9jWHszkQ6ooCedzKQLEq">
            12 Motioner i Andra kammaren, nr 341.
          </p>
          <p xml:id="i-ALp6goAh7m6CmgM8nraMLR">
            det av rullstol och vagn, vilket även underströks av den tidigare
            nämnda kommittén. Med hänsyn till den vanföres lott i övrigt synes
            det motiverat att staten bestrider hela kostnaden och inte endast
            som nu 73 av denna — för vilket också nämnda kommitté i princip
            uttalat sig — detta desto mer som inne- havet av en invalidvagn
            ofta är enda förutsättningen för den vanföre att kunna utföra
            ett arbete, som lämpar sig för honom. Den överskjutande tredjedelen
            får nu bekostas av invaliden själv eller genom kommunens bidrag
            i form av fattigvård. Vad som här framförts bör även gälla för
            motordrivna invalidvagnar. För sådana bevilja icke vanföreanstalterna
            24 av kostnaderna. Emellertid kan bidrag för anskaffning av motordriven
            invalidvagn i särskilda fall er- hållas genom pensionsstyrelsen
            och likaså av Svenska vanföreanstalternas centralkommittés medel.
            Här torde det dock på grund av de stora kostna- derna med de motordrivna
            vagnarna vara nödvändigt med behovsprövning. För närvarande råder
            stor brist på invalidvagnar, såväl med som utan motor samt rullstolar.
            Det borde ligga i statsmakternas intresse att mer beakta denna
            fråga och sörja för en framställning som täcker behovet. Varje
            invalid som är i behov av rullstol och invalidvagn bör med statens
            hjälp kunna skaffa en sådan. Dessutom är av behovet påkallat att
            ålder- domshem, pensionärshem, sjukhus, vilohem och liknande anstalter
            har ett tillräckligt antal av stolar och vagnar för utlåning.
            Nära förbunden med denna fråga är konstruktionen av stolar och
            vagnar. För närvarande göres från statens sida mycket litet i
            detta avseende och invaliderna äro hänvisade till de enskilda
            fabriker som framställa dem. Vagnarnas konstruktion är alltför
            litet varierande i förhållande till olika behov. Vanföreanstalten
            liksom de enskilda produktionsföretagen söka nu i möjligaste mån
            ändra och anpassa vagnarna efter behov vid särskild hem- ställan
            från beställaren. Konstruktion och tillverkning av invalidvagnar
            och rullstolar för olika vanförhetsgrader och former bör ske under
            statsmakternas kontroll och omedelbara medverkan och vara förbunden
            med en omfattande praktisk experimentverksamhet under ledning
            av medicinska och tekniska experter. Den tidigare nämnda kommittén
            har uttalat sig för att förslagsvis statens institut för folkhälsan
            skulle få i uppdrag att grundligt utreda denna bety- delsefulla
            fråga. De privata firmorna, som framställa invalid-vagnar och
            stolar ha under de senaste åren rätt kraftigt höjt priserna. Som
            exempel kan anföras att en motordriven invalidvagn nu kostar mellan
            2 000 och 3 000 kronor. Utifrån dessa förhållanden synes en av
            staten ledd eller kontrollerad pro- duktion och konstruktionsverksamhet
            vara av behovet påkallad. Det kan icke vara riktigt att samtidigt
            som staten skall bidraga till anskaffnings-
          </p>
          <pb facs="riksdagen-motions-pdf/data/1948/mot_1948__ak__341/mot_1948__ak__341-003.pdf"/>
          <p xml:id="i-QEfMQVYepLCmVyFGKTsHYT">
            Motioner i Andra kammaren, nr 341. 13
          </p>
          <p xml:id="i-XmAaCbNJFX3AhxQnrMF45w">
            kostnaderna, den även skall bidraga till en stegrad vinst för
            de privata företagarna inom branschen. »I detta sammanhang» —
            heter det i den tidigare citerade utredningen — &gt;kan dock ifrågasättas,
            om denna tillverkning, som en grupp medborgare är så beroende
            av, lämpligen skötes av det privata näringslivet ensamt. Av de
            uppgifter, som kommittén inhämtat, ha plötsliga förhöjningar på
            ca 30 Z av försäljningspriset kunnat iakttagas utan att produktionskostna-
            derna ökats.» En annan fråga i detta sammanhang är frågan om fri
            frakt för vagnar och stolar på statens järnvägar. En invalid,
            som endast kan förflytta sig medelst invalidvagn eller rullstol,
            får vid eventuell resa, antingen detta sker för utförandet av
            visst arbete eller vid rekreation, extra ekonomiskt utlägg för
            frakt. Det torde därför vara välbetänkt att pröva frågan om frakt-
            befrielse för invaliders vagnar. Den 26 april 1946 tillsatte Kungl.
            Maj:t en utredning vars uppdrag är att utreda ortoped- och vanförevårdens
            organisation. Enär denna kommitté ännu inte har slutfört sitt
            arbete och direktiven för utredningen inte synes innesluta de
            frågor varom här talats vore det angeläget, att kommittén även
            upptoge till behandling de frågor, som här behandlats. Dessa frågor
            äro alltså: att i förordningen om hjälp till de vanföra klart
            bestämmes, att invalider vid behov kunna erhålla invalidvagnar
            och rullstolar utan kostnader och behovsprövning, i fråga om motordrivna
            vagnar dock efter behovsprövning; att staten på lämpligt sätt
            direkt eller indirekt medverkar till en ökad produktion och förbättrad
            och mångsidigare konstruktion av såväl motor- drivna som icke
            motordrivna vagnar och rullstolar; att de vanföra kostnadsfritt
            få frakta sina vagnar och stolar på statens järnvägar. Med hänvisning
            till vad här ovan framförts vilja undertecknade hemställa, att
            riksdagen måtte besluta att i skrivelse till Kungl. Maj:t hemställa,
            att kommittén för utredning av ortoped- och van- förevårdens organisation
            även måtte få i uppdrag att utreda här berörda frågor.
          </p>
          <p xml:id="i-XnLMLwNDzdQh7HdY5EB2Mq">
            Stockholm i januari 1948.
          </p>
          <p xml:id="i-Ag6E5gLU6opsiSuiN1fmdC">
            Harald Johanson. Gunnar Dahlgren.
          </p>
        </div>
      </div>
    </body>
  </text>
</TEI>
