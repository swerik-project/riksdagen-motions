<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0732/mot_199899_mj_0732-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ732 MJ732
          </p>
          <p>
            Motion till riksdagen
          </p>
          <p>
            1998/99:MJ732
          </p>
          <p>
            av Gudrun Lindvall (mp) Mykologisk mångfald
          </p>
          <p>
            Svamp — höstens ”blommor”
          </p>
          <p>
            När sommaren övergått i sin mognad börjar svamparna, höstens
            färggranna ”blommor”, pryda våra svenska skogar och marker. Den
            regniga sommaren 1998 gynnade bildandet av fruktkroppar hos soppar,
            kremlor, blodriska och andra matsvampar till glädje för alla svampplockare.
            Massförekomster av den gula kantarellen gladde naturvänner runtom
            i landet. På senhösten blev Goliatmusseronen det stora samtalsämnet
            bland svampvännerna, en dyrbar läckerhet på våra tallhedar. Att
            vandra på upptäcktsfärd i vår svenska natur med svampkorg och
            rygg- säck har för många människor blivit en källa till glädje
            och avkoppling. Enligt Kardell (1980) plockar 40 26 av svenskarna
            svamp.
          </p>
          <p>
            Rik mångfald av svampar
          </p>
          <p>
            Svamparna är en stor och viktig del av svensk natur. Av totalt
            cirka 55 000 kända arter av växter, djur och svampar i Sverige
            utgör svamparna inte mindre än cirka 10 000. ArtDatabanken vid
            Sveriges Lantbruksuniversitet (SLU) i Uppsala ger ut ”Ekologisk
            katalog över storsvampar i Sverige” som visar att vi har cirka
            4 000 storsvampar, dvs. svampar som är synliga för ögat. Resten
            utgör mikrosvampar. Hundratals svamparter tex ostticka, blåtryffel
            och smultronkantarell finns bara i riktigt gamla skogar. För att
            bevara dessa svampar och med dem associerade växter och djur behöver
            mer natur skyddas.
          </p>
          <p>
            Naturens underbara kretslopp
          </p>
          <p>
            Svamparna har stor betydelse för kretsloppet i naturen. De utgör
            tillsammans med bakterier och andra organismer naturens eget renhållningsbolag.
            Här sker fullständig källsortering. Kretsloppet är slutet. Svamparna
            bryter ner barr, löv, kvistar och annat dött organiskt material
            till lösliga näringsämnen som växterna kan tillgodogöra sig. Uppemot
            tusen svenska svamparter bl a kantarell lever ett fascinerande
            samliv och bildar mykorrhiza (=svamprot) med gran, tall, björk
            och andra skogsträd. Även de flesta andra växter, t ex orkidéer,
            lever ihop med
          </p>
          <pb facs="riksdagen-motions-pdf/data/199899/mot_199899_mj_0732/mot_199899_mj_0732-0002.pdf"/>
          <p>
            svampar. Varje kvadratmeter svensk skogsmark kan innehålla flera
            hundra Mot. tusen rotspetsar med mykorrhiza! Träd och andra växters
            rotsystem förlängs 1998/99MJ732 tusenfalt genom samlivet med svampar.
            Växterna får vatten och mineral- näring av svampen medan svampen
            i utbyte får kolhydrater som växten tillverkat med hjälp av solljus
            i fotosyntesen. Om detta samliv störs skulle träden må dåligt,
            skogsexporten hotas liksom svenska välståndet.
          </p>
          <p>
            Ekologinytt behövs
          </p>
          <p>
            Aktiebörsen och svensk ekonomi är i själva verket beroende av
            ekologin i svensk skogsmark. Skogsexporten på 80 miljarder per
            år skulle falla ihop utan mykorrhiza-svamparna. Vi skulle behöva
            dagligt ”Ekologinytt” på TV med rapporter innehållande nyckeltal
            om miljötillståndet i mark, sjöar och hav. I den översyn av sambanden
            mellan tillväxt och miljö, som finansministern och Miljöpartiet
            enades om under budgetdebatten, kan svamparna utnyttjas som en
            av flera indikatorer från naturen. Minskningen av mykorrhiza i
            marken har ju samband med miljöproblem orsakade av människan.
            Ju mindre mykorrhiza i marken, ju lägre kvalitet i skogen och
            därmed lägre ekonomisk avkastning per hektar. I den nya miljöbalken,
            som träder i kraft 1.1 1999 föreslås att organismer i vatten skall
            nyttjas som bioindikatorer i sådana biotoper. Svampar, men även
            lavar, kan nyttjas på samma sätt i skogen. Forskare världen över
            studerar idag de grundläggande processerna i marken under våra
            fötter. Nu i juli 1998 hölls t ex en stor internationell konferens
            om mykorrhiza vid SLU i Uppsala. Nämnas kan att Eric Danell, forskare
            vid SLU, nyligen lyckats med vad ingen förut klarat, nämligen
            att odla kantarell. För framtagning av nya produkter från svampar
            (odlade sorter eller kemiska produkter) krävs ett stort urval
            av individer med geografisk spridning. Utarmning av arter och
            individer minskar chanserna till lyckad produktutveckling.
          </p>
          <p>
            Försurning skadar svamparna
          </p>
          <p>
            Dramatiska och ekonomiskt viktiga förändringar äger nu rum i
            det tysta nere i de europeiska skogsjordarna. Försurningen leder
            till att de naturliga markprocesserna skadas. Många svamparter
            t ex kantarell riskerar att slås ut när pH-värdet sjunker i skogsmarken.
            Den rika mångfalden av svampar i svensk natur gör att svamparna
            blir fina indikatorer på miljötillståndet i skogen. Många svamparter
            trivs bäst på sur mark, andra vill ha mer kalkrik mark. Kantarell
            trivs t ex bäst om markens pH-värde ligger mellan 4.0 och 5.5.
            Vi vet att stora områden i södra och sydvästra Sverige är utsatta
            för kraftig markförsurning. Det gäller bl a Femsjöområdet i västra
            Småland där Elias Fries, svamparnas Linné, föddes år 1794. Inom
            dessa områden försvinner svamparter som kräver högre pH-värden
            medan svampar som trivs på sur mark, t ex trattkantarell och toppig
            giftspindling, blir vanligare. Många lavar, mossor och framförallt
            sjöorganismer drabbas även de av försurningen.
          </p>
          <pb facs="riksdagen-motions-pdf/data/199899/mot_199899_mj_0732/mot_199899_mj_0732-0003.pdf"/>
          <p>
            Mot.
          </p>
          <p>
            6 Övergödningen hotar våra svampar
          </p>
          <p>
            1998/99MJ732
          </p>
          <p>
            Kväveutsläpp i skogar, marker och hav är ett av de allvarligaste
            miljöproblemen i Europa. I Holland där kvävebelastningen i vissa
            fall är 30-100 gånger högre än normalt har lavhedar och många
            matsvampar förintats till förmån för tjocka grässvålar med bl
            a gräset kruståtel. Även i södra Sverige breder kvävegynnad vegetation
            ut sig på förut magra marker. Orsaken är tillförsel av kväve från
            jordbruk, ständigt ökande vägtrafik och förbränning av fossila
            ämnen. Hela ekosystem (naturtyper) förändras genom kvävegödningen.
            Artrika ängs- och hagmarker liksom magra skogstyper får en artfattigare
            flora och fauna. Hundkäx och brännässla ökar liksom svampar såsom
            pepparriska och pluggskivling. Många mykorrhizasvampar minskar
            i antal eller försvinner helt vid höga kvävegivor från luften.
            Kantarellen är numera en stor raritet eller rentav utdöd i vissa
            delar av Holland, Tyskland, Polen och Österrike.
          </p>
          <p>
            Stärk mykologin!
          </p>
          <p>
            Den mykologiska forskningen har lång tradition i Sverige men
            har under senare år tappat mark gentemot t ex våra nordiska grannländer
            och länder på kontinenten t ex Holland. Idag finns t ex ingen
            heltidstjänst i Sverige inom mykologi med systematik och morfologi
            som huvudsakligt ämnesområde. Som jämförelse kan nämnas att inom
            medicinen finns väldigt många professorer som är specialister
            på enskilda delar av människokroppen eller specifika sjukdomar.
            Nyligen pensionerades två kvalificerade mykologiska forskare vid
            Naturhistoriska riksmuseets sektion för kryptogambotanik. De har
            inte ersatts av andra mykologer. Sverige behöver stärka och inte
            utarma miljöforsk- ningen. Centrum för biologisk mångfald vid
            SLU i Uppsala saknar mykolog, vilket naturligtvis borde åtgärdas.
            Sverige är ett skogsland där svampen betyder oerhört mycket även
            för ekonomin. Vi har dessutom ett ansvar att upprätthålla och
            föra vidare den goda botaniska traditionen från systematikerna
            Carl von Linné och Elias Fries. Naturens underbara mångfald och
            de ekologiska processerna behöver studeras och kartläggas på samma
            vis som människokroppen.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om att använda svampar som en möjlig indikator för att se samband
            mellan tillväxt och miljö, 2. att riksdagen som sin mening ger
            regeringen till känna vad i motionen anförts om konkreta åtgärder
            för att minska tillförseln av kväve till naturen från jordbruk,
            vägtrafik och förbränning, 3. — att riksdagen som sin mening ger
            regeringen till känna vad i motionen anförts om behovet av att
            stärka den mykologiska forskningen i Sverige.
          </p>
          <pb facs="riksdagen-motions-pdf/data/199899/mot_199899_mj_0732/mot_199899_mj_0732-0004.pdf"/>
          <p>
            Mot. Stockholm den 25 oktober 1998 1998/99MJ732
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
