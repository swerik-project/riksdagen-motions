<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00301">
  <teiHeader>
    <fileDesc>
      <titleStmt>
        <title>Åtgärder mot buller för en bättre hälsa</title>
        <author corresp="i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot buller för en bättre hälsa</title>
          <idno type="rdwebb">GU02T301</idno>
          <rs type="number">T301</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T301/text</ref>
          <ref type="dokument_url_html">http://data.riksdagen.se/dokument/GU02T301</ref>
          <ref type="dokumentstatus_url_xml">http://data.riksdagen.se/dokumentstatus/GU02T301</ref>
          <ref type="doc">http://data.riksdagen.se/fil/078D8452-8D91-4402-9B40-EE0F6A889607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PKf1UqG6cn3KThj4JDpLi" type="signed"/>
        <correspContext corresp="i-PKf1UqG6cn3KThj4JDpLi">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-QfHrFuWGCnATa2Fk9HFeV9" type="referral">
          <date when="2006-11-07"/>
        </correspAction>
        <correspAction xml:id="i-GWfmkXTLBSgxRTF6vk7wjF" type="dismissal">
          <date when="2006-11-07"/>
        </correspAction>
        <correspAction xml:id="i-UVvUMXSMkMsrtNw8UKBegU" type="numbering">
          <date when="2006-11-01"/>
        </correspAction>
        <correspAction xml:id="i-sR88Z5LdYFVg9G9XVoLfK" type="submission">
          <date when="2006-10-31"/>
        </correspAction>
        <correspAction xml:id="i-4bSnPzWkRudPQHQBmPfxqy" type="transfer">
          <date when="2006-10-30"/>
        </correspAction>
        <correspAction xml:id="i-9xVoPYE6nWqUPp5Fm1CNhd" type="assigned"/>
        <correspContext corresp="i-9xVoPYE6nWqUPp5Fm1CNhd">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BcV6GRHKma9KEAyg2JdXW4" type="motBody">
        <div xml:id="i-HvqNsVwq5Jdjf85RKVaUr7" type="motSummary">
          <head xml:id="i-91cfszfGHxRRPzaBRPregC">
            Sammanfattning
          </head>
          <p xml:id="i-GZVwHAC6niwm8XxW1XLpJL">
            Senare tids forskning visar att trafikbuller och annat samhällsbuller
            har en menlig effekt på hälsan. Därför måste arbetet med åtgärder
            både på emissions- och immissionssidan ges hög prioritet både
            nationellt och internationellt. Bland åtgärderna kan nämnas revidering
            av riktvärdena för trafikbuller, tillgång till tyst sida i boendet,
            utveckling av tysta vägbeläggningar, fordon och bildäck.
          </p>
        </div>
        <div xml:id="i-EwtaxTr5mwWNemcEEVjHDV" type="motProposal" subtype="förslag">
          <head xml:id="i-LqbjgUdMDPY6nQoipvbaeL">
            Förslag till riksdagsbeslut
          </head>
          <list xml:id="i-57o2osktJMMDcvz7eyDD7P" style="ol">
            <item xml:id="i-RUUhYzqsFQCdtEVo9Zyr8U">
              Riksdagen tillkännager för regeringen som sin mening vad i motionen
              anförs om att åtgärder mot buller ges ökad prioritet för att de
              negativa hälsoeffekterna av buller i befolkningen minskas och
              tillgången på goda, hälsosamma miljöer ökar. 1
            </item>
            <item xml:id="i-MZuEAKBvEyGvE3MYXdCfTN">
              Riksdagen tillkännager för regeringen som sin mening vad i motionen
              anförs om att sådana åtgärder mot trafikbuller eftersträvas, att
              de effektivast möjligt samverkar med andra åtgärder för bättre
              miljö, resurshushållning och trafiksäkerhet.
            </item>
            <item xml:id="i-fDndByw1xJAUwLHQDv7T7">
              Riksdagen tillkännager för regeringen som sin mening vad i motionen
              anförs om att bullerriktlinjer i samhällsplanering utformas så
              att bättre hänsyn tas till störningssituationen när flera olika
              slag av bullerkällor förekommer. 1
            </item>
            <item xml:id="i-QooZpdZuv3oMjtRi7BR69T">
              Riksdagen tillkännager för regeringen som sin mening vad i motionen
              anförs om att åtgärder krävs både på emissionssidan och immissionssidan.
              1
            </item>
            <item xml:id="i-AjcbKcN4EGVEzmhwLD6mVm">
              Riksdagen tillkännager för regeringen som sin mening vad i motionen
              anförs om att kraftfullt verka för att arbetet inom EU påskyndas
              så att däcksbullerdirektivet skärps väsentligt.
            </item>
            <item xml:id="i-9FyRZN2ePj5KijiJduuCLi">
              Riksdagen tillkännager för regeringen som sin mening vad i motionen
              anförs om att kraftfullt verka för att arbetet inom UNECE snarast
              leder till väsentligt minskad bulleremission från alla slag av
              vägfordon.
            </item>
            <item xml:id="i-FQxH32q7duMHiGncGdcgp9">
              Riksdagen tillkännager för regeringen som sin mening vad i motionen
              anförs om att verka för att bulleremissionen från civila flygplan
              minskar och att i planeringen kring flygplatserna beakta att bullerzonerna
              kommer att öka i storlek med en växande flygtrafik.
            </item>
          </list>
          <p xml:id="i-2JdnmBURbJ7WrdAMfTAPQC">
            1 Yrkandena 1, 3 och 4 hänvisade till CU.
          </p>
        </div>
        <div xml:id="i-NAjCRD9Bj5YYDuQgvjczDT" type="motContent">
          <head xml:id="i-5ofi87VKqAQcgsyofoAuWH" type="h1">
            Åtgärder mot buller för en bättre hälsa
          </head>
          <head xml:id="i-YT5tNpBPGrfxKDst7qecns" type="h1">
            Motivering
          </head>
          <p xml:id="i-QWNc3P5P4GxP6pkFdXs7Zz">
            Under den förra borgerliga regeringsperioden beslöt riksdagen
            om en handlingsplan mot buller (SOU 1993:65, prop. 1993/94:215).
            Redan då var man klar över att buller medför hälsorisker. Forskningen
            har sedan gått vidare och gett ytterligare stöd för bullrets negativa
            effekter på hälsa och välbefinnande. Trots de tillkommande rönen
            har det efterföljande arbetet för att minska bullret i samhället
            inte drivits tillräckligt kraftfullt. Nu är det hög tid att åter
            ta krafttag mot bullret och ge det hög prioritet vad gäller åtgärder
            på både emmisions- och immissionssidan.
          </p>
          <p xml:id="i-6Qkz2cVgrRhHqurKNZKXJq">
            En hög andel av befolkningen i Sverige är utsatt för trafikbuller
            och annat samhällsbuller som har en menlig inverkan på hälsan.
            Mest omfattande är störningarna från vägtrafik, men även problemen
            med flygbuller och tågbuller är omfattande. Effekterna är bland
            annat sömnstörning, samtalsstörning, allmänt upplevd störning
            och kardiovaskulära effekter som högt blodtryck. Buller är en
            av de få miljöföroreningar där problemen fortfarande ökar i omfattning.
            Samma riktvärden för trafikbuller som riksdagen ställt sig bakom
            i proposition 1996/97:53 har varit vägledande alltsedan 1960-talet
            då de formulerades som ett långsiktigt mål. Varken långsiktigt
            mål eller riktvärden har således skärpts sedan dess.
          </p>
          <p xml:id="i-4WrxQxXoCvZSSs6Pw8MM4t">
            Det har varit svårt att uppfylla dessa riktvärden. De överskrids
            i stor omfattning i den befintliga miljön. De har varit och är
            svåra att tillgodose även i ny bebyggelse. Det långsiktiga målet
            ter sig i dag mer avlägset än då det först formulerades på 1960-talet.
            De väsentligaste orsakerna härtill är att de enskilda vägfordonen
            i normal trafik emitterar nästan lika mycket buller i dag som
            för 40 år sedan. Bullerminskande åtgärder på nya persontåg har
            ätits upp av ökade hastigheter. Den betydande bullerminskningen
            hos flygplan jämfört med 1950-talets första generation jetplan
            räcker inte för att kompensera för den ökade omfattningen av flygtrafiken.
          </p>
          <p xml:id="i-S8K7UYYbEi5P8TwGTzSsHG">
            I proposition 1997/98:145 Svenska miljömål togs emellertid ett
            ambitiöst grepp. Inom miljökvalitetsmålet God bebyggd miljö anges
            som generationsmål (s. 138) att människor inte ska utsättas för
            bullerstörningar samt att inriktningen är att miljökvalitetsmålet
            ska nås inom en generation.
          </p>
          <p xml:id="i-G2WArMst6k3pM2JXw1ck9L">
            För det fortsatta arbetet gjorde den tidigare regeringen i samma
            proposition (s. 146) bedömningen att trafikbullret i tätorter
            bör minska så att det underskrider gällande riktvärden.
          </p>
          <p xml:id="i-ToxC3Q7AjfUkezASLawn9V">
            I proposition 2000/01:130 är ett etappmål, där kallat delmål,
            för god bebyggd miljö formulerat enligt följande: Antalet människor
            som utsätts för trafikbullerstörningar överstigande de riktvärden
            riksdagen ställt sig bakom för buller i bostäder skall ha minskat
            med 5 procent till år 2010 jämfört med 1998. Detta mål avser inomhusvärden
            bakom stängda fönster. I propositionen upprepas även det ambitiösa
            generationsmålet enligt ovan (prop. 2000/01:130 bil. 8 s. 156).
            Det konstateras också i propositionen att Det blir svårt att nå
            generationsmålet för god bebyggd miljö med denna ambitions­nivå
            (för 2010)! Som det ser ut i dag torde det vara helt omöjligt
            att nå generationsmålet till 2010.
          </p>
          <p xml:id="i-DRrLYFdzCASWFD7FbNQJ8g">
            Även om det är omöjligt att i ett kort tidsperspektiv lösa samhällsbullerproblemet
            är det i ett längre perspektiv möjligt att nå mycket stora förbättringar.
            Det kräver dock ett långsiktigt och målmedvetet arbete och det
            måste till åtgärder på både emissions- och immissionssidan. Samtidigt
            gäller det att tillvarata möjligheterna till samordning med andra
            mål för miljö, resurshushållning och trafiksäkerhet.
          </p>
          <head xml:id="i-AMRiLyvSopSYQrb1wGeJeE" type="h2">
            Immission
          </head>
          <p xml:id="i-TimUZeTT2NhaQ8NWwCFynz">
            Det politiska intresset i Sverige och de åtgärder mot buller
            som vidtagits har främst gällt riktvärdena och åtgärder på immissionssidan.
            Krav har på senare tid ställts på lättnader i riktvärdena snarare
            än på att kraftfullt verka för en mer hälsosam miljö, trots att
            vetenskapliga rön rörande de negativa hälsoeffekterna visat alltmer
            på allvaret i bullerproblemen. Det är inte riktvärdena som det
            är fel på, utan bullret.
          </p>
          <p xml:id="i-EG8QK46pjA8SwyKJtm5S2e">
            Traditionella åtgärder mot trafikbuller har varit att ta till
            stora avstånd mellan vägar och bebyggelse samt att bygga bullervallar.
            Dessa åtgärder kan ses som en parallell till höga skorstenar som
            medel mot luftföroreningar. De löser inte problemen och är dessutom
            kontraproduktiva. Ökade avstånd leder till mer trafik och därmed
            mer buller totalt.
          </p>
          <p xml:id="i-EbapmUsVbZ4UjjpMgBc5YA">
            Mistra har satsat betydande medel på forskningsprogrammet Ljudlandskap
            för bättre hälsa. Genom programmet har mycken ny kunskap om buller
            och dess hälsoeffekter vunnits. Betydelsen av tillgång till tyst
            sida på bostäderna och tysta områden har klarlagts. Dessa rön
            har tagits till vara av Bover ket i dess arbete med den praktiska
            utformningen av regelverket kring buller i planeringen. Syftet
            är att en god ljudmiljö ska kunna åstadkommas i en tät stad utan
            att bullermålet ska komma i konflikt med andra miljömål eller
            mål för naturresurshushållning. I detta sammanhang har det även
            föreslagits att bullermålet ska formuleras i hälsotermer.
          </p>
          <p xml:id="i-G8oeNyEf1Ua2xhdPL1tKR7">
            Ytterligare frågor vars aktualitet ökar i fråga om immissionen
            från marktransporter gäller buller från tågtrafik och frågor knutna
            till att alltfler människor utsätts för buller från flera olika
            slag av källor. En ökande tågtrafik beror ofta på att godstransporterna
            ökar och den ökande godstrafiken körs i stor utsträckning nattetid.
            Att dygnsrytmen för väg- och tågtrafik är olika gör att det inte
            blir några lugna perioder kvar under dygnet för dem som exponeras
            för både tåg- och vägtrafikbuller. Hur olika slag av bullerkällor
            som ska sammanvägas i störningshänseende är ännu inte helt klarlagt,
            men det är definitivt fel att som ofta ändå görs behandla dem
            var för sig. Inom detta område behövs ett klargörande. Det vore
            särskilt felaktigt i sådana sammanhang att tillgodoräkna sig någon
            så kallad tågbonus. Självklart förekommer det också fall när flygbuller
            förekommer tillsammans med buller från markbunden trafik. Även
            här behövs klarlägganden.
          </p>
          <head xml:id="i-Qy22wme11SmCbSm226AuPm" type="h2">
            Emission
          </head>
          <p xml:id="i-M9239dEebuQG5mPKojLaMF">
            På emissionssidan när det gäller vägtrafik har vi tre viktiga
            aktörer: väghållarna, däcktillverkarna och biltillverkarna. Alla
            måste medverka med betydligt högre ambitioner än hittills för
            att minska bulleralstrandet.
          </p>
          <p xml:id="i-G9cTciHc2Mfp4pmoUCmjpc">
            På emissionssidan har arbetet på nationell nivå främst rört tysta
            vägbeläggningar. Sådana används i stor omfattning och med god
            verkan i bland annat Nederländerna. I Sverige möter vi dock stora
            svårigheter på grund av vår användning av dubbdäck. Dessa leder
            till en snabb försämring av de bullerreducerande egenskaperna
            hos tysta vägbeläggningar. Redan efter en vintersäsong har merparten
            av bullerreduktionen försvunnit. Om detta allvarliga hinder för
            en effektiv användning av tysta vägbeläggningar inte kan lösas
            borde man pröva möjligheterna till och effekterna av restriktioner
            mot dubbdäcksanvändning på liknande sätt som man gjort i Norge.
            Under alla omständigheter måste forsknings- och utvecklingsarbetet
            rörande tysta vägbeläggningar intensifieras liksom deras användning
            ökas. Olika metoder för att stimulera deras användning bör sökas.
            Tysta vägbeläggningar har i danska studier konstaterats vara mer
            konstnadseffektiva än bullervallar. Förutsättningarna för att
            kunna föreskriva deras användning i detaljplan behöver utredas.
          </p>
          <p xml:id="i-TBCEFnhQN2UsTMWAxtFyNL">
            EU:s däcksbullerdirektiv, 2001/43/EC-Noise emission limits, är
            mycket svagt. Kommissionens utlovade omprövning av gränsvärdena
            är försenat minst två år. Det är angeläget att nya gränsvärden
            snarast sätts så att trafiken blir klart tystare. Utvecklingen
            borde också kunna stimuleras med ekonomiska styrmedel: en bullerrelaterad
            avgift på nya däck.
          </p>
          <p xml:id="i-GsacsMbd7wEuYBxpfojrrJ">
            Nya vägfordon ska bullertyptestas. En arbetsgrupp, GRB inom WP
            29 i UNECE, arbetar med en ny testmetod och nya gränsvärden. Detta
            arbete har tagit lång tid. EU har en stark position inom detta
            arbete och skulle kunna vara starkt pådrivande. Inga tecken tyder
            på att kommissionen utnyttjar denna position. Även för bilarna
            kanske ekonomiska styrmedel mot lägre avgivning av buller skulle
            kunna införas.
          </p>
          <p xml:id="i-3rVQ22erb7H3FC4YqxCrRE">
            Flygbuller är ett problem kring många flygplatser. Flygplanens
            bulleremission regleras av bestämmelser från ICAO, International
            Civil Aviation Organization. Framstegen i bullerbekämpning var
            inledningsvis stora efter att den första generationens jetplan
            kom på 1950-talet, men framstegen de senaste 30 åren har varit
            blygsamma och inte kompenserat för trafikökningen. Skärpta bullerkrav
            har varit teknikföljande, inte teknikdrivande. I samband med att
            så kallade Chapter 2-plan förbjöds på europeiska flygplatser och
            att flygtrafiken hade en nedgång efter den 11 september 2001,
            minskade bullerzonerna något kring flygplatserna. När nu åter
            flygtrafiken ökar så ökar åter bullerzonerna. Det gäller därför
            att med en framsynt planering undvika att antalet flygbullerutsatta
            åter ökar. Det är också viktigt att Sverige är aktivt pådrivande
            i det internationella arbetet för tystare flygplan.
          </p>
        </div>
        <div xml:id="i-JMu9xvis5FV7CyD85xs3Qo" type="signatureBlock">
          <list xml:id="i-XrqLq9Z273kY5cz6paoBVs">
            <item xml:id="i-LGTs9ThTrHZjBJi1EHSdig" who="i-L3xspgThUxUN1YtSDqcmk8" type="signature">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
