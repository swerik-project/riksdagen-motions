<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-TU-00311">
  <teiHeader>
    <fileDesc>
      <titleStmt>
        <title>Bärighetsstöd för vägar i Småland</title>
        <author corresp="i-Cndwseqc83uGA5s7vUEPqB">av Olle Sandahl (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bärighetsstöd för vägar i Småland</title>
          <idno type="rdwebb">GR02T311</idno>
          <rs type="number">T311</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GR02T311/text</ref>
          <ref type="dokument_url_html">http://data.riksdagen.se/dokument/GR02T311</ref>
          <ref type="dokumentstatus_url_xml">http://data.riksdagen.se/dokumentstatus/GR02T311</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SpNLerams1BRQctBeS2onV" type="signed"/>
        <correspContext corresp="i-SpNLerams1BRQctBeS2onV">
          <note type="signatory" corresp="i-Cndwseqc83uGA5s7vUEPqB"/>
        </correspContext>
        <correspAction xml:id="i-S3oG5HsVuAZjmawyTQCny" type="referral">
          <date when="2003-10-15"/>
        </correspAction>
        <correspAction xml:id="i-49yDiaUzdBrGRK4o2pXx1N" type="dismissal">
          <date when="2003-10-15"/>
        </correspAction>
        <correspAction xml:id="i-J6BVwZqZNMEi5AEnRL6Lfo" type="submission">
          <date when="2003-10-07"/>
        </correspAction>
        <correspAction xml:id="i-ChQFrPAPsiPcguYVQRdEwK" type="assigned"/>
        <correspContext corresp="i-ChQFrPAPsiPcguYVQRdEwK">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_T_0311/mot_200304_T_0311-0001.pdf"/>
      <div xml:id="i-FnWQvia9rqZ4La3oxWAtsJ" type="motHeader">
        <div xml:id="i-EiqRcswagCkKzB61NwsPLf" type="motTitle"/>
        <div xml:id="i-2foDc26rgXiMr47r5t9Nit" type="motSubmissionInfo"/>
      </div>
      <div xml:id="i-JU6WAz6G35DU8qKi8eUgw7" type="motBody">
        <div xml:id="i-Coroa4c1bmLdSCSLkbw4vi">
          <p xml:id="i-M6MhWEqP6G3M4q1EBNCRYE">
            2003/04 mnr: T311 pnr: kd664
          </p>
          <p xml:id="i-51Y6nSv2qk3MmHbcNKDGpZ">
            Motion till riksdagen 2003/04:T311
          </p>
          <p xml:id="i-JicPcZrg2Nk3p6Dzb79eFA">
            av Olle Sandahl (kd)
          </p>
          <p xml:id="i-8aF73Av4MY7RmmVipXUguz">
            Bärighetsstöd för vägar i Småland
          </p>
          <p xml:id="i-iRYBER8MYP5FABm4642pS">
            Förslag till riksdagsbeslut
          </p>
          <p xml:id="i-JmeXar54ekSa8E7XRtyWnp">
            Riksdagen tillkännager för regeringen som sin mening vad i motionen
            anförs om att anpassa resurserna för bärighetsåtgärder till den
            faktiska relativa nyttan, genom att större andel destineras till
            de småländska vägarna.
          </p>
          <p xml:id="i-GFgd5rdvvc4HrHS31ncgfw">
            Motivering
          </p>
          <p xml:id="i-9P2CZLwJdQ1V59M8Lm1qnm">
            Förslaget till nationell plan för vägtransportsystemet för åren
            2004-2015 innehåller en ökad satsning på bärighetsåtgärder. Totalt
            rör det sig om 17 miljarder kronor under planperioden. Den föreslagna
            fördelningen av dessa medel beaktar inte tillräckligt näringslivets
            förutsättningar i södra Sverige. Skogsavverkningen i Småland är
            cirka 15 procent av avverkningen i riket. Hela 22 procent av produktionen
            av sågat virke sker i Småland. Drygt 12 procent av det statliga
            vägnätet finns i Småland och många vägar har bärighetsproblem
            som försvårar näringslivets transporter. I planen föreslås att
            endast 6 procent av tillgängliga medel skall användas till åtgärder
            i Småland. Det borde vara betydligt mer. Tjällossningen varierar
            mycket från år till år i södra Sverige. De lokala variationerna
            är stora på grund av olika väderförhållanden. Problem med avstängda
            vägar för tung trafik kan förekomma under hela vinterhalvåret.
            Samma väg kan bli avstängd flera gånger samma år, beroende på
            upprepade tjällossningar. Drygt 25 procent av vägnätet i Småland
            har så klen uppbyggnad att det riskerar att stängas för tung trafik
            om tjällossningen blir besvärlig i området. Vägverket uppger att
            man så långt möjligt undvikit att stänga av vägar med särskild
            betydelse för tung trafik. Många av dessa vägar har skador som
            är besvärande för trafikanterna, särskilt för tung trafik. Dessa
            vägar behöver förstärkas för att klara näringslivets transporter
            fortsättningsvis.
          </p>
          <pb facs="riksdagen-motions-pdf/data/200304/mot_200304_T_0311/mot_200304_T_0311-0002.pdf"/>
          <p xml:id="i-RuixeUkm92CvQqLgvSVSXx">
            2003/04:T311
          </p>
          <p xml:id="i-MQWq3KrrzWqiJEc6n9xdVy">
            Permanenta bärighetsrestriktioner är ett betydligt större problem
            i södra Sverige, eftersom dispens för tunga transporter på tjälad
            väg inte är möjlig. (I Småland finns nästan 30 mil väg med lägre
            tillåten belastning året om.) Vid sidan om skogsnäringen finns
            ett transportintensivt jordbruk och en geografiskt spridd tillverkningsindustri
            som genererar omfattande tunga transporter på mindre vägar. Exempelvis
            finns drygt 21 procent av Sveriges kor i Småland. En satsning
            på förbättrad bärighet på vägarna i södra Sverige leder därför
            till större samlad nytta för näringslivet än motsvarande satsning
            på annat håll. De mindre vägarna i Småland är smalare och krokigare
            än i Norrland. Ofta är det gamla grusvägar som försetts med en
            tunn beläggning, men som inte förstärkts och moderniserats. Samtidigt
            är andelen av befolkningen som bor på landsbygden särskilt stor
            i Småland. I Kronobergs län bor 25 procent av befolkningen på
            ren landsbygd. Den låga vägstandarden och dåliga bärigheten blir
            särskilt besvärande när arbetspendlare, skolbuss, mjölkbil, timmerbilar
            och andra tunga transporter skall fram på samma väg. Behovet av
            farbara vägar året om har särskilt stor betydelse för social välfärd
            och funktionella arbetsregioner.
          </p>
          <p xml:id="i-QDsErAL5RsCtamHNcAwKpo" type="date">
            Stockholm den 1 oktober 2003
          </p>
          <div xml:id="i-P1Svaq5tt3UfFGgboqMjCt" type="signatureBlock">
            <list xml:id="i-T3PdADFWmjDqEhREKZ2jjK">
              <item xml:id="i-6t2k2t3NECvT4K8tvbgion" who="i-Cndwseqc83uGA5s7vUEPqB" type="signature">
                Olle Sandahl (kd)
              </item>
            </list>
          </div>
        </div>
      </div>
    </body>
  </text>
</TEI>
