<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00394">
  <teiHeader>
    <fileDesc>
      <titleStmt>
        <title>Beslutanderätt vid gemensam vårdnad</title>
        <author corresp="i-NiuBLX8hzt3w2Uyev12Wbt">av Krister Hammarbergh (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beslutanderätt vid gemensam vårdnad</title>
          <idno type="rdwebb">GZ02C394</idno>
          <rs type="number">C394</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C394/text</ref>
          <ref type="dokument_url_html">http://data.riksdagen.se/dokument/GZ02C394</ref>
          <ref type="dokumentstatus_url_xml">http://data.riksdagen.se/dokumentstatus/GZ02C394</ref>
          <ref type="doc">http://data.riksdagen.se/fil/266F3EB7-7151-4F89-B951-0299163DB6F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TpjCL8PBhaZ9vEC8HVJVDA" type="signed"/>
        <correspContext corresp="i-TpjCL8PBhaZ9vEC8HVJVDA">
          <note type="signatory" corresp="i-NiuBLX8hzt3w2Uyev12Wbt"/>
        </correspContext>
        <correspAction xml:id="i-9RTvgFKrJcQ7teu9m36d41" type="numbering">
          <date when="2011-10-10"/>
        </correspAction>
        <correspAction xml:id="i-Tp4UwbsX9gLD9hVM6bogG9" type="submission">
          <date when="2011-10-05"/>
        </correspAction>
        <correspAction xml:id="i-PCRVe8QAKm6c2ACuTQHQJW" type="transfer">
          <date when="2011-10-03"/>
        </correspAction>
        <correspAction xml:id="i-DVwmnrjkz8BdQ9GdPHXCmu" type="assigned"/>
        <correspContext corresp="i-DVwmnrjkz8BdQ9GdPHXCmu">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KyAjTs4XWZQSNix56o361H" type="motBody">
        <div xml:id="i-9K7AMwys7pems68toGNJTD" type="motProposal" subtype="förslag">
          <head xml:id="i-N6bnbe6oXMHkXMNqzTXj61">
            Förslag till riksdagsbeslut
          </head>
          <p xml:id="i-J3C4Ec5XtdsiKZ2kBx3A7P">
            Riksdagen tillkännager för regeringen som sin mening vad som
            anförs i motionen om att reglerna om beslutanderätt vid gemensam
            vårdnad bör ses över.
          </p>
        </div>
        <div xml:id="i-VMcJWehbmt3nVbbh4hhsxs" type="motContent">
          <head xml:id="i-KFSQixrLJPJxVeUMpX1udK" type="h1">
            Motivering
          </head>
          <p xml:id="i-JWjpWk2GTpBVVGd2BvNnHZ">
            Barn har rätt till bästa uppnåeliga hälsa, sjukvård och rehabilitering
            enligt FN:s barnkonvention. Dock finns det idag ett problem med
            att barn kan nekas vård, stöd och behandling om den ena vårdnadshavaren
            motsätter sig det. Det är en följd av dagens lagstiftning, som
            ställer krav på enighet mellan vårdnadshavarna i dessa frågor.
            Ett barn som utsatts för övergrepp av den ena föräldern kan som
            en följd av detta nekas psykiatrisk behandling för sitt trauma
            på grund av att förövaren sätter stopp.
          </p>
          <p xml:id="i-HC2hBe7Cf6aw15x9gndMaD">
            Frågan har tidigare lyfts fram i flera utredningar. Kommittén
            om barnmisshandel drog i sitt betänkande Barnmisshandel Att förebygga
            och åtgärda (SOU 2001:72) slutsatsen att kravet på enighet mellan
            vårdnadshavarna kan få negativa konsekvenser när det gäller barns
            möjligheter att få psykiatrisk behandling efter att ha blivit
            utsatta för övergrepp i hemmet och att barnets intresse av att
            få vård och behandling generellt sett borde väga tyngre än vårdnadshavarens
            rätt att besluta i dessa fall.
          </p>
          <p xml:id="i-KgrrA7G6g1CqDVfLZy82HG">
            Kommittén som tillsatts för att utvärdera 1998 års reform om
            vårdnad, boende och umgänge gavs i uppdrag att se över frågan
            om beslutanderätten. I slutbetänkandet, Barnets bästa, föräldrars
            ansvar (SOU 2005:43) gavs dock ingen lösning. Ytterligare en utredning
            tillsattes och i juli 2007 presenterades betänkandet Beslutanderätt
            vid gemensam vårdnad (SOU 2007:52). I utredningen konstateras,
            återigen, att kravet på enighet mellan vårdnadshavarna kan leda
            till betydande problem. Ett förslag till lösning presenterades,
            där den ena vårdnadshavaren i undantagsfall skulle kunna ges rätt
            att ensam bestämma i frågor rörande bl.a. hälso- och sjukvård
            och insatser enligt socialtjänstlagen. Sådan rätt skulle fastställas
            av domstol eller genom avtal.
          </p>
          <p xml:id="i-TQ1HXRy1ukwPqE1vPCtfzZ">
            Det finns problem med denna lösning. Det tar tid att driva process
            i domstol, vilket riskerar att förlänga tiden innan barnet får
            vård ytterligare. Att gå till domstol riskerar också att trappa
            upp konflikten mellan föräldrarna, vilket skadar barnet på både
            kort och lång sikt. Att driva process i domstol medför också kostnader,
            vilket i sin tur kan innebära sämre ekonomiska förutsättningar
            för barnet.
          </p>
          <p xml:id="i-Rhd26FCtDdKJKP9HaDyWRQ">
            Regeringen har nyligen (proposition 2009/10:112 Umgängesstöd
            och förutsättningar att tala med barn) gjort bedömningen att en
            sådan lösning inte bör införas. Detta är ett bra ställningstagande.
          </p>
          <p xml:id="i-CfipaufEzKtm5aSbZ8L4om">
            En lösning av problematiken, som stöds av exempelvis Rädda Barnen
            och Barnombudsmannen, innebär att vardera vårdnadshavare ges rätt
            att var för sig besluta om hälso- och sjukvård och stöd och insatser
            enligt socialtjänstlagen för barnet. En sådan lösning har många
            fördelar. Utgångspunkten måste vara barnets rätt till vård och
            stöd och att sådana insatser är bra för barnen. I dessa fall finns
            också en professionell vård- eller stödgivare som prövar behovet
            av behandlingen eller insatserna. Denna lösning skulle medföra
            en tydlig förenkling och leda till att fler barn får den vård
            och det stöd de har rätt till.
          </p>
          <p xml:id="i-JFdzYnmafLr1qobbVsb5aB">
            Jag anser att reglerna bör ses över, om de kan ändras i riktning
            mot att var och en av vårdnadshavarna ges möjlighet att samtycka
            till icke-operativ hälso- och sjukvård samt stöd och insatser
            enligt socialtjänstlagen för barnet. Så länge det finns föräldrar
            med gemensam vårdnad som inte är ense i alla frågor måste barnets
            rätt till vård och stöd väga tungt och de möjligheter som idag
            inte finns skapas.
          </p>
        </div>
        <div xml:id="i-3GGdHo8RkzyL72zrfa2XJ6" type="motSignatures">
          <list xml:id="i-3phyRRBsw31NjzNTh4NHod">
            <item xml:id="i-HXVqp7B4YGd4cRmi2nz2iP" who="i-NiuBLX8hzt3w2Uyev12Wbt">
              Krister Hammarbergh (M)
            </item>
          </list>
        </div>
      </div>
    </body>
  </text>
</TEI>
