<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-SfU-00607">
  <teiHeader>
    <fileDesc>
      <titleStmt>
        <title>Integrationspolitiken</title>
        <author corresp="i-Q6uWG1k3pbJio9CebNs3Cz i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integrationspolitiken</title>
          <idno type="rdwebb">GN02Sf607</idno>
          <rs type="number">Sf607</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GN02Sf607/text</ref>
          <ref type="dokument_url_html">http://data.riksdagen.se/dokument/GN02Sf607</ref>
          <ref type="dokumentstatus_url_xml">http://data.riksdagen.se/dokumentstatus/GN02Sf607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PrD9WMCJ3nVNV2kzPtMhz6" type="signed"/>
        <correspContext corresp="i-PrD9WMCJ3nVNV2kzPtMhz6">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-9n2wzxQq5C8N4QPRxhJwUE">
          <date when="1999-10-12"/>
        </correspAction>
        <correspAction type="dismissal" xml:id="i-M7LjioF6EgGYDtCY3vGtcH">
          <date when="1999-10-12"/>
        </correspAction>
        <correspAction type="submission" xml:id="i-7JU9Pe9aojxycASb4AstBw">
          <date when="1999-10-05"/>
        </correspAction>
        <correspAction type="referral" xml:id="i-HJNLD4SMYRZ9dDmU32Uwin">
          <date when="1999-10-12"/>
        </correspAction>
        <correspAction type="dismissal" xml:id="i-2DHZCxjk9eh3vcEddaXkLY">
          <date when="1999-10-12"/>
        </correspAction>
        <correspAction type="submission" xml:id="i-JWvqRCu2uBpwe9fxg7B2rb">
          <date when="1999-10-05"/>
        </correspAction>
        <correspAction type="assigned" xml:id="i-QrCDxMYXjWcaqN8zSjA9t"/>
        <correspContext corresp="i-QrCDxMYXjWcaqN8zSjA9t">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Sf_0607/mot_199900_Sf_0607-0001.pdf"/>
      <div type="motHeader" xml:id="i-CLXmXLKWZBLVy6cMo4CPqk">
        <div type="motTitle" xml:id="i-L1CxpJnZyaB9DyFDXvKrTs"/>
        <div type="motSubmissionInfo" xml:id="i-PxZnkccGtr8FazzACoQh8u"/>
      </div>
      <div type="motBody" xml:id="i-CYxZfs33R4tCxxxFXHMA1K">
        <div xml:id="i-EXYSYFtGubhgwTs1Buw7yy">
          <p xml:id="i-59mCGFJJCaFuStiMjUFPeU">
            1999/2000 mnr: S£607 pnr: m322
          </p>
          <p xml:id="i-WxQ8gvdc7KzU5FiwUd9qCw">
            Motion till riksdagen 1999/2000:S£607
          </p>
          <p xml:id="i-MbGk4Q8vhpoVyvCG8dLR1E">
            av Sten Tolgfors (m)
          </p>
          <p xml:id="i-Fzi2AdQikjc2oH1DSYnwqA">
            Integrationspolitiken
          </p>
          <p xml:id="i-N3g5Nc53yAQnZh7Bhnd8y5">
            Avskaffa den misslyckade integrationspolitiken
          </p>
          <p xml:id="i-KjTmcoMJBCk8yFhveW8Kpe">
            Efter två decennier där den ofrivilliga segregationen ökat år
            från år, då arbetslösheten satt sig hårt i många bostadsområden,
            då motsättningarna i samhället tillåtits öka — då vaknar den socialdemokratiska
            regeringen upp och ser att integrationsfrågan måste ägnas vidare
            uppmärksamhet. Frågan är inte ny. För de organisationer som arbetat
            med flyktingar och invandrare har det varit uppenbart i många
            år att problemen funnits där. Polisen har också varnat för att
            segregationen och det sociala utanförståendet i ökande utsträckning
            kan ge upphov till brott och våld. Den socialdemokratiska integrationspolitiken
            fungerar inte. Orsaken är att grunden — socialstatens förmåga
            att omhänderta och lägga till rätta — har resulterat i att människor
            förlorat möjligheten att påverka sin egen situation. Socialt och
            ekonomiskt utanförstående, maktlöshet, arbetslöshet och bidrags-
            beroende i en tidigare okänd omfattning har blivit resultatet
            för många utlandsfödda människor och deras familjer. Mottagningssystemet
            för flyktingar har verkat passiviserande, liksom kommunplaceringssystemet
            och formerna för svenskundervisning. Kombinationen av en arbetsrätt
            som gör det riskfyllt att anställa, en privat hushållstjänstesektor
            som är stängd för nya jobb och en stel ekonomisk struktur där
            allt för få nya arbeten tillkommer gör att många människor döms
            till ekonomiskt utanförstående. Till dessa faktorer måste läggas
            förekomsten av förutfattade meningar om människor med annan bakgrund
            och — inte minst — bristfälliga språkkun- skaper och problem att
            få utländska examina accepterade i Sverige. Mycket behöver göras
            för att öppna arbetsmarknaden för de människor som idag stängs
            ute. Dagens situation ger problem både för enskilda och för samhället.
            En skala av åtgärder — allt från förbättrad svenskundervisning,
            via flexibel lönesättning och avreglerad arbetsrätt till öppnad
            tjänstesektor — hör till det som kan ha effekt. I grunden måste
            dock en politik för att bryta socialbidragsberoende och nyfattigdom
            finnas. Den är generell till sin natur. Integrationspolitiken
            måste vara inriktad på att få enskilda människor att ta ansvar,
            utbilda sig och växa. Grunderna för integrationspolitiken måste
            läggas om i enlighet med detta.
          </p>
          <pb facs="riksdagen-motions-pdf/data/199900/mot_199900_Sf_0607/mot_199900_Sf_0607-0002.pdf"/>
          <p xml:id="i-6G9Hv2Jf1y6yEpEnaAFG7f">
            Mer inte mindre individualism
          </p>
          <p xml:id="i-Riibbf61qChs63gcUXWe9H">
            Att människor särbehandlas negativt eller diskrimineras på arbetsmarknaden
            är oacceptabelt och en kränkning av berörda människor. Det är
            dock ett problem som vid sidan av lagstiftningen mot diskriminering
            bara kan bemötas genom ökad individualism och opinionsbildning.
            Alla människor har rätt att ses som individer och bedömas efter
            sina erfarenheter, kvalifikationer och ambitioner. Alla avvikelser
            från detta är diskriminering, vare sig den av politiker anses
            vara positiv eller negativ. För att åstadkomma att människor betraktas
            som enskilda individer oavsett ursprung finns i grunden bara en
            väg, ett tålmodigt och långsiktigt opinionsarbete. Det är i grunden
            en attitydfråga. Det är sannolikt ekonomiskt rationellt för både
            myndigheter och många företag att i en allt mer internationaliserad
            värld och ett allt mer internationaliserat svenskt samhälle ha
            människor med kännedom om olika språk och kulturer anställda.
            Inte minst borde det vara så därför att en relativt betydande
            del av hemmamarknaden består av människor med olika språklig och
            kulturell bakgrund. Dessutom är kunskap om främmande marknaders
            språk, attityder och kultur viktig för myndigheter och företag.
            Språklig och kulturell kunskap berikar och kan uppfordra till
            kreativitet och nytänkande. Det är däremot fel att politiskt reducera
            människor till delar av kvotgrupper eller ovanifrån placera in
            dem i kollektiv som ”invandrare”. Detta även om man gör det med
            aldrig så goda avsikter. Det är alltid fel att kvotera. Det är
            kontraproduktivt att som regeringen legitimera att människors
            ursprung — helt skilt från individens förmåga och taget för sig
            — skulle vara en relevant faktor vid anställning. Kan argumentet
            användas åt ena hållet kan det också missbrukas åt det andra.
            Med andra ord, legitimeras ursprunget som en faktor värd att uppmärksamma
            kommer detta sannolikt att ske både genom öppen positiv och dold
            negativ särbehandling. Målet måste vara det motsatta, att ursprung
            som sådant beaktas så lite som möjligt. Ursprung är inte en egenskap
            eller en färdighet. Språkkunskap däremot är en färdighet och en
            relevant kvalitet.
          </p>
          <p xml:id="i-8pqdbbh1eae8dR7Rjw284E">
            Kvotering löser inte problemen
          </p>
          <p xml:id="i-3QDoitSCN6rS4TR7LvGZ4s">
            Kvoteringar för med sig att vissa människor diskrimineras när
            deras erfarenheter, kvalifikationer och ambitioner får stå tillbaka
            för politiskt fastlagda rekryteringsmål som tagits fram för att
            gynna andra människor, tillhörande en viss politiskt definierad
            grupp. Även om den grupp som avses gynnas av faktiska eller påstådda
            skäl kan hävdas vara underrepresenterad eller felbehandlad på
            arbetsmarknaden eller i andra sammanhang, så innebär kvotering
            inget annat än att ännu ett fel begås. Att människor i den ena
            mer eller mindre godtyckligt definierade gruppen felbehandlas
            gör det inte rätt att felbehandla människor i någon annan grupp.
            Eller, annorlunda uttryckt, om problemet är att en grupp människor
            felbehandlas kan lösningen knappast vara att felbehandla en
          </p>
          <p xml:id="i-MUoMmw6gWHwap7oiais6Xk">
            Mot. 1999/2000 Sf607
          </p>
          <pb facs="riksdagen-motions-pdf/data/199900/mot_199900_Sf_0607/mot_199900_Sf_0607-0003.pdf"/>
          <p xml:id="i-9JNRdAsYbCwqxNSiTbswfN">
            annan. Att kvoteringar är diskriminerande är också skälet till
            att de riskerar Mot. 1999/2000 att skapa växande spänningar mellan
            människor. Sf607
          </p>
          <p xml:id="i-2E8SU9ND3S2N6ZJBPL8dEA">
            Regeringens orimliga invandrarbegrepp
          </p>
          <p xml:id="i-QqPK32ZhHsxotVCJG1necP">
            De flesta svenskar tycker att man är svensk när man är delaktig
            i samhället. Det kan ta kort eller lång tid, allt beroende på
            person. Poängen är att det ligger i egna händer. Det är svårare
            att betraktas som svensk av regeringen. Den räknar — som citatet
            ovan visar — de som är födda utomlands eller har minst en förälder
            som är född utomlands som invandrare. Med den definitionen som
            utgångspunkt kan regeringen påstå att en femtedel av landets befolkning
            har invandrarbakgrund, vilket ger en starkt överdramatiserad bild.
            Det är bara det att en stor del av människorna i regeringens grupp
            ”invandrare” för det första inte känner sig som invandrare och
            för det andra inte betraktas som ”invandrare” av den övriga befolkningen.
            Följaktligen kan de heller inte diskrimineras av detta skäl. I
            regeringens nuvarande definition måste nämligen bland många andra
            kungahuset, landets tiotusentals adoptivbarn, barn till adoptivbarn,
            barn till en invandrad förälder och människor från våra grannländer
            inräknas. Vad har de för intresse av att betraktas som invandrare?
            Vad har samhället för intresse av att betrakta dem som invandrare?
            Definitionen bidrar till att hålla människor utanför. En mycket
            stor del av dem som regeringen definierar som invandrare är i
            själva verket så integrerade på arbetsmarknaden och i samhället
            i stort att det utländska ursprunget är irrelevant för dem själva
            och omgivningen. Det nuvarande invandrarbegreppet är orimligt
            och måste avskaffas. Då räcker det inte att som regeringen byta
            namn och kalla invandrare för ”människor med utländsk bakgrund”
            istället. Många av dem som omfattas av regeringens indelning i
            ”vi” och ”dom” vet inte själva om att de ingår i ”dom”. De flesta
            vet det inte för att de inte känner till definitionen, andra för
            att de inte tänkt på sitt ursprung som annorlunda. Ytterligare
            andra vill behandlas som alla andra och saknar vilja att ingå
            i gruppen ”dom”. Det krävs en ny syn på integrationspolitiken
            i Sverige. Varje gång man överger individens rätt att ses just
            som en individ och börjar laborera med kvotgrupper och indelningar
            uppstår problem. Samma krav skall ställas på alla svenskar och
            samma rättigheter skall omfatta alla svenskar.
          </p>
          <p xml:id="i-HTTwpddDNfNye4RyX54c98">
            Hemställan
          </p>
          <p xml:id="i-T8Mto3tppVnzWKTKranRpR">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            grunderna för integrationspolitiken, 2. att riksdagen som sin
            mening ger regeringen till känna vad i motionen anförts om människors
            rätt att ses som individer och bedömas efter sina erfarenheter,
            kvalifikationer och ambitioner,
          </p>
          <pb facs="riksdagen-motions-pdf/data/199900/mot_199900_Sf_0607/mot_199900_Sf_0607-0004.pdf"/>
          <p xml:id="i-949W3U5GCbihwtGL7Dw1xz">
            3. att riksdagen som sin mening ger regeringen till känna vad
            i Mot. 1999/2000 motionen anförts om regeringens användning av
            invandrarbegreppet, Sf607 4. att riskdagen som sin mening ger
            regeringen till känna vad i motionen anförts om att samma krav
            och rättigheter skall omfatta alla svenskar.
          </p>
          <p xml:id="i-QzfZNTjCFpAGuT2ELsV573">
            Stockholm den 30 september 1999
          </p>
          <p xml:id="i-J6HqepCDgnoWDgXDyPnW9N">
            Sten Tolgfors (m)
          </p>
        </div>
      </div>
    </body>
  </text>
</TEI>
