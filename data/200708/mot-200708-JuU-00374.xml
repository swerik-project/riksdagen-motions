<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00374">
  <teiHeader>
    <fileDesc>
      <titleStmt>
        <title>Neuropsykiatriska funktionshinder och kriminalitet</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Neuropsykiatriska funktionshinder och kriminalitet</title>
          <idno type="rdwebb">GV02Ju374</idno>
          <rs type="number">Ju374</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju374/text</ref>
          <ref type="dokument_url_html">http://data.riksdagen.se/dokument/GV02Ju374</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju374</ref>
          <ref type="doc">http://data.riksdagen.se/fil/F4277317-0214-41C4-9A8C-84C66F81A8AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XxWcVAhGQ8F346GGpzYJSx" type="signed"/>
        <correspContext corresp="i-XxWcVAhGQ8F346GGpzYJSx">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-KPic56cEcR4cf35c5KpeeW" type="referral">
          <date when="2007-10-16"/>
        </correspAction>
        <correspAction xml:id="i-QuGF4miCkRJj5jVqXAc7ey" type="dismissal">
          <date when="2007-10-16"/>
        </correspAction>
        <correspAction xml:id="i-QnWgPi4SmpFiUKPhLn53Xs" type="numbering">
          <date when="2007-10-08"/>
        </correspAction>
        <correspAction xml:id="i-ARH5JRjeJqN8o9bi3d7ChW" type="submission">
          <date when="2007-10-04"/>
        </correspAction>
        <correspAction xml:id="i-YRLoy93un2GcBcsNsRshRo" type="transfer">
          <date when="2007-10-04"/>
        </correspAction>
        <correspAction xml:id="i-5PDhvhza44vyPpuafCJ32U" type="assigned"/>
        <correspContext corresp="i-5PDhvhza44vyPpuafCJ32U">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QTWK4XjFng58572pxGNHT5">
            Förslag till riksdagsbeslut
          </head>
          <list style="ol">
            <item xml:id="i-2zqWEs7dVTGWcCCPJM4oEj">
              Riksdagen tillkännager för regeringen som sin mening vad som
              anförs i motionen om behovet av att kunskapen om sambanden mellan
              kriminalitet och neuropsykiatriska funktionshinder implementeras
              i kriminalvården och i det brottsförebyggande arbetet.
            </item>
            <item xml:id="i-XU5JCghmoEezrPABEM3GZz">
              Riksdagen tillkännager för regeringen som sin mening vad som
              anförs i motionen om behovet av forskning inom området samt ett
              tydligt ansvarstagande för kunskapstillväxt och forskning.
            </item>
          </list>
        </div>
        <div type="motContent">
          <head xml:id="i-U4fKkh2dphyVyuLX14dzd1" type="h1">
            Motivering
          </head>
          <p xml:id="i-8unaqES2itNhTLMbEd193u">
            Det går att avsevärt minska drogmissbruket och kriminaliteten
            bland dem som nu är de mest intensiva missbrukarna och som ständigt
            återfaller i kriminalitet. Möjligheten finns, men många starka
            grupperingar och många invanda mönster lägger hinder i vägen.
          </p>
          <p xml:id="i-RnZJbeCX4xT3qmdiLmwJHP">
            Den pågående intensiva psykiatridebatten har gjort det allmänt
            bekant att flertalet av de mest brottsbenägna individerna är personlighetsstörda.
            Oftast är det frågan om det som psykiatrikerna benämner antisocial
            personlighetsstörning (ASP) eller vad kriminologer och rättspsykiatriker
            kallar psykopati. Mer än hälften av alla som sitter i fängelse
            ingår i denna grupp. Den mest spridda uppfattningen är att effektiv
            behandling saknas, att störningarna är närmast obotliga. Inom
            kriminalvården verkar detta vara satt i system; de som bedöms
            vara psykopater får som regel ingen behandling.
          </p>
          <p xml:id="i-LUq1yBHA3njujuh6mu9P8E">
            I ASP ingår att man varit utagerande och regelbrytare sedan barndomen
            och att man i vuxen ålder är fortsatt normlös, okänslig, impulsiv,
            aggressiv och oförmögen att planera för framtiden. Det handlar
            givetvis inte om skarpt avgränsbara tillstånd, utan om en konstellation
            av egenskaper som visat sig ofta hänga ihop. Upprinnelsen till
            ASP och psykopati ligger i ett olyckligt samspel mellan biologiska,
            utvecklingspsykologiska och sociala faktorer.
          </p>
          <p xml:id="i-46nreSpbKVdPM25oExn1ga">
            Man ärver inte kriminalitet, men väl personlighetsegenskaper
            som i ett ogynnsamt samspel ökar riskerna. Främst handlar det
            om medfödd impulsivitet och ett intensivt temperament. Cirka hälften
            av alla individer med ASP belastas också av andra medfödda psykiska
            funktionshinder, framför allt ADHD (Attention Deficit Hyperactivity
            Disorder), som kännetecknas av koncentrationssvårigheter, överaktivitet
            och impulsivitet.
          </p>
          <p xml:id="i-9DCWV59Z8RXnjKpgkUbpMz">
            Det är viktigt att här poängtera att långt ifrån alla med ADHD
            är kriminella. Däremot är sådana personer kraftigt överrepresenterade
            i våra fängelser. Cirka 25 procent av internerna inom kriminalvården
            har ADHD. Senast har detta bekräftats i en forskningsstudie på
            Kumlaanstalten, som visar att 55 procent av de grövsta våldsbrottslingarna
            i landet har haft ADHD i barndomen och att hälften av de nu livstidsdömda
            fortfarande uppfyller kriterierna för diagnosen. Detta ska jämföras
            med att man räknar med att omkring 5 procent av alla barn i skolåldern
            har ADHD. Några säkra uppgifter som gäller vuxna finns ännu inte.
            Tidigare trodde man att ADHD växte bort. Nyare studier visar att
            mer än hälften av barn med diagnos ADHD fortsätter att ha symtom
            i 2025-årsåldern.
          </p>
          <p xml:id="i-YQty1HThux26USAYJF9yz9">
            Den betydande samvariationen mellan ADHD och ASP gäller också
            förlöparna trotssyndrom (Oppositional Defiant Disorder, ODD) och
            uppförandestörning (Conduct Disorder, CD). ODD beskriver barn
            som redan i förskoleåldern är starkt aggressivt utagerande. Under
            de följande skolåren upp mot tonåren utvecklar många antisocialt
            beteende. Beteendet benämns uppförandestörning eller CD. När problemen
            kvarstår förbi 18 års ålder klassificeras de som ASP.
          </p>
          <p xml:id="i-3LEzP1h4uH1sw1FgwQLZ1H">
            Det är speciellt kombinationen ADHD, ODD och CD som indikerar
            hög risk för missbruk och kriminalitet upp i vuxen ålder. Det
            innebär att leva med en dubbel impulsivitet för mycket gas och
            för dåliga bromsar. Riskerna för sociala katastrofer är uppenbar.
            Individerna med ASP i kombination med ADHD blir ofta missbrukare
            och kriminella redan i de tidigaste tonåren eller ännu tidigare
            och fastnar i ett asocialt mönster. De har också en skrämmande
            hög överdödlighet i ung ålder. Individerna med bara ASP debuterar
            vanligen lite senare och har en större benägenhet att så småningom
            hamna rätt igen. Risken för att bli asocial är således starkt
            relaterad bl.a. till graden av impulsivitet.
          </p>
          <p xml:id="i-DsuqYct31ugBVtg9FNU1VS">
            Ett stort antal studier från olika länder talar för att var tredje
            blandmissbrukare och var femte alkoholmissbrukare har ADHD. Missbruket
            har i hög utsträckning karaktären av självmedicinering. Karakteristiskt
            är att man fastnar i missbruk i mycket unga åldrar, att man är
            dåligt hjälpt av traditionell missbruksvård och att man är starkt
            återfallsbenägen långt upp i vuxenlivet. Dessa samband är väl
            dokumenterade och kända sedan drygt ett decennium. Aktuella behandlingserfarenheter
            från några framsynta beroendecentra, som förmedlar samtidig behandling
            av missbruket och det psykiska funktionshindret, är oerhört positiva
            i jämförelse med vården som denna grupp traditionellt erbjuds
            (se nedan).
          </p>
          <p xml:id="i-Eo8wMqpgymaVTcgRB8keos">
            Trots detta fortsätter de viktigaste aktörerna med anknytning
            till missbruksvården att tala tyst om sambanden och de goda möjligheterna
            att förebygga och behandla. Ett uttalande, från d e nationella
            samordnarna för psykiatri och narkotikapolitik, att missbruk och
            psykisk sjukdom skall behandlas samtidigt, har inte hjälpt missbrukarna
            med ADHD nämnvärt, då inte heller samordnarna agerat tillräckligt
            kraftfullt för att uppmärksamma dem.
          </p>
          <p xml:id="i-Du7fuf8yK9refHBWvmJNHc">
            Socialstyrelsens kunskapssamling, 2002, ADHD hos barn och vuxna
            beskrev tydligt sambanden som diskuteras här, men därefter har
            Socialstyrelsen inte gjort några ansträngningar att föra ut kunskapen
            om ADHD som vanlig bakgrund/orsak till missbruk och tunga sociala
            problem i vuxen ålder. Som tillsynsmyndighet har man inte reagerat
            mot att missbruksvården på de flesta ställen i landet blundar
            för dubbeldiagnosen ADHD. I våras utkom Socialstyrelsen med nya
            Nationella Riktlinjer för missbruks- och beroendevård, där man
            fortfarande inte nämner sambandet mellan ADHD och missbruk, trots
            upprepade propåer. Särskilt anmärkningsvärt är att Kriminalvårdsstyrelsen,
            som numera är medveten om den kraftiga anrikningen av ADHD bland
            deras missbrukande klienter, medverkat i författandet av riktlinjerna.
          </p>
          <p xml:id="i-RvN11sa9qJfSqrpb4EKXaX">
            Inom kriminalvården har man, glädjande nog, nyligen startat två
            avgränsade ADHD-projekt i Norrtälje och Södertälje, men i den
            ordinarie verksamheten är det mesta ogjort vad gäller habiliteringen
            av de många internerna med ADHD. Kriminalvårdens ledning hanterar
            frågan lika lågmält som alla andra. Missbruksvården på våra fängelser
            har under de senaste åren fått ett betydande ekonomiskt tillskott
            från Mobilisering Mot Narkotika, vilket omsatts till traditionell
            missbruksvård utan dubbeldiagnostänkande. Enligt Brås utvärdering
            [ BRÅ, rapport 2005:3 ] förefaller satsningen, mätt som återfall
            i kriminalitet, ha varit helt verkningslös. Ett år efter frigivningen
            var det (bara) 35,8 procent som inte hade lagförts för nya brott
            av dem som blivit föremål för den extra satsningen, jämfört med
            35,2 procent hos en kontrollgrupp. Ett rimligt antagande är att
            i stort sett alla som återföll i kriminalitet också hade återfallit
            i missbruk samt att några ytterligare återfallit i missbruk bland
            dem som frigivits men inte lagförts för nya brott. Sannolikt hade
            således mindre än 30 procent klarat sig utan återfall inom ett
            år. En sammanställning (november -06) från beroendecentra i Uppsala,
            Stockholm, Västerås, Linköping och Örebro, innefattande 161 missbrukare
            med ADHD, som parallellt med sedvanlig missbruksvård erbjudits
            läkemedel mot ADHD under rigoröst kontrollerade former och med
            godkännande från Läkemedelsverket, visade att 78 procent av patienterna
            var fortsatt missbruksfria och kvar i behandlingsprogrammen efter
            ett år. Flertalet hade långvarigt missbruk bakom sig och uttalade
            sociala problem, inklusive kriminalitet. En jämförelse med kriminalvårdens
            resultat är naturligtvis vansklig då de olika populationernas
            problematik inte dokumenterats i tillräcklig utsträckning.
          </p>
          <p xml:id="i-7qdGCs5oPT5XJr1Zhmzgab">
            Trots denna begränsning framstår den dubbeldiagnosinriktade behandlingen
            som överlägset effektiv. Sannolikt skulle platsantalet i kriminalvården
            kunna reduceras med en tredjedel (i stället för att enligt nuvarande
            prognoser behöva ökas) inom ca sju åtta år, om denna pionjärverksamhet
            blev norm för missbruksvården i Sverige. Jämför detta med den
            pessimistiska prognosen i psykiatrisamordnarens slutrapport:
          </p>
          <p xml:id="i-ScbwqFzyBLZtMTfvC9SdKb">
            Någon genomgripande effekt på den totala brottsligheten i landet
            torde inte kunna utläsas i brottsstatistiken till följd av psykiatrisamordningens
            här framlagda förslag.
          </p>
          <p xml:id="i-2qG6EYqohmHGUwKq8o8H9s">
            Karakteristiskt för det rådande klimatet är att resultaten från
            denna lovande pionjärverksamhet hittills förbigåtts med tystnad.
          </p>
          <p xml:id="i-H9gAXMuaWRYCpEmKgk54Vx">
            På Riksmottagningen i Kumlaanstalten har man uppmärksammat att
            en hög andel av internerna som man klassificerar som psykopater
            också uppfyller kriterierna för diagnosen ADHD. Ändå fortsätter
            de att betraktas som obotliga och utestängs från all behandling.
            Med den kunskap man nu besitter är detta, enligt min uppfattning,
            ett oetiskt förhållningssätt.
          </p>
          <p xml:id="i-42Q998WHUVBqG8Bvkre6bE">
            Att de psykiskt funktionshindrade internerna i kriminalvården
            ofta far illa är väl bekant. (se t ex Unga män i anstalt och häkte,
            Kriminalvårdsstyrelsen 2001) och efter verkställigheten återvänder
            de alltför ofta till levnadsvillkor som svarar dåligt mot deras
            behov. Meningen är ju att internerna under fängelsevistelsen skall
            få insikter, som skall göra dem bättre rustade för framtiden.
            När de, med oförändrad stresskänslighet och impulsivitet, åter
            konfronteras med verklighetens krav, uppstår igen det kaos som
            föder desperation och oöverlagda handlingar trots alla goda föresatser.
            Under verkställigheten borde självfallet psykiskt funktionshindrade
            interner erbjudas psykiatriska utredningar, behandlingsprogram
            med habiliterande målsättning och en utslussning som beaktar deras
            funktionshinder och ger dem en rimlig chans till social anpassning.
            Missbruksvården inom kriminalvården borde givetvis också fullt
            ut uppmärksamma de neuropsykiatriska funktionshindren som i flertalet
            fall är så starkt länkade till missbruket. Det är inte tillfredsställande
            att kriminalvården slår sig till ro med de avgränsade ADHD-projekten
            i Norrtälje och Södertälje.
          </p>
          <p xml:id="i-7NtuwZZ72QEyVzKPGZ7myg">
            Kriminalvårdskommittén föreslår i Framtidens kriminalvård (SOU
            2005:54) att kriminalvårdens behandlingsresurser utökas och att
            ett system införs i fängelserna, där den intagne successivt kan
            meritera sig till högre förmånsnivåer. Förlorarna blir de som
            inte tar sig upp från de lägsta nivåerna. Med rådande värderingar
            och kunskapsnivå i kriminalvården handlar det framför allt om
            de neuropsykiatriskt funktionshindrade, som inte klarar att styra
            över sina aggressiva impulser och som har så uttalade svårigheter
            att stå emot missbruk. Olyckligt, då deras oprivilegierade verkställighet
            ger dem ytterligare erfarenheter av att misslyckas och därmed
            tenderar att fjärma dem än mer ifrån det laglydiga samhället.
            Olyckligt också då de som mest behöver det går miste om den välplanerade
            utslussning som det nya regelsystemet kan erbjuda. De är inte
            betjänta av kravlöshet, men kraven bör anpassas till deras förutsättningar.
            De har oftast misskött sig alltsedan tidiga skolår. Även kriminalvårdens
            krav blir dem ofta övermäktiga.
          </p>
          <p xml:id="i-9aHPmnG1WKzcrXA2RkQ32C">
            En grundförutsättning för att påföljden skall bli konstruktiv
            är att förståelse för den funktionshindrades svårigheter finns
            med i bemötandet, utan att man för den skull tar mindre avstånd
            från de kriminella handlingarna och från oacceptabelt beteende
            på anstalten. Kriminalvårdskommitténs förslag utgör ett ytterligare
            skäl till varför all personal inom kriminalvården måste blir förtrogen
            med de neuropsykiatriska funktionshindren.
          </p>
          <p xml:id="i-qaBYGL3rBV9rNPDAhiNzm">
            Det är väl dokumenterat att tidig behandling av funktionshindret
            ADHD kraftigt reducerar risken för att bli missbrukare. Sammanhängande
            stöd och behandling från barndomen upp i vuxenlivet ibland mycket
            omfattande, men på lång sikt kostnadseffektivt kan förhindra att
            högriskbarnet hamnar i missbruk och kriminalitet senare i livet.
            Ännu är sådana långsiktiga insatser en sällsynthet.
          </p>
          <p xml:id="i-NEWTQkwTdXEYdt2kGxhW74">
            Sammanfattningsvis finns bland barnen med ADHD en relativt stor
            och ganska lätt igenkännbar grupp som löper en kraftigt förhöjd
            risk att både hamna i och förorsaka tunga sociala problem, oftast
            via missbruk och kriminalitet. Genom allsidiga, uthålliga habiliteringsinsatser
            och psykiatrisk behandling kan en antisocial utveckling motverkas
            eller brytas om den hunnit etablerats. Det är belagt i en omfattande
            internationell forskning och i väsentliga delar känt sedan årtionden.
            Det handlar inte om att förse bokstavsbarnen i riskzonen med en
            stämpel i pannan utan om att erbjuda dem och deras familjer stöd
            och behandling så att förutsättningarna för en positiv utveckling
            blir så goda som möjligt.
          </p>
          <p xml:id="i-8t4dnzQUvhiC7U1PkxTiVh">
            Under socialdemokraternas tid i regering var det inte möjligt
            att få till stånd en öppen diskussion i dessa frågor. Alliansregeringen
            har hittills inte tagit ställning. Från kristdemokratiskt håll
            har under många år motionerats om bättre anpassning av det sociala
            stödet och om brottsförebyggande insatser som riktas specifikt
            till gruppen personlighetsstörda med ADHD. Utskotten har uttalat
            sig positivt om intentionerna och hänvisat till att en utveckling
            pågår, senast med hänvisning till en väntad rapport Uppföljning
            av nationella handlingsplanen för handikappolitiken, som nu finns
            tillgänglig och som inte berör den här frågan. Nu är det hög tid
            att utvecklingen går framåt.
          </p>
          <p xml:id="i-5d27gBYT4dSNqA4aAWbNej">
            Ett samhälle som fortsätter att förhålla sig passivt till att
            människor med vissa psykiska störningar och funktionshinder nästan
            ofrånkomligt hamnar i kriminalitet långt efter det att sambanden
            blivit uppenbara har ett ansvar mot både brottsoffer och gärningsmän.
            Samhällets bristande engagemang för de neuropsykiatriskt funktionshindrade
            måste vändas till ett större engagemang för dem som inte passar
            in.
          </p>
          <p xml:id="i-7Ukg1t1su6PJNFqPgksxJD">
            Kriminalvården, SiS och BRÅ bör i bred samverkan utreda hur kunskapen
            om dessa samband kan implementeras mer engagerat än hittills i
            det brottsförebyggande arbetet och i en återfallsförebyggande
            habilitering för dem som hamnar inom ungdomsvården och kriminalvården.
            Förutom att implementera den kunskap som dagens tillgängliga forskning
            lett fram till, måste rättsväsendet, främst Kriminalvården, tillsammans
            med utbildningsväsendet, skola samt universitet och högskola,
            ta ett större ansvar för att genom vetenskaplig forskning utveckla
            tillgängliga kunskaper och erfarenhetsbanker.
          </p>
        </div>
        <div type="motSignatures">
          <list>
            <item xml:id="i-PgKdqi528ve3TKMwSNAThW" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
