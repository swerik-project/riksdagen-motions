<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-03321">
  <teiHeader>
    <fileDesc>
      <titleStmt>
        <title>Omställning och kompetensförsörjning</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3321 av Mats Green m.fl. (M)</title>
          <idno type="rdwebb">H9023321</idno>
          <rs type="number">3321</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9023321/text</ref>
          <ref type="dokument_url_html">http://data.riksdagen.se/dokument/H9023321</ref>
          <ref type="dokumentstatus_url_xml">http://data.riksdagen.se/dokumentstatus/H9023321</ref>
          <ref type="docx">http://data.riksdagen.se/fil/1F768175-1267-4374-9271-21B79327BB05</ref>
          <ref type="pdf">http://data.riksdagen.se/fil/C9F5FB55-6CF6-47DF-9C82-9BE0BC74B871</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RXMDvKsiDTT6GgNNQPmPaS" type="signed"/>
        <correspContext corresp="i-RXMDvKsiDTT6GgNNQPmPaS">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Ss5eCCiVtUjuS9PnEw3PRH"/>
          <note type="signatory" corresp="i-JQCU38kBabAgvaTVEnxBqL"/>
        </correspContext>
        <correspAction xml:id="i-2cWugYUiQkJPKuaj7LkbDJ" type="submitted">
          <date when="2021-10-04"/>
          <time when="17:08:58"/>
        </correspAction>
        <correspAction xml:id="i-35rw3UVMydtYfis3ydaJ7D" type="reviewed">
          <date when="2021-10-04"/>
          <time when="19:26:49"/>
        </correspAction>
        <correspAction xml:id="i-8AcBikjTAL3z4r8ub9TLSK" type="referred">
          <date when="2021-10-14"/>
        </correspAction>
        <correspAction xml:id="i-LoBT1nsw88oWrxXAZCMTkk" type="assigned">
          <date when="2022-10-14"/>
          <time when="12:51:20"/>
        </correspAction>
        <correspContext corresp="i-LoBT1nsw88oWrxXAZCMTkk">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-HjKCCHcnFBiC55qYKCvfaG" type="behandlas_i"/>
        <correspContext corresp="i-HjKCCHcnFBiC55qYKCvfaG">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-435uEwht9sZ7qaYg3uUCtQ" type="behandlas_i"/>
        <correspContext corresp="i-435uEwht9sZ7qaYg3uUCtQ">
          <ref type="uppgift">2021/22:AU7</ref>
          <ref type="ref_dok_id">H901AU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XT5SVWpeM5gs3kTv713Hdq" type="behandlas_i"/>
        <correspContext corresp="i-XT5SVWpeM5gs3kTv713Hdq">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HNzT53Z8iUhJc5dnaVnZH1" type="behandlas_i"/>
        <correspContext corresp="i-HNzT53Z8iUhJc5dnaVnZH1">
          <ref type="uppgift">2021/22:UbU18</ref>
          <ref type="ref_dok_id">H901UbU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU18</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LGf1cx4YKwt8jp2jEGYB4M" type="behandlas_i"/>
        <correspContext corresp="i-LGf1cx4YKwt8jp2jEGYB4M">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3321 av Mats Green m.fl. (M) Omställning
          och kompetensförsörjning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WoJMafMcwVhL1fvmT3oxFf">
            Förslag till riksdagsbeslut
          </head>
          <list style="ol">
            <item xml:id="i-HzvZVTSPpRuBdi2fAo422A">
              Riksdagen ställer sig bakom det som anförs i motionen om att
              modernisera arbetsrätten och förstärka omställningsförmågan på
              arbetsmarknaden och tillkännager detta för regeringen.
            </item>
            <item xml:id="i-L31rTKaziLF7aEhC4GTx98">
              Riksdagen ställer sig bakom det som anförs i motionen om att
              öppna universitetens uppdragsutbildningar för fler och tillkännager
              detta för regeringen.
            </item>
            <item xml:id="i-S9QDM3Yf6FdUYVWo2rstNT">
              Riksdagen ställer sig bakom det som anförs i motionen om en nationell
              studie- och jobbrådgivning och tillkännager detta för regeringen.
            </item>
            <item xml:id="i-V8Hk7qnT3Qtc1LCGXK4B3">
              Riksdagen ställer sig bakom det som anförs i motionen om reformer
              för att anpassa utbildningsväsendet bättre till arbetsmarknadens
              efterfrågan och yrkesverksammas behov av omställning och kompetensutveckling
              och tillkännager detta för regeringen.
            </item>
            <item xml:id="i-LXuh2pK9j2GrqQrGZHvYKc">
              Riksdagen ställer sig bakom det som anförs i motionen om att
              utöka lärosätenas möjligheter att satsa på uppdragsutbildningar
              för snabb omställning av spetskompetens och nya forskningsrön
              i arbetslivet och tillkännager detta för regeringen.
            </item>
            <item xml:id="i-kZ7iHZesGnK9CgMCUD1jE">
              Riksdagen ställer sig bakom det som anförs i motionen om att
              se över regelverk och finansiering för att bredda utbudet av både
              grundutbildning och vidareutbildning via lärcentrum och tillkännager
              detta för regeringen.
            </item>
            <item xml:id="i-VzGPgXwp7svossu5vXznw8">
              Riksdagen ställer sig bakom det som anförs i motionen om att
              en valfrihetsreform med utgångspunkt i betänkandet om frivux bör
              genomföras i vuxenutbildningen där den studerande fritt ska få
              välja att läsa vuxenutbildning inom kommunal eller annan regi
              och tillkännager detta för regeringen.
            </item>
            <item xml:id="i-HKod7fUxGuEUhPbnoKg4ps">
              Riksdagen ställer sig bakom det som anförs i motionen om ökade
              möjligheter och drivkrafter att jobba längre och tillkännager
              detta för regeringen.
            </item>
            <item xml:id="i-StZGg89198Pyt8PkvfF9pU">
              Riksdagen ställer sig bakom det som anförs i motionen om reformer
              för att fler ska våga prova på att starta företag eller att bli
              egenanställda och tillkännager detta för regeringen.
            </item>
            <item xml:id="i-Bkc2PNX7TW62KUSCyKnHMF">
              Riksdagen ställer sig bakom det som anförs i motionen om att
              utöka möjligheterna för enmansföretagare att under vissa förutsättningar
              driva företag med a-kassa och tillkännager detta för regeringen.
            </item>
            <item xml:id="i-BJJ8wNZ96TkpChrT38ofkK">
              Riksdagen ställer sig bakom det som anförs i motionen om att
              återinföra lex Laval för att förbättra kompetensförsörjningen
              och rörligheten inom EU och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-VVcexhXScWfnhHLYQetj5v" type="h1">
            Motivering
          </head>
          <p xml:id="i-82LjEM1vsCZ2VedcMvdGrj">
            Vi lever i en tid med stora förändringar på arbetsmarknaden –
            även utan corona­pandemins konsekvenser för både hela branscher
            och enskilda företag. Den snabba tekniska utvecklingen med digitalisering
            och automatisering ställer krav på nya kunskaper. När gamla arbetssätt
            utmanas sker en strukturomvandling i ekonomin som påverkar arbetsmarknaden.
            Sverige har genomgått sådana förut och lyckats ställa om.
          </p>
          <p xml:id="i-LBMpjjujtVtyypN71E5KjG">
            Det vi nu ser framför oss är framför allt ett längre arbetsliv
            där kompetensutveckling och karriärbyten är regel snarare än undantag.
            Det gör att vi måste vara beredda att lära om och lära nytt under
            hela arbetslivet. Trygghet på arbetsmarknaden kommer i hög utsträckning
            att handla om vilken kompetens man besitter och förmågan att lära
            mer och lära nytt. Dagens arbetsrättsliga skydd tar inte tillräcklig
            hänsyn till att varje arbets­tagare har unik kompetens och framstår
            därför som föråldrat i en kunskapsekonomi. Arbetsrätten behöver
            därför moderniseras för att anpassas till förändringarna på arbets­marknaden.
          </p>
          <p xml:id="i-MTPmnT4bdLFckBmjvij1i6">
            När gamla arbetssätt utmanas sker en strukturomvandling i ekonomin
            som påverkar arbetsmarknaden. Arbetsuppgifter, och i bland även
            yrken, försvinner, samtidigt som det växer fram nya arbetsuppgifter
            i snabb takt. På en arbetsmarknad där allt som kan digitaliseras
            också kommer att digitaliseras, ökar kraven på människor att rusta
            sig med nya kunskaper för att fortsatt vara relevanta och attraktiva
            på arbetsmarknaden. Med en åldrande befolkning behöver vi också
            jobba längre för att kunna finansiera vår gemensamma välfärd.
            Den pågående strukturomvandlingen i kombination med ett längre
            arbetsliv innebär att kompetensutveckling och karriärbyten är
            regel snarare än undantag. Samtidigt har förhållandevis många
            nyanlända personer i Sverige enbart en utbildningsnivå motsvarande
            högst grundskola. Nyanlända med låg utbildning har stora problem
            att etablera sig på arbetsmarknaden. Senare års flyktingströmmar
            medför därmed också ett ökat behov av vuxenutbildning på alla
            nivåer. Moderaterna anser att Sverige har goda möjligheter att
            dra nytta av teknikutvecklingen de kommande åren. För att det
            ska vara möjligt krävs dock att vinsterna kommer hela befolkningen
            till del. Då måste de som behöver byta arbete eller arbetsuppgifter
            ges goda möjligheter att ställa om. Vi har tidigare föreslagit
            ett omställningsavdrag så att människor kan få skatteavdrag för
            egna utbildningskostnader, för att stimulera omskolning och möjliggöra
            en anpassning av den egna kompetensen efter arbetsmarknadens behov.
          </p>
          <p xml:id="i-3qApZtogjJmepjyZhqiz2r">
            En viktig del av det nya samhällskontraktet kommer vara att både
            företagen och det offentliga skapar bra vägar till omställning
            i arbetslivet – och att arbetstagare i högre utsträckning är villiga
            och vågar byta yrke och ställa om. Sammantaget ökar detta betydelsen
            av vuxenutbildning och ställer nya krav på möjligheter till omställning.
            För att stimulera omställning och kompetensutveckling genom hela
            arbetslivet behöver staten också leva upp till sin del av samhällskontraktet
            genom att underlätta för såväl arbetsgivare som individer att
            investera i utbildning.
          </p>
          <p xml:id="i-8kUkY53JnrHTmoqEkLnmqF">
            Moderaterna vill skapa förutsättningar för en modern arbetsmarknad
            där människor kan yrkesväxla, men också att bygga på sin kompetens
            för att behålla sitt jobb eller avancera och göra karriär. Med
            fler som vågar ställa om och byta jobb eller karriär får vi en
            bättre fungerande arbetsmarknad – där fler kommer till sin rätt.
          </p>
          <p xml:id="i-9h95fmDV5KQGxEbPGQTRSX">
            Coronapandemin och dess kort- och långsiktiga konsekvenser för
            samhället, näringslivet och arbetsmarknaden har dels accelererat,
            accentuerat och breddat dessa utmaningar och vikten av dess hantering
            men även radikalt förändrat kontexten och förutsättningarna för
            dessa såväl politiskt som ekonomiskt.
          </p>
          <head xml:id="i-D1Btx9HsDo4ruf5frXGhq5" type="h2">
            Moderniserad arbetsrätt och förstärkt omställning
          </head>
          <p xml:id="i-5kKHmCtygtuEy8PaVt1fL5">
            Moderaterna vill utveckla den svenska modellen, som har tjänat
            Sverige väl under lång tid. I en allt mer globaliserad och dynamisk
            ekonomi, där människor byter jobb oftare, krävs dock mer flexibilitet
            på svensk arbetsmarknad. Detta både för att stärka svenska företag
            och svensk konkurrenskraft samt för att öka människors jobbchanser.
            För att förbättra matchningen, öka rörligheten och underlätta
            för fler att få det första jobbet behöver arbetsrätten reformeras
            och moderniseras.
          </p>
          <p xml:id="i-9USEnjVHZa592WF4UktvoB">
            Moderaterna har länge verkat för att turordningsreglerna ska
            ändras så att tur­ordningen i högre grad baseras på kompetens
            samt att företrädesrätten till återanställ­ning ses över. Att
            förutsättningarna för omställning förbättras, att kostnaderna
            för arbetsgivare i samband med uppsägningstvister ska minska och
            förutsebarheten öka i syfte att främja nyanställningar. Att möjlighet
            till sympatiåtgärder begränsas genom införandet av en proportionalitetsprincip
            och att fredsplikt som huvudregel ska råda på arbetsplatser där
            det redan finns kollektivavtal.
          </p>
          <p xml:id="i-Cp3nHaPUZ3M9reoEhWWsfK">
            Samtidigt behöver vi stärka möjligheterna för yrkesverksamma
            att utveckla sin kompetens och förbättra förutsättningarna för
            ett livslångt lärande. Det handlar om att främja strukturer som
            innebär att såväl arbetsgivare som arbetstagare ser värdet i att
            investera i kompetensutveckling på den egna arbetsplatsen och
            generellt. Det är nödvändigt för att Sverige inte ska riskera
            bli omsprunget av resten av världen och för att vi ska klara av
            att ställa om.
          </p>
          <p xml:id="i-STs8VfGiXdYeEt3gEhKfrZ">
            Svenskt Näringsliv, PTK, IF Metall och Kommunal slöt i december
            2020 en överenskommelse som innebär både en flexiblare arbetsrättslagstiftning
            och förstärkta omställningsmöjligheter för arbetstagarna. Att
            parterna nått en uppgörelse bekräftar att förändringarna upprätthåller
            en rimlig balans på arbetsmarknaden. Moderaterna är därför positiva
            till att parterna nått en uppgörelse och vill att avtalet genomförs
            för att öka flexibiliteten och omställningsförmågan på arbetsmarknaden.
          </p>
          <p xml:id="i-KashAdp1PP8DxKuFNZrjn3">
            Sammantaget innebär överenskommelsen ett utökat statligt åtagande
            med högre offentliga utgifter som följd. Det är viktigt att förslagen
            i överenskommelsen utformas och implementeras ändamålsenligt,
            kostnadseffektivt och träffsäkert. Reformerna bör följas upp noggrant
            för att säkerställa att de stärker den svenska arbetsmarknaden
            och svenska företags konkurrenskraft.
          </p>
          <head xml:id="i-C3PhcfNuZoUsBJu9ZyUBrD" type="h2">
            Bygg ut och inför valfrihet i vuxenutbildningen
          </head>
          <p xml:id="i-PUSbWU526E8V8CBcMgjAEg">
            Moderaterna ge alla människor möjlighet till omställning genom
            att skaffa sig en utbildning som motsvarar arbetsmarknadens efterfrågan
            för att skapa fler chanser till jobb. Både för dem som saknar
            en fullständig utbildning och för dem som vill byta yrke eller
            inriktning spelar den kommunala vuxenutbildningen en viktig roll.
          </p>
          <p xml:id="i-49DXVNXzMxizrwm6NggoHP">
            För att möta de krav som ett globaliserat kunskapssamhälle ställer
            och förbättra matchningen på arbetsmarknaden måste en modern vuxenutbildning
            vara mer efter­frågestyrd än i dag. Individens och näringslivets
            omställningsbehov förändras snabbt och anpassningar till denna
            efterfrågan behöver ske. En ökad mångfald av utbildning­sanordnare
            bidrar samtidigt såväl till en kvalitetshöjande konkurrens som
            till en ökad utbudsbredd – både avseende innehåll och form. Det
            ger individen bättre möjligheter att studera mer anpassat utifrån
            såväl sina behov som utifrån yrkeslivet. Moderaterna vill därför
            att en valfrihetsreform genomförs i vuxenutbildningen där den
            studerande fritt ska få välja att läsa vuxenutbildning inom kommunal
            eller annan regi.
          </p>
          <head xml:id="i-NyNAxSZeq93QTeWiZLBYmN" type="h2">
            Bättre möjligheter att finansiera högre utbildning senare i livet
          </head>
          <p xml:id="i-QKMqV3ZXTgC9a2GvwjRqpK">
            Om fler ska kunna känna sig trygga med att byta arbete eller
            till och med bransch, även högre upp i åldrarna, behöver förutsättningarna
            för att finansiera studier senare i livet förbättras. Alliansregeringen
            tog flera steg för att förbättra möjligheterna till om­ställning
            och kompetensutveckling under arbetslivet genom bl.a. ändringar
            i studie­medelssystemet och möjligheter att delta i kortare utbildning
            med bibehållen a‑kassa. Men fortfarande finns det behov av att
            förbättra förutsättningarna att studera mitt i livet.
          </p>
          <p xml:id="i-QBp6UighyZQRGdF5HiL2Nf">
            För att öka möjligheterna att kombinera arbete och studier vill
            Moderaterna se över nivån på fribeloppet. Vi vill också att möjligheterna
            till extra studieveckor för den som fyllt 40 år ska utökas och
            att möjligheten till tilläggslån för studerande över 25 år med
            barn höjs.
          </p>
          <head xml:id="i-E9eGk5XwFMT2vTe5ZT5xWt" type="h2">
            Ett omställningsavdrag för bättre omställning
          </head>
          <p xml:id="i-2FiKfhP58FhDtz29v7GX8p">
            För att fler ska ta steget att vidareutbilda sig under sitt arbetsliv
            och bygga upp kompetens som motsvarar arbetsmarknadens behov vill
            Moderaterna införa ett om­ställningsavdrag. Omställningsavdraget
            ska innebära att människor kan få ett skatte­avdrag för sina utbildningskostnader.
          </p>
          <p xml:id="i-8fkm6EFZeY8S1BjT9NkkBf">
            Avdraget bör utformas för att rikta möjligheten till de som har
            störst behov av att bygga på sin kompetens och öka sin anställningsbarhet
            – grupper med låga inkomster eller där sjukskrivningstalen är
            höga. De utbildningskostnader som ger rätt till avdrag ska avse
            bristyrken eller liknande vidareutbildning med mycket stor anställningsbarhet
            såsom exempelvis att ta C- eller D-körkort. På sikt skulle ett
            sådant avdrag bidra till att ytterligare kompletterande yrkesutbildningar
            växer fram, vilket i sig vore positivt för kompetensförstärkningen
            av svensk arbetsmarknad.
          </p>
          <head xml:id="i-YZEa4fb638GB8zcBDZy4dB" type="h2">
            Skattelättnad för företag som köper utbildning till sina anställda
          </head>
          <p xml:id="i-Hahbt58eGX39tvTJwBBHpt">
            För att stimulera omställning och kompetensutveckling genom hela
            arbetslivet behöver möjligheterna för arbetsgivarna att investera
            i sina anställdas utbildning förbättras. Därför vill Moderaterna
            införa en skattelättnad för företag som köper utbildning till
            sina anställda så att det blir mindre kostnadskrävande att investera
            i sina medarbetare. Ett sådant avdrag skulle innebära att arbetsgivaren
            skulle kunna få tillbaka en del av kostnaden för sina köp av externa
            kurser, genom att dra av motsvarande belopp från sitt skattekonto.
          </p>
          <head xml:id="i-LjjithPu3im4zgqgoCFbJh" type="h2">
            Ge högskolan ett omställningsuppdrag
          </head>
          <p xml:id="i-SdKCTsmPumR6waTYRQPYPp">
            Eftersom fortbildning och kompetensutveckling ofta behöver ske
            på högskola eller universitet, för den som har en högre utbildning,
            behöver utbildningarnas längd, studietakt och distributionsform
            vara anpassade till yrkesverksammas behov. Redan i dag ska högskolan
            och yrkeshögskolan i sin dimensionering beakta arbetsmarknadens
            behov, men uppdraget har tolkats snävt. Tillgång till kompetensutveckling
            under hela arbetslivet är en central fråga och idag finns stora
            brister och systemet är vare sig dimensionerat eller anpassat
            för yrkesverksamma.
          </p>
          <p xml:id="i-8GtUpG6gHLk9KpEhgKcpQo">
            Högskolan och universiteten bör därför ges ett ytterligare förstärkt
            uppdrag att tillgodose behovet för yrkesverksamma i sitt utbud.
            De förändringar som regeringen genomförde med krav från oss moderater
            är inte tillräckliga.
          </p>
          <p xml:id="i-SWTUYZUCPLu2qbE5L7rvV1">
            Yrkeshögskolan är också en viktig del i det livslånga lärandet,
            som möjliggör både kompetensutveckling och karriärväxling. Även
            inom yrkeshögskolan behöver tillgäng­ligheten för yrkesverksamma
            förbättras genom fler fristående kurser samt kurser på deltid
            och distans. För att underlätta karriärbyten till bristyrken bör
            det också finnas möjlighet till förutbildningsarrangörer att erbjuda
            preparandutbildningar så att fler kan få behörighet till yrkeshögskolan.
          </p>
          <head xml:id="i-37RsjaWmGZYhXazph4naEi" type="h2">
            Öppna uppdragsutbildning för fler
          </head>
          <p xml:id="i-Xftj91KBB4ATC5qzqVm1cG">
            Moderaterna vill ge lärosätena ett omställningsuppdrag så att
            utbudet av kurser också anpassas efter de behov som de redan yrkesverksamma
            har när det kommer till kompetensutveckling och fortbildning.
            Det betyder exempelvis att lärosätena parallellt med de traditionella
            utbildningsprogrammen även behöver erbjuda mer av modulläsning
            i form av fristående kurser. De fristående kurserna behöver också
            vara tillgängliga så att arbetstagare har praktiska förutsättningar
            att delta och fullfölja kurserna.
          </p>
          <p xml:id="i-3xSupTqB5S8kZCvunN4kyR">
            Redan idag ska högskolan och yrkeshögskolan i sin dimensionering
            beakta arbets­marknadens behov, men mer behöver göras om vi ska
            klara av framtidens utmaningar. Universitetens uppdragsutbildningar
            bör också öppnas upp för fler så att spets­kompetensen och de
            nya forskningsrönen snabbt kan omsättas i arbetslivet. Idag kan
            exempelvis inte egenföretagare köpa skräddarsydda utbildningar
            av lärosätena. Det gör att många akademikeryrken där enskild firma
            är en vanlig driftsform såsom fysio­terapeuter, psykologer, veterinärer
            eller agronomer stängs ute. Två av tre universitet ser också dagens
            regelverk som ett hinder för att satsa på uppdragsutbildningar
            som koncept. Därför vill Moderaterna öppna universitetens uppdragsutbildning
            för fler så att spetskompetensen och de nya forskningsrönen snabbt
            kan omsättas i arbetslivet.
          </p>
          <head xml:id="i-WTU7Jq1NAsBDNJwD5u5MWX" type="h2">
            Bredare utbud av grund- och vidareutbildning
          </head>
          <p xml:id="i-RiJb3xRKEFgrwQGgoVdGxD">
            Yrkeshögskolan är viktig för möjligheterna att rekrytera personer
            som har ett kvalificerat yrkeskunnande. Yrkeshögskolan är också
            en viktig del i det livslånga lärandet och möjliggör både kompetensutveckling
            och karriärväxling. I takt med att samhället, ekonomin och näringslivet
            förändras ställer detta nya krav på ett utbild­ningssystem som
            gör det ännu enklare för människor att byta arbete eller till
            och med bransch även längre upp i åldern.
          </p>
          <p xml:id="i-Gr7d6UnvzdRJ85NiYytUu9">
            Antalet sökande till yrkeshögskolan ökar, och många som vill
            och behöver vidare­utbildning får i dag inte möjlighet till det.
            Den främsta anledningen till detta är dock inte platsbrist utan
            att de inte anses behöriga. Behörighetskraven till många YH-utbildningar
            är höga och kräver arbetsmarknadserfarenhet, vilket är svårt att
            få utan rätt förkunskaper. För att underlätta för karriärbyten
            till bristyrken bör det därför finnas bättre möjligheter för utbildningsarrangörer
            att erbjuda preparandutbildningar för att ge fler behörighet.
          </p>
          <p xml:id="i-NJKayDcMPHwk346mrsrmwt">
            Yrkeshögskolan är i dag till största del fokuserad på kortsiktiga
            arbetsmarknads­behov, vilket innebär att dess utbildningsutbud
            ständigt är under omprövning. Detta tar sig uttryck genom att
            en utbildning på max två år godkänns för endast två utbildnings­omgångar
            i taget. Detta har många positiva fördelar som att utbildningarna
            exempelvis garanterat behövs. Det har dock skapat osäkerhet när
            det gäller de enskilda utbild­ningarnas framtid. Osäkerheten smittar
            av sig och får många att tveka inför att över­huvudtaget läsa
            en yrkesutbildning. Ur arbetslivssynpunkt behöver yrkeshögskolan
            bli mer långsiktig, och för individen är det viktigt att den blir
            ett tydligare alternativ för yrkesutbildning efter gymnasieskolan.
            För att åstadkomma detta anser vi att yrkes­högskolans godkännande
            av utbildning som huvudregel bör omfatta fler än två utbildningsomgångar.
          </p>
          <p xml:id="i-HJyMD7VExDVEmggGvAoN2g">
            De förändringar motionen föreslår om att utbildningar ska kunna
            få fler starter godkända i taget kräver dock utökad och utvecklad
            tillsyn samt kvalitetssäkring. Därför anser vi att kvalitetsgranskningen,
            i likhet med tillsynen, bör avse enskilda utbildningar och ske
            utifrån fastslagna kvalitetskriterier som kopplats till resultat
            och de studerandes utveckling. Hur kvalitetskriterierna ska formuleras
            och exakt vilka parametrar för kvalitet och resultat bör dock
            uppdras åt yrkeshögskolan att själv ta fram.
          </p>
          <head xml:id="i-Fb1hFnY1MSJidqTfV7XTtm" type="h2">
            Valfrihet och högre kvalitet i vuxenutbildningen
          </head>
          <p xml:id="i-QFay92tVfBN4SCaNi4q8Pd">
            Den kommunala vuxenutbildningen är till för den som saknar hela
            eller delar av grund- och gymnasieutbildningen. Här ska vuxna
            stärkas i sitt lärande och ges möjligheter att läsa in de kunskaper
            och färdigheter som krävs för att förbättra deras möjligheter
            till fortsatta studier och framtida jobb. För att möta de krav
            som ett globaliserat kunskaps­samhälle ställer och förbättra matchningen
            på arbetsmarknaden måste en modern vuxenutbildning vara mer efterfrågestyrd
            än i dag. Individens och näringslivets utbildningsbehov förändras
            snabbt och anpassningar till denna efterfrågan behöver ske.
          </p>
          <p xml:id="i-6o7cQHaGcKcVU3hJHVLrVw">
            En ökad mångfald av utbildningsanordnare bidrar samtidigt såväl
            till en kvalitets­höjande konkurrens som till en ökad utbudsbredd
            – både avseende innehåll och form. Det ger individen bättre möjligheter
            att studera mer anpassat utifrån såväl sina behov som utifrån
            yrkeslivet.
          </p>
          <p xml:id="i-SSSFYgMAY3y7VCAsQucDjV">
            Alliansregeringen tillsatte utredningen Frivux – Valfrihet i
            vuxenutbildningen (SOU 2008:17), som kom med sitt betänkande under
            2008. En valfrihetsreform med utgångs­punkt i betänkandet om Frivux
            bör genomföras i vuxenutbildningen där den studerande fritt ska
            få välja att läsa vuxenutbildning inom kommunal eller annan regi.
          </p>
          <p xml:id="i-SbPg5We1PbjB4LEY1SJc4a">
            Utredningen Kommunal vuxenutbildning på grundläggande nivå –
            en översyn för ökad individanpassning och effektivitet (SOU 2013:20)
            lämnade förslag om att förändra tillsynen av vuxenutbildningen.
            I dag sker endast en systematiserad tillsyn av vuxen­utbildningen
            på huvudmannanivå och inte på enhetsnivå. Vi föreslår därför att
            Skol­inspektionen bör få i uppdrag att granska den kommunala vuxenutbildningen
            på enhetsnivå i likhet med den granskning som sker av grund- och
            gymnasieskolor.
          </p>
          <head xml:id="i-TFoLbDnqtmspSN5gd7KtXV" type="h2">
            Studie- och jobbrådgivning för ökad rörlighet och matchning
          </head>
          <p xml:id="i-maPFjUSWnJk4cZAjBuGSS">
            Att karriärväxla mitt i livet är ett stort beslut som kan kräva
            att individen får stöd för att våga ta steget och fatta ett välinformerat
            beslut. I dag finns emellertid få möjligheter att få rådgivning
            om jobb och studier för dem som har ett arbete. Även ungdomar
            kan behöva ett bättre stöd att i högre utsträckning fatta beslut
            om utbildningsval utifrån arbetsmarknadens behov. För att underlätta
            rörligheten och matchningen på arbets­marknaden vill Moderaterna
            därför pröva om en nationell studie- och jobbrådgivning ska inrättas.
            Det skulle kunna utformas som en digital plattform där individen
            kan söka både jobb och utbildning samt få information om i vilken
            grad olika utbildningar leder till jobb. Plattformen kan kombineras
            med rådgivning, till exempel via chatt eller över telefon.
          </p>
          <head xml:id="i-YQP4tvX4fenjPWykzPuP1z" type="h1">
            Längre arbetsliv och fler arbetade timmar finansierar välfärden
          </head>
          <p xml:id="i-DzSaCjiQjLY39wXNs9wV8u">
            Integrationen är vår största utmaning här och nu, men långsiktigt
            måste vi, liksom hela västvärlden, hantera det faktum att befolkningen
            blir allt äldre och att allt färre i arbetsför ålder måste försörja
            allt fler äldre. Det kräver att fler jobbar längre, men också
            att de som arbetar jobbar fler timmar. Exempelvis behöver andelen
            heltidsarbetande kvinnor öka ytterligare.
          </p>
          <p xml:id="i-DJpNwxc5RueoxjuqfTqkrb">
            Det finns ett brett stöd för ett progressivt skattesystem, där
            den som tjänar mer betalar mer i skatt. Att breda yrkesgrupper
            i normala lönelägen som till exempel lärare och sjuksköterskor
            ska betala hälften av en löneökning i skatt är dock inte rimligt.
            Särskilt i en tid när det råder akut brist på utbildad personal
            i vården och skolan är det skadligt att avskräcka dessa yrkesgrupper
            från att arbeta mer. Moderaterna har därför som mål att ingen
            lärare eller sjuksköterska ska betala statlig skatt.
          </p>
          <p xml:id="i-TntnJ6rMfCKh9KBSGhapZe">
            Vi lever i genomsnitt 20 år efter pensioneringen. Det är en fantastisk
            utveckling som kräver en förändring i synen på ålder. Det är viktigt
            att politiken visar förståelse och respekt för att äldre inte
            är en homogen grupp med samma behov och önskemål. Det behöver
            skapas fler vägar för att underlätta för människor att leva det
            aktiva liv de vill leva. Många vill stanna kvar ett eller flera
            år längre på arbetsmarknaden och då ska politiken underlätta för
            det. Budgeten för 2019 innebar att den särskilda löneskatten för
            äldre togs bort – det underlättar för arbetsgivare att knyta till
            sig och fortsatt ha erfarna medarbetare anställda. Moderaterna
            vill fortsatt underlätta för erfarna medarbetare att stanna kvar
            i arbetslivet längre.
          </p>
          <p xml:id="i-QFAtDAyRhyTTdVUYQZRjdX">
            De kommande åren förutses betydande pensionsavgångar både i välfärden
            och i privat sektor. Samtidigt finns det en stor efterfrågan på
            kompetenta och erfarna med­arbetare. Kan fler av de som nu närmar
            sig pensionen förmås att arbeta längre minskar bristen på arbetskraft
            på kort sikt samtidigt som välfärdens finansiering stärks också
            på längre sikt när fler arbetar längre. För att åstadkomma detta
            vill Moderaterna stärka de ekonomiska drivkrafterna för att fler
            äldre ska jobba längre. Utvärderingar av det nuvarande jobbskatteavdraget
            för äldre visar på betydande jobbeffekter av reformen, och en
            förstärkning kan också förväntas ge goda effekter.
          </p>
          <head xml:id="i-R3affaGE771njn2chGbaPp" type="h1">
            Ökat eget företagande och entreprenörskap
          </head>
          <p xml:id="i-8nVaAojA3TQH6widRFjPHL">
            Att sänka trösklarna för att starta och driva företag är en viktig
            del i att skapa fler och bredare vägar till jobb och förbättra
            möjligheterna till omställning. Moderaterna vill genomföra en
            rad förändringar för att fler företag ska kunna starta och växa
            i Sverige. Bland annat vill vi sänka kravet på aktiekapital till
            25 000 kronor för aktiebolag samt undanta mikroföretag från en
            del administration. För att fler ska våga ta steget och prova
            på att bli entreprenörer vill vi förlänga rätten till tjänstledighet
            för att starta företag från sex månader till ett år. Vi vill också
            se över möjligheten att förlänga tiden för nya företagare att
            få sin a-kassa och sjukpenning beräknad på tidigare förvärvs­inkomster,
            från två till tre år.
          </p>
          <head xml:id="i-AK5AphnAG9xeHAp1pFCjz3" type="h2">
            Egenanställning – en väg in i företagande
          </head>
          <p xml:id="i-YYrDidf6iKUftN1v3HhMwY">
            Egenanställning kan beskrivas som en variant av egenföretagande.
            Den egenanställde anställs i ett paraplyföretag, ett egenanställningsföretag,
            som fungerar som arbetsgivare och som sköter administrativa funktioner
            som fakturering, lön, skatter och så vidare. Den egenanställde
            ansvarar för att söka kunder och uppdrag, utan att behöva sköta
            all administration som för många upplevs som betungande och svårt
            – och det gäller i hög grad den som är utrikes född på grund av
            skillnader i språkliga kunskaper, förkunskaper om regelverk samt
            nätverk. Här kan egenanställning vara ett bra alternativ som dessutom
            kan fungera som en bro in i företagande.
          </p>
          <p xml:id="i-SzzwmAWPTS7KYnxPQswzYo">
            Bristen på information pekas vanligen ut som en anledning till
            att fler inte utnyttjar möjligheten att bli egenanställda. Det
            finns särskilt behov av att informera om vad det innebär att kombinera
            egenanställning med ersättning från a-kassan så att osäkerhet
            om vad som gäller inte gör att arbetssökande avstår från denna
            möjlighet. Det skulle kunna göras både inom ramen för en nationell
            studie- och jobbrådgivning samt inom ramen för den nya matchningsfunktion
            som vi föreslår.
          </p>
          <head xml:id="i-MXxzij3fJE4p75SqPUXFJq" type="h1">
            Bättre kompetensförsörjning och ökad rörlighet inom EU
          </head>
          <p xml:id="i-8sQGuhgjYnE9NPrVuJcGLc">
            En av grundpelarna och en av de största framgångarna inom det
            europeiska samarbetet är den fria rörligheten för varor, tjänster
            och arbetskraft. Den gemensamma marknaden inom EU är en förutsättning
            för god ekonomisk tillväxt och nödvändig i en tid då Europa utmanas
            av tillväxtekonomier i andra delar av världen. För arbetstagare
            i företag som tillhandahåller tjänster tillfälligt i ett annat
            EU-land finns särskilda regler i utstationeringsdirektivet som
            genomförts i svensk rätt genom utstationeringslagen. Bestämmelserna
            innebär att utstationerade arbetstagare ska tillförsäkras vissa
            arbets- och anställningsvillkor som gäller i värdlandet. Utstationeringslagen
            föreskriver att svenska fackföreningar har rätt att vidta stridsåtgärder
            för att driva igenom minimi­villkor i centrala branschavtal inom
            vissa områden, den s.k. hårda kärnan, vilket exempelvis avser
            lön, arbetstid och arbetsmiljö.
          </p>
          <p xml:id="i-A6ZrPQgx3kFKvctivWrPGG">
            Under 2020 genomförde regeringen nya regler i utstationeringslagen.
            Det är numer möjligt att vidta stridsåtgärder för att uppnå ett
            särskilt kollektivavtal för utstationerade arbetstagare. Detta
            gäller oavsett om den utstationerande arbetsgivaren kan bevisa
            att de villkor som arbetstagarna har är minst lika förmånliga
            som minimivillkoren i det svenska branschavtalet.
          </p>
          <p xml:id="i-JGGkFXcyVqXU4inX6pY2YX">
            Vi anser liksom flertalet remissinstanser att de nya reglerna
            är för långtgående. En utstationerande arbetsgivare kan numer
            inte freda sig mot stridsåtgärder – oavsett hur bra arbetsvillkor
            arbetstagarna har. Det innebär att det blir mindre attraktivt
            för företag från andra länder att komma hit och hämmar därmed
            den fria rörligheten. I ett läge där Sverige har ett stort behov
            av arbetskraft i byggsektorn, men även andra sektorer, kan det
            vara direkt skadligt för Sverige. De nya reglerna är dessutom
            med stor sannolikhet oförenliga med EU-rättens principer om proportionalitet
            och ömsesidigt erkännande. Därför anser vi att det tidigare regelverket,
            så kallat lex Laval, bör återinföras.
          </p>
          <p xml:id="i-r3xPSrNpFpWSTFTJXqHG8">
            För att underlätta för utstationerade företag att göra rätt och
            för utstationerade arbetstagare att ta till vara sina rättigheter
            är det viktigt att information om vad som gäller på svensk arbetsmarknad
            är lättillgänglig. Sedan länge finns ett krav på arbetstagarorganisationer
            att lämna in kollektivavtalsvillkor till Arbetsmiljöverket. Det
            har dock skett i helt obetydlig omfattning. Även om regeringen
            förtydligat att skyldigheten att lämna in villkor gäller oavsett
            om en arbetstagarorganisation har för avsikt att vidta stridsåtgärder,
            så saknas fortsatt många avtal. Därför anser vi att en sanktionsmöjlighet
            bör införas för de fall där reglerna inte efterlevs, till exempel
            genom en sanktionsavgift.
          </p>
        </div>
        <div type="motSignatures">
          <list>
            <item xml:id="i-Xqhn6BbRMm1nv2V5Yuxabs">
              Mats Green (M)
            </item>
            <item xml:id="i-79kjJnfKqoGhdqopESyg7u">
              Saila Quicklund (M)
            </item>
            <item xml:id="i-JWdvG4ruQQTMyh9dAoXemK">
              Josefin Malmqvist (M)
            </item>
            <item xml:id="i-3uAJWCM5E8ukzrDDyGTxUt">
              Ann-Sofie Lifvenhage (M)
            </item>
          </list>
        </div>
      </div>
    </body>
  </text>
</TEI>
