<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-04110">
  <teiHeader>
    <fileDesc>
      <titleStmt>
        <title>med anledning av prop. 2020/21:219 Fortsatt giltighet av covid-19-lagen och lagen om tillfälliga smittskyddsåtgärder på serveringsställen</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4110 av Sofia Nilsson m.fl. (C)</title>
          <idno type="rdwebb">H8024110</idno>
          <rs type="number">4110</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8024110/text</ref>
          <ref type="dokument_url_html">http://data.riksdagen.se/dokument/H8024110</ref>
          <ref type="dokumentstatus_url_xml">http://data.riksdagen.se/dokumentstatus/H8024110</ref>
          <ref type="docx">http://data.riksdagen.se/fil/820FC169-8714-4DAD-A209-2DE05922E8E2</ref>
          <ref type="pdf">http://data.riksdagen.se/fil/2342AF79-7415-4A12-B2DD-7722082F7420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7wSaKibSqRPLGi2m1gEBUL" type="basedOn"/>
        <correspContext corresp="i-7wSaKibSqRPLGi2m1gEBUL">
          <ref>Proposition 2020/21:219</ref>
        </correspContext>
        <correspAction xml:id="i-EhWRPL8NHehUpMCLZhnpxm" type="signed"/>
        <correspContext corresp="i-EhWRPL8NHehUpMCLZhnpxm">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-SE8ApXFZ7ex7Favbm7aCMu"/>
        </correspContext>
        <correspAction xml:id="i-54aVKWgbLj3u6pNBz1ERLG" type="submitted">
          <date when="2021-09-01"/>
          <time when="15:33:39"/>
        </correspAction>
        <correspAction xml:id="i-QGb3tNYEuwTjEEMNNpb3QZ" type="referred">
          <date when="2021-09-02"/>
        </correspAction>
        <correspAction xml:id="i-Xz4k1pdrCxUTFMK4d4L1pB" type="reviewed">
          <date when="2021-09-02"/>
          <time when="11:02:24"/>
        </correspAction>
        <correspAction xml:id="i-RR1Xr2Pt5CdQ1Yowak49sA" type="assigned">
          <date when="2021-09-22"/>
          <time when="16:37:26"/>
        </correspAction>
        <correspContext corresp="i-RR1Xr2Pt5CdQ1Yowak49sA">
          <ref type="assignedTo">Socialutskottet</ref>
        </correspContext>
        <correspAction xml:id="i-3jfdvHQCHSoiiCzVffYWNJ" type="behandlas_i"/>
        <correspContext corresp="i-3jfdvHQCHSoiiCzVffYWNJ">
          <ref type="uppgift">2021/22:SoU3</ref>
          <ref type="ref_dok_id">H901SoU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU3</ref>
          <ref type="ref_dok_titel">Fortsatt giltighet av covid-19-lagen och lagen om tillfälliga smittskyddsåtgärder på serveringsställen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4110 av Sofia Nilsson m.fl. (C)
          med anledning av prop. 2020/21:219 Fortsatt giltighet av covid-19-lagen
          och lagen om tillfälliga smittskyddsåtgärder på serveringsställen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EeFn5QYUREzGk2ZBttwbUw">
            Förslag till riksdagsbeslut
          </head>
          <list style="ol">
            <item xml:id="i-BD1q1qhtRMS3mqXpbQ6mxY">
              Riksdagen ställer sig bakom det som anförs i motionen om att
              subdelegerade föreskrifter inte bör gälla längre än vad som är
              absolut nödvändigt och att giltighetstiden kontinuerligt bör omprövas
              var fjärde vecka, och detta tillkännager riksdagen för regeringen.
            </item>
            <item xml:id="i-GBfykdXcc34pAHAVLL2VWw">
              Riksdagen ställer sig bakom det som anförs i motionen om att
              regeringen bör överväga att ge en myndighet generellt samordningsansvar
              och tillkännager detta för regeringen.
            </item>
            <item xml:id="i-KoRSdFa6ajkaYXpNwKjVw1">
              Riksdagen ställer sig bakom det som anförs i motionen om att
              regeringen på lämpligt sätt bör säkerställa att föreskrifter som
              meddelas med stöd av bemyndiganden i lagen inte reglerar likartade
              verksamheter med likartade förutsättningar på olika sätt, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-51ba3rhbnrmnrrtEefemRm" type="h1">
            Motivering
          </head>
          <p xml:id="i-29PVLf41JqEFVMLMegEkPf">
            Centerpartiet var redan våren 2020 pådrivande för framtagandet
            av en s.k. pandemilag, för att säkerställa att samhället har de
            verktyg som behövs för att hantera pandemin. Vi har hela tiden
            framhållit att utgångspunkten för begränsningar utifrån en sådan
            lag ska vara risken för smittspridning, och att den måste vara
            träffsäker, effektiv och rättvis. Först efter att Centerpartiet
            lagt ett utskottsinitiativ till en pandemilag meddelade reger­ingen
            att man förberedde en sådan lag. Efter att riksdagen sedan skyndsamt
            och effek­tivt handlagt regeringens proposition, trädde lagen
            om särskilda begränsningar för att förhindra spridning av sjukdomen
            covid-19 (covid-19-lagen) ikraft den 10 januari 2021. Lagen innebär
            en långtgående delegation av normgivningskompetens från riksdag
            till regering och vidare till myndigheter och kommuner, samtidigt
            som den rent konkret möjliggör mycket långtgående åtgärder, bl.a.
            förbud mot allmänna sammankomster och offentliga tillställningar,
            kraftiga begränsningar av förutsättningarna för verksamheter att
            hålla öppet eller att t.o.m. hålla platser och verksamheter stängda.
            På grund av dess omfattande konsekvenser och räckvidd är covid-19-lagen
            tidsbegränsad och upphör att gälla den 30 september 2021.
          </p>
          <p xml:id="i-9wd2cduFQfkZvfsEnNEDgy">
            Covid-19-pandemin fortgår emellertid. Trots att vaccinationstakten
            stadigt ökat under våren och sommaren 2021, har smittspridningen
            åter tagit fart under sensommaren. Den nya deltavarianten utgör
            en ytterligare utmaning, och innebär ett fortsatt behov av vissa
            restriktioner och åtgärder. Smittläget kan fortfarande förändras,
            vilket ställer krav på fortsatt beredskap med ändamålsenliga verktyg.
            Mot den bakgrunden föreslås i den nu aktuella propositionen därför
            att giltighetstiden för covid-19-lagen och lagen om till­fälliga
            smittskyddsåtgärder på serveringsställen ska fortsätta att gälla
            i ytterligare fyra månader, till utgången av januari 2022. Med
            anledning av detta gör Centerpartiet följande ställningstaganden.
          </p>
          <head xml:id="i-69kzef2adPSmhLF4rZqekF" type="h2">
            Lagrådsgranskning
          </head>
          <p xml:id="i-QzNqCQHG7Ag4vdAXVvBXZ5">
            Av 8 kap 21 § regeringsformen framgår att regeringen ska inhämta
            yttrande från Lag­rådet innan riksdagen beslutar om bl.a. betungande
            offentligrättslig lagstiftning och fri- och rättighetsbegränsande
            lagstiftning. Enkla eller brådskande ändringar behöver inte lagrådsgranskas.
            Såsom framgår ovan innebär covid-19-lagen en långtgående delegation
            av normgivningskompetens i flera led, samtidigt som de begränsningar
            som både covid-19-lagen och lagen om tillfälliga smittskyddsåtgärder
            på serveringsställen möjliggör utgör fundamentala ingrepp i en
            rad grundlagsskyddade fri- och rättigheter.
          </p>
          <p xml:id="i-Af6Md2TTPAyttc4jDDm92v">
            Regeringen har emellertid beslutat att inte inhämta Lagrådets
            yttrande över propositio­nens lagförslag. Detta motiveras med
            att lagförslagen varken är författningstekniskt eller i övrigt
            av sådan beskaffenhet att det är av betydelse att höra Lagrådet.
          </p>
          <p xml:id="i-3TRSGzrs2dWGAEfonYdgm9">
            Centerpartiet anser att det i ljuset av lagarnas extraordinära
            och ingripande karaktär är uppenbart att Lagrådets yttrande ska
            inhämtas, i synnerhet mot bakgrund av den remisskritik som förts
            fram. Såväl Justitieombudsmannen (JO) och Justitiekanslern (JK)
            som Sveriges advokatsamfund lyfter fram lagstiftningens ingripande
            karaktär, och betonar de negativa effekter en förlängning har
            för enskilda, företag och civilsamhället. Sveriges advokatsamfund
            framhåller att det saknas överväganden när det gäller behovet
            av förändringar eller förtydliganden av lagarna eller behovet
            av en bredare översyn av konstitutionella frågor i fredstid, medan
            Fastighetsägarna, Visita och Företagarna är starkt kritiska till
            bristen på tydligare motivering till behovet av förlängning. Det
            är således tydligt att lagstiftningen, trots att det här enbart
            rör sig om en förlängning av lagarnas giltighetstid, inte kan
            anses varken så enkel eller brådskande att Lagrådets granskning
            inte är påkallad. Just lagstiftningens tidsbegränsning var också
            ett av skälen till att många instanser – såväl remissinstanser
            som Sveriges riksdag – ansåg att de begränsningar som den innebär
            var acceptabla. Även om en förlängning är befogad, är det motiverat
            med en noggrann utvärdering och genomlysning av lagstiftningens
            konse­kvenser, i synnerhet nu när det är möjligt att ta ställning
            till eventuella brister. Det är anmärkningsvärt att regeringen
            inte inser frågans dignitet och därmed inte inhämtat Lagrådets
            synpunkter.
          </p>
          <head xml:id="i-Ja5BiMQRYy7sQGsDYLfzy9" type="h2">
            Kontrollmekanismer
          </head>
          <p xml:id="i-Fa14usi4L4qPEnJFXnckZk">
            Mot bakgrund av den aktuella lagstiftningens omfattande och långtgående
            effekter är det av väsentlig vikt att den är förutsebar och förenlig
            med grundläggande konstitutio­nella principer. Därför måste den
            säkerställa mekanismer som dels tryggar riksdagens ställning i
            förhållande till regeringen och att åtgärderna inte blir för långtgående
            i enskilda fall. Föreskrifter om förbud eller ned­stängning som
            regeringen har meddelat med stöd av lagen ska därför underställas
            riks­dagen genom proposition inom en vecka. Samtidigt saknar lagen
            mekanismer för under­ställning eller omprövning av föreskrifter
            beslutade efter bemyndigande från regeringen, s.k. subdelegation.
            Centerpartiet anser därför fortfarande – precis som vi påtalade
            vid lagens tillkomst – att någon form av kontroll eller begränsning
            avseende beslut fattade ge­nom subdelegation måste säker­ställas.
          </p>
          <p xml:id="i-QmyfDy2hdrQWRAtxuT7MCW">
            Även flertalet remissinstanser, bl.a. JO och Folkhälsomyndigheten
            (FHM), fram­förde inför lagens införande vikten av kontrollfunktion
            så att föreskrifterna inte gäller längre än vad som är absolut
            nödvändigt. En sådan skulle kunna vara begränsningar i giltighetstid
            eller obligatorisk omprövning efter viss tid. I sammanhanget kan
            nämnas att regeringen i promemorian Förbud mot att hålla allmänna
            sammankomster och offentliga tillställningar med fler än åtta
            deltagare ansåg att utgångspunkten var att en sådan begränsning
            inte skulle gälla längre än fyra veckor.
          </p>
          <p xml:id="i-8aQfXDsNF8QFkDA1RXSM7v">
            Det är därför problematiskt att lagen saknar rättssäkerhetsgarantier,
            såsom återkopp­ling eller kontroll, vad gäller subdelegerade föreskrifter.
            Att delegera så omfattande be­fogenheter till betydande inskränkningar
            av grundläggande fri- och rättigheter, utan medföljande kontrollfunktion,
            innebär en avsevärd maktförskjutning från riksdagen till regeringen
            och vidare till myndigheter. En sådan ordning försvårar riksdagens
            möjlig­heter att förutse och bedöma lagens tillämpning.
          </p>
          <p xml:id="i-MDZZ5NJqxXt2QwoG7aw9iC">
            Centerpartiet anser att det är avgörande att subdelegerade föreskrifter
            inte gäller längre än vad som är absolut nödvändigt, och att giltighetstiden
            kontinuerligt omprövas var fjärde vecka. Detta bör riksdagen ge
            regeringen till känna.
          </p>
          <p xml:id="i-7M545hTEZZq7HoTJ3g1fdy">
            Inför covid-19-lagens införande påtalade också Lagrådet risken
            för att föreskrifter och beslut bestäms på flera olika nivåer,
            vilket kan leda till att det blir svårt att dels överblicka det
            samlade ingreppet i de grund­läggande fri- och rättigheterna,
            dels få klarhet i hur olika föreskrifter och beslut förhåller
            sig till varandra. Någon utvärdering av huruvida detta skett har
            såvitt framgår inte genomförts. För att motverka risken för överreglering
            anser Centerpartiet därför att det är av stor vikt att det finns
            en organisa­tion på plats som garanterar en effektiv samordning
            inför antagandet av föreskrifter och beslut. Länsstyrelsen i Dalarna
            har tilldelats ett samordningsansvar för tillsynsarbetet, men
            detta är inte tillräckligt. För att till fullo få grepp om samordning,
            kartläggning och uppföljning av tillämpning av lagstiftningens
            konsekvenser, att överblicka subdelegerad reglering och att motverka
            överreglering, krävs ett sammanhållet ansvar över dessa aspekter.
            Detta är också avgörande för regeringens förmåga att löpande informera
            riks­dagen om arbetet för att säkerställa riksdagens insyn i,
            och yttersta kontroll över, den omfattande normgivningsdelegationen
            och dess konsekvenser.
          </p>
          <p xml:id="i-2hdrVRBQEJtVdF8WtRrUbD">
            Centerpartiet anser mot denna bakgrund att regeringen bör överväga
            att ge en myn­dighet ett generellt samordningsansvar. Detta bör
            riksdagen ge regeringen till känna.
          </p>
          <head xml:id="i-34iyaQiQw6WvJMszui4yHF" type="h2">
            Överväganden om effekter och konsekvenser för begränsningar av
            grundlagsskyddade fri- och rättigheter
          </head>
          <p xml:id="i-QGraPbY1DH3yFqZexwYt7q">
            Centerpartiet delar inte regeringens bedömning att det inte finns
            något behov av för­ändringar eller förtydliganden av de aktuella
            lagarna ur ett konstitutionellt perspektiv med anledning av den
            förlängda giltighetstiden. Flertalet remissinstanser har, som
            framgår ovan, gjort kloka bedömningar av lagstiftningens ingripande
            karaktär med särskild betoning på effekterna av en förlängning
            för såväl enskilda som företag, civil­samhället och det allmänna.
            Regeringens bedömning av lagstiftningens konsekvenser är om möjligt
            än mer undermålig nu än vid lagarnas tillkomst – trots det faktum
            att man nu har haft såväl tid som möjlighet att utvärdera dess
            konsekvenser. Särskilt tydligt är detta när det gäller effekterna
            på rättighetsskyddet för våra grundlagsskyddade fri- och rättig­heter.
            Covid-19-lagen möjliggör omfattande ingrepp i några av våra mest
            fundamentala fri- och rättigheter såsom mötes- och demonstrationsfriheterna,
            föreningsfriheten och – inte minst – religionsfriheten. Propositionen
            saknar helt och hållet någon analys och diskussion om dessa frågor.
            Det avsnitt i propositionen som missvisande nog rubriceras konsekvensanalys
            utgör i stället till största delen en genomgång av genomförda
            åtgärder och antaganden om att dessa kan ha haft viss effekt,
            men saknar helt en analys värd namnet av vad konsekvenserna faktiskt
            varit. Det verkar nästan som att regeringen inte kan se några
            konsekvenser av den i fri- och rättighetshänseende mest ingripande
            och långtgående lagstiftning som Sverige haft sedan andra världskriget.
          </p>
          <p xml:id="i-EQgtTFxgCFhASFjjCyM21D">
            Det framstår tyvärr som att regeringen inte dragit några lärdomar
            av konstitutions­utskottets granskning under våren, där statsråden
            under utfrågningarna regelbundet hänvisade till Folkhälsomyndigheten
            i stället för att redovisa sina egna sammanvägda bedömningar och
            överväganden. Folkhälsomyndigheten saknar helt uppdrag i formell
            mening att beakta medborgerliga fri- och rättigheter i sina avvägningar,
            som till över­vägande del grundas på enbart epidemiologi. Den
            svenska förvaltningsmodellen bygger på att regeringen tar det
            övergripande ansvaret för att styra riket, och att man därmed
            gör sammanvägda bedömningar utifrån en helhetsbild, sammanfogad
            utifrån flera per­spektiv och intressen – i synnerhet när svårförenliga
            motstående intressen föreligger. Detta ansvar kan aldrig delegeras
            till myndigheterna. Det är därför anmärkningsvärt att regeringen
            uppvisar en sådan brist på analys och utvärdering när extraordinär
            lagstift­ning introduceras och förlängs. Även vid temporära begränsningar
            av grundlagsskyd­dade fri- och rättigheter krävs noggrann genomgång
            och redovisade överväganden om begränsningarnas effekter och konsekvenser.
          </p>
          <head xml:id="i-EoLzJJcRcafh3aT8txgKvr" type="h2">
            Närmare om lagens träffsäkerhet
          </head>
          <p xml:id="i-AtQY3RyYxFz2mGrou1qknB">
            Vid covid-19-lagens tillkomst framhöll Centerpartiet särskilt
            vikten av att säkerställa en så rättvis och enkel reglering av
            verksamheter som möjligt, för att inte likartade verk­samheter
            med likartade förutsättningar regleras på olika sätt. Vi pekade
            på risken för gränsdragningsproblematik, och vikten av att covid-19-lagen
            implementeras på så sätt att inte dessa från smittskyddssynpunkt
            omotiverade skillnader kvarstår. Även om vissa åtgärder vidtagits
            i detta hänseende sedan lagens tillkomst, kvarstår risken för
            otydlig­heter. En viktig fråga när lagen tillkom var att den skulle
            ge regeringen och myndig­heterna flexibla och träffsäkra verktyg.
            Det är emellertid svårt att säga om så blivit fallet. Det finns
            en rad konkreta exempel från tillämpningen av covid-19-lagen av
            ologisk tolkning och tillämpning. Till exempel har cruising varit
            tillåtet, medan bil­demonstrationer inte varit det. Bristen på
            möjlighet till lokal avgränsning har inneburit att en ort med
            stor smittspridning inte kunnat hanteras inom ramen för lagstiftningen
            utan att hela länet måste bli föremål för samma restriktioner.
            Dessa inkonsekvenser hanteras inte överhuvudtaget i propositionen.
          </p>
          <p xml:id="i-CK2idMUb9X69o2snvKmSVd">
            Centerpartiet anser därför att regeringen på lämpligt sätt bör
            säkerställa att före­skrifter som meddelas med stöd av bemyndigande
            i lagen är träffsäkra och inte reglerar likartade verksamheter
            med likartade förutsättningar på olika sätt. Detta bör riksdagen
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-KqCUBxQPUTkyyVBz7F7Lcr">
              Sofia Nilsson (C)
            </item>
            <item xml:id="i-HSmfSNn43934etsCQChNRc">
              Linda Modig (C)
            </item>
            <item xml:id="i-Jk77CXXbC41wgBoVFySRvX">
              Anders W Jonsson (C)
            </item>
            <item xml:id="i-Y5Lf1vsHbGewvrrFQypaaz">
              Per Schöldberg (C)
            </item>
          </list>
        </div>
      </div>
    </body>
  </text>
</TEI>
