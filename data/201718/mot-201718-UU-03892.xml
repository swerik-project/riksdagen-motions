<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03892">
  <teiHeader>
    <fileDesc>
      <titleStmt>
        <title>Internationellt stöd till utsatta kristna</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3892 av Markus Wiechel m.fl. (SD)</title>
          <idno type="rdwebb">H5023892</idno>
          <rs type="number">3892</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023892/text</ref>
          <ref type="dokument_url_html">http://data.riksdagen.se/dokument/H5023892</ref>
          <ref type="dokumentstatus_url_xml">http://data.riksdagen.se/dokumentstatus/H5023892</ref>
          <ref type="docx">http://data.riksdagen.se/fil/AA15B026-1627-4894-8972-8DCE3988EA0A</ref>
          <ref type="pdf">http://data.riksdagen.se/fil/C1D481BF-DEB0-4906-BE23-3F0C21AB8B21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5qt7RhMmieaexMFWs3s5yK" type="signed"/>
        <correspContext corresp="i-5qt7RhMmieaexMFWs3s5yK">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-7eCqnsBL2e31ycqnnNd2vc" type="submitted">
          <date when="2017-10-05"/>
          <time when="16:52:46"/>
        </correspAction>
        <correspAction xml:id="i-H7WcqtxHjrN4mM2XARnB5b" type="reviewed">
          <date when="2017-10-05"/>
          <time when="22:38:18"/>
        </correspAction>
        <correspAction xml:id="i-NatCKKw48HREyBWY823jEW" type="referred">
          <date when="2017-10-13"/>
        </correspAction>
        <correspAction xml:id="i-M3Qdzgyc3hj6uaKdJDVy8z" type="assigned">
          <date when="2018-09-14"/>
          <time when="08:48:56"/>
        </correspAction>
        <correspContext corresp="i-M3Qdzgyc3hj6uaKdJDVy8z">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Hg8S3xjtS2vvbairFDihCw" type="behandlas_i"/>
        <correspContext corresp="i-Hg8S3xjtS2vvbairFDihCw">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HKmz26eAhq7JaEKsraXSWC" type="behandlas_i"/>
        <correspContext corresp="i-HKmz26eAhq7JaEKsraXSWC">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6k4edeV8ZZQrJkt2jscmcr" type="behandlas_i"/>
        <correspContext corresp="i-6k4edeV8ZZQrJkt2jscmcr">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8xEr585uAAwD9SL3zVB2gk" type="motHeader">
        <div xml:id="i-Cug56w3HUcQ57Nuv7i7oN7" type="motTitle">
          Motion till riksdagen 2017/18:3892 av Markus Wiechel m.fl. (SD)
          Internationellt stöd till utsatta kristna
        </div>
      </div>
      <div xml:id="i-7xK8579zCurbwhEL6AEReW" type="motBody">
        <div xml:id="i-Gg7yCNLYknZj8Mjv5P35qe" type="motProposal" subtype="förslag">
          <head xml:id="i-Go9JeXr3CmWcRhrqBn9BHB">
            Förslag till riksdagsbeslut
          </head>
          <list xml:id="i-P5EG2555mczZPp6nWjschn" style="ol">
            <item xml:id="i-QaACWVTwmWVczvy2kr3wc7">
              Riksdagen ställer sig bakom det som anförs i motionen om att
              Sverige bör visa sitt tydliga stöd för kristna kopter i Egypten
              och tillkännager detta för regeringen.
            </item>
            <item xml:id="i-UWDm8K4gP2uE2vS65YHeZu">
              Riksdagen ställer sig bakom det som anförs i motionen om att
              verka för att FN och EU ställer tydliga krav på Egyptens regering
              att garantera kristnas säkerhet och rättigheter och tillkännager
              detta för regeringen.
            </item>
            <item xml:id="i-LVjD1JsBZoEKa4J7EuZxHR">
              Riksdagen ställer sig bakom det som anförs i motionen om att
              stoppa de uppmaningar till våldsanvändning gentemot kristna som
              finns runt om i Nordkorea och tillkännager detta för regeringen.
            </item>
            <item xml:id="i-KekRzfnU3uCGjArkeAoAnB">
              Riksdagen ställer sig bakom det som anförs i motionen om att
              Sverige tydligt bör visa sitt stöd för kristna i Pakistan och
              tillkännager detta för regeringen.
            </item>
            <item xml:id="i-TzEQW196TvNVGr1KCXSEEe">
              Riksdagen ställer sig bakom det som anförs i motionen om att
              inom ramen för FN och EU verka för fortsatt skarp kritik mot Nordkoreas
              hårda hädelselagar samt våldet mot kristna och tillkännager detta
              för regeringen.
            </item>
            <item xml:id="i-cswnSTPGx94sHhex1pbNW">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Nigeria
              och tillkännager detta för regeringen.
            </item>
            <item xml:id="i-YNJtTbsu1LPqnH3NVRuLwi">
              Riksdagen ställer sig bakom det som anförs i motionen om att
              inom ramen för FN och EU verka för att de kristnas säkerhet i
              Nordkorea garanteras och våldsamheterna upphör och tillkännager
              detta för regeringen.
            </item>
            <item xml:id="i-KqFNRm2eLefncgcWgHLtRk">
              Riksdagen ställer sig bakom det som anförs i motionen om att
              Sverige ska verka för att uppmärksamma situationen för kristna
              och andra religionsutövare i Nordkorea och därmed bidra till att
              sätta religionsfrihet i landet på det internationella samfundets
              agenda och tillkännager detta för regeringen.
            </item>
            <item xml:id="i-DG93hLytDNa8x9Dkq7x61e">
              Riksdagen ställer sig bakom det som anförs i motionen om att
              Sverige tydligt bör visa sitt stöd för utsatta kristna i Indonesien
              och tillkännager detta för regeringen.
            </item>
            <item xml:id="i-RgcfEWAvmbVPwaWok6sP7k">
              Riksdagen ställer sig bakom det som anförs i motionen om att
              inom ramen för FN och EU verka för att grundläggande mänskliga
              fri- och rättigheter garanteras för kristna och andra minoriteter
              i Indonesien och tillkännager detta för regeringen.
            </item>
            <item xml:id="i-8VNLxhLZRHRtbPAWUwmmbi">
              Riksdagen ställer sig bakom det som anförs i motionen om att
              regeringen i ett internationellt sammanhang bör intensifiera sina
              insatser och verka för att uppmärksamma de humanitära och kulturella
              värden som håller på att gå förlorade i inbördeskrigens Syrien
              och Irak, och detta tillkännager riksdagen för regeringen.
            </item>
            <item xml:id="i-X8Gyg8Jf4jQB88Qb1qoTKc">
              Riksdagen ställer sig bakom det som anförs i motionen om att
              visa sitt tydliga stöd för de kristna minoriteterna i Irak och
              Syrien och tillkännager detta för regeringen.
            </item>
            <item xml:id="i-YSSkEd1RropbA34xPsURn3">
              Riksdagen ställer sig bakom det som anförs i motionen om att
              vidta åtgärder för att arbeta för en säker zon för kristna minoriteter
              i Irak och Syrien och tillkännager detta för regeringen.
            </item>
            <item xml:id="i-QSgwwADFjKpKUbuXkAndi4">
              Riksdagen ställer sig bakom det som anförs i motionen om att
              öka de humanitära insatserna för kristna i Irak och Syrien och
              tillkännager detta för regeringen.
            </item>
          </list>
        </div>
        <div xml:id="i-TfGTjEcbmdQQbdiUM9J9Xs" type="motContent">
          <head xml:id="i-A25rp73Bk9UJiiPetrJR8Z" type="h1">
            Motivering
          </head>
          <p xml:id="i-Ttb1B3wXGaffKpDrMapK6e">
            Situationen för kristna runt om i världen är på många håll mycket
            svår och på flera håll har det under senare tid förvärrats vilket
            gjort dem till världens mest förföljda grupp. Det är enligt vår
            mening värt att särskilt uppmärksamma det förtryck som kristna
            är utsatta för i olika delar av världen, om inte så för att deras
            perspektiv ofta tenderar att glömmas bort.
          </p>
          <head xml:id="i-WuyXS4eWRVQeuacju6mGha" type="h2">
            Egypten
          </head>
          <p xml:id="i-29PPDMfKRvoVPkBJF9fWVx">
            Efter den s.k. arabiska våren valde många svenska medier tillsammans
            med flertalet debattörer och politiker att hylla revolutionärerna
            i norra Afrika och Mellanöstern. I Egypten, som till stor del
            skonades från ett regelrätt inbördeskrig, hölls det till slut
            demokratiska val och det tidigare förbjudna Muslimska brödraskapet
            tog med ytterst liten marginal makten i landet. Brödraskapets
            vinst skulle komma att innebära stora förändringar för Egyptens
            folk. Idag vet vi att det resulterade i att brödraskapets ledare
            Mohammed Mursi likt sin företrädare tvingades bort från presidentposten.
          </p>
          <p xml:id="i-HTNBbZ9QgFNojQJR3Pntu6">
            Vad få är medvetna om är vad som hänt minoritetsfolk som de kristna
            kopterna under tiden. Spänningen mellan muslimer och kopter har
            under en längre tid funnits och i samband med instabiliteten som
            blivit allt starkare är läget extra osäkert för ursprungsbefolkningen
            kopterna, som idag endast utgör ungefär tio procent av befolkningen.
            Kopterna är en kristen minoritet som länge varit utsatt för förtryck
            och attacker, vilket blivit extra påtagligt efter att de uttryckt
            sitt stöd till militären som avsatte islamistregimen. Förutom
            att kopterna har utsatts för våld och till och med mord har ett
            stort antal kyrkor och affärer attackerats, plundrats eller satts
            i brand.
          </p>
          <p xml:id="i-8LoWQQpv5FkAF283xnhgbA">
            Vi kunde i samband med arabiska våren höra talas om Mursianhängare
            som med knivar och påkar stormar kyrkor, vilket skapade en massflykt
            av kopter till andra länder. Brödraskapets företrädare skyllde
            snabbt attackerna mot kopter på den tidigare regimen under Hosni
            Mubarak och polisen, snarare än sina anhängare, samtidigt som
            omvärlden tyst såg på. Med tanke på vad som tidigare hänt den
            judiska minoriteten i landet bör det vara lätt att förstå allvaret
            för ursprungsbefolkningen. Det fanns nämligen bara för ungefär
            hundra år sedan över 55 000 judar i Egypten och idag bara en handfull.
          </p>
          <p xml:id="i-WACM5J9h2gCbYuaYWqLhWZ">
            Att den egna ursprungsbefolkningen tvingas fly från sitt eget
            land är minst sagt skamligt. När brödraskapet till slut tvingades
            från makten var det därför inte konstigt att många kände hopp
            om en rejäl förändring, men tyvärr är gruppen fortsatt hårt utsatt.
          </p>
          <p xml:id="i-8Nry96KJZMZ4hpJvNqJu5p">
            Efter Muslimska brödraskapets president Mohammed Mursis fall
            har Egyptens kopter på nytt blivit utsedda till syndabockar. Det
            har även förekommit att islamister öppet uppmanat till våld mot
            kristna.
          </p>
          <p xml:id="i-PRN8s3uw8bz8WscXiuZsct">
            Kristna har blivit attackerade, koptiska hem plundras och vandaliseras
            och kyrkor och affärer har bränts ner. Diskriminering och förtryck
            är fortsatt vanligt förekommande. Den 30 juni 2016 blev en präst
            skjuten till döds i norra Sinai, varefter Islamiska staten tog
            på sig ansvaret för attacken med motiveringen att prästen bekämpade
            islam. Värst utsatt är dock provinsen Minya, vilken antagligen
            också har störst andel kristna procentuellt räknat. Ungefär samtidigt
            som prästen i Sinai mördades brände en folkmassa ner en byggarbetsplats
            och ytterligare fyra hus tillhörande en kristen familj på grund
            av misstankar om att de höll på att bygga en kyrka. Mord, mordbränder,
            plundring av egendom och religiöst motiverade halshuggningar drabbar
            regelbundet Egyptens kristna minoritet. Vi ser det som mycket
            angeläget att uppmärksamma och på alla sätt bekämpa detta. I och
            med Islamiska statens framgångar i Egyptens grannländer har även
            säkerheten för landets migrantarbetare förvärrats avsevärt. Den
            12 februari 2015 släppte Islamiska staten chockerande bilder på
            en masshalshuggning av 21 egyptiska kopter i Libyen. Det är därför
            av stor vikt att Sverige visar sitt tydliga stöd till de kristna
            i Egypten samt verkar för att EU och FN ställer tydliga krav på
            Egyptens regering att garantera kristnas säkerhet och rättigheter
            samt stoppa de uppmaningar till våldsanvändning gentemot kristna
            som finns runt om i landet. Dessvärre har attackerna mot kopter
            fortsatt och även den senaste tiden har vi fått läsa om nya dödsfall.
            I december 2016 dödades 29 kopter i ett sprängdåd utfört av jihadistiska
            självmordsbombare nära den koptiska Markuskatedralen i Kairo och
            i april 2017 dödades 45 kopter vid ett attentat som Islamiska
            staten tog på sig mot två kyrkor på palmsöndagen i Tanta och Alexandria.
            Så sent som i maj 2017 dödades minst 28 kopter efter en skottlossning
            mot en buss i Minyaprovinsen. De grova attackerna sker alltså
            inte bara vid Sinaihalvön där Islamiska staten har sitt fäste
            i landet utan det sker runt om i hela Egypten. Regeringen kan
            inte i detta läge vara passiva. Regeringen bör visa sitt tydliga
            stöd för kristna kopter i Egypten och verka för att FN och EU
            ställer tydliga krav på Egyptens regering att garantera kristnas
            säkerhet och rättigheter samt stoppa de uppmaningar till våldsanvändning
            gentemot kristna som finns runt om i landet.
          </p>
          <head xml:id="i-PgkAsJ17yuMvth42Rb29LW" type="h2">
            Pakistan
          </head>
          <p xml:id="i-8xC1pHeTVitpCZz8diebpZ">
            I Pakistan finns flera rapporter om hur landets strikta hädelselagar
            har slagit mot kristna. I augusti 2012 kom rapporter om att en
            elvaårig kristen flicka, Rifta Masih, i Pakistan fängslats och
            anklagades för hädelse. Flickan, som har Downs syndrom, påstås
            ha bränt upp sidor ur Koranen. Detta orsakade stor uppståndelse
            och ledde till att hundratals kristna fick fly från byn där flickan
            bodde. Fallet ledde till att FN kritiserade landets hårda hädelselagar,
            vilket i sin tur kan ha påverkat att personen som antagligen fabricerat
            brända sidor ur Koranen blev gripen. Han blev dock inte fälld
            och fallet är nu nerlagt. I augusti år 2014 var 600 personer på
            väg hem från kyrkan när två självmordsbombare dödade runt 89 personer
            och skadade runt 150 personer. I mars 2015 utsattes ytterligare
            två kyrkor i Youhanabad, Lahor för bombattacker vilket resulterade
            i 14 döda och 75 skadade. Mot denna bakgrund anser vi det vara
            av vikt att Sverige visar sitt tydliga stöd för utsatta kristna
            i Pakistan samt inom ramen för FN och EU verkar för en fortsatt
            skarp kritik mot landets hädelselagar samt våldet mot kristna.
          </p>
          <head xml:id="i-7JcbsNyZPTSGDrCP1Rurx9" type="h2">
            Nigeria
          </head>
          <p xml:id="i-N6zs4UJWXv3apKrMzqKVxX">
            I Nigeria har ett antal attacker mot kristna eller muslimer som
            inte vill acceptera sharia utförts av den islamistiska gruppen
            Boko Haram som numera är en del av Islamiska staten. Enligt uppgifter
            från Open Doors har dessa attacker krävt en mycket stor mängd
            dödsoffer i Nigeria. I vissa delstater har det tagits beslut som
            lett till att kristna blivit utsatta för begränsningar i skolorna,
            hotade om kidnappning, blivit utsatta för tvångsäktenskap, nekade
            anställning, rent vatten och hälsovård. Det är förenat med risker
            att konvertera till kristendom och farligt för kyrkor att ta emot
            nyomvända. Den 5 januari 2012 samlades ca 45 kristna till veckomöte.
            Några ögonblick senare var kyrkan fylld av döda och sårade. Den
            26 februari 2012 styrde två självmordsbombare sin bil rakt in
            i Kristi kyrka i Jos mitt under pågående gudstjänst. Minst fyra
            personer dödades och över 40 skadades. De har också gjort sig
            skyldiga till kidnappning av små flickor och unga kvinnor som
            bland annat utnyttjats i strider. År 2014 dödades över 2 400 kristna
            på grund av sin religion i Nigeria, fler än i något annat afrikanskt
            land. Mellan den 3 och 7 januari år 2015 utsatte Boko Haram staden
            Bango med omnejd för en synnerligen brutal attack med ett stort
            antal döda och hela 16 förstörda byar som följd. Totalt sett har
            under åren 2006 till 2014 mellan 9 000 och 11 000 kristna mördats
            och mer än en halv miljon människor drabbats på andra sätt. Många
            har drivits från sina hem och runt 13 000 kyrkor har förstörts
            eller övergivits.
          </p>
          <p xml:id="i-5BNtYeUhfzdcD3zTsNJPxQ">
            Dessa grymheter måste få ett slut. Sverige bör tydligare visa
            sitt stöd för dessa utsatta kristna och andra som utsatts för
            terroristgruppens förtryck i Nigeria och fördöma Boko Harams våldsamma
            attacker. Inom ramen för FN och EU bör Sverige verka för att befolkningens
            säkerhet kan garanteras samt att våldsamheterna och förtrycket
            upphör.
          </p>
          <head xml:id="i-Kz6x88FHFX9L9hx14TetPu" type="h2">
            Nordkorea
          </head>
          <p xml:id="i-Kmt3q8xzTrkMYkG4EWvjM7">
            Nordkorea räknas konsekvent som världens farligaste land för
            kristna och är samtidigt världens mest tragiska exempel på en
            misslyckad socialistisk utopi. Landets invånare lever under ett
            konstant förtryck från en utfattig, repressiv regim som saknar
            tolerans för det minsta oliktänkande från sina medborgare. Förtrycket
            har inte bara kväst all form av politisk opposition utan också
            riktats mot religiösa uttryck som inte passat in i regimens självbild
            som sekulär, socialistisk statsbildning. Resultatet har varit
            att all privat religionsutövning i Nordkorea kommit att betraktas
            som fientligt mot staten. I landet riskerar man inte bara att
            fängslas och sättas i koncentrationsläger för religionsutövning,
            utan också att avrättas.
          </p>
          <p xml:id="i-LEFEDp1EszioEDVw792JUB">
            Detta kan kontrasteras mot grannen Sydkorea, som tvärtemot bär
            på en mycket rik och obruten religiös tradition med så många som
            15 miljoner utövande kristna och 11 miljoner utövande buddhister.
            Exakt hur många som fortfarande utövar religion i Nordkorea går
            inte att säga på grund av dess slutna natur samt att sådan utövning
            troligtvis sker i det fördolda för att inte upptäckas. Klart är
            däremot att sådan religionsutövning ändå överlevt, då det på senare
            år kommit rapporter om att människor i Nordkorea avrättats för
            att ha ägt eller distribuerat kristna biblar – som för övrigt
            är helt förbjudna i landet.
          </p>
          <p xml:id="i-F1QvQZJvbm8chce4yjbSGD">
            Sverigedemokraterna anser att privat religionsutövning i många
            fall kan vara det sista fröet av hopp och tröst för människor
            i svåra och utsatta situationer. Att man därför förbjudit detta
            just i Nordkorea, där förtrycket är enormt, där hotet om en stundande
            svältkatastrof ständigt är närvarande och där behovet av privat
            religionsutövning därför borde vara särskilt stort, anser vi vara
            extra grymt och ofattbart. Vi vill därför att Sverige verkar för
            att uppmärksamma situationen för kristna och andra religionsutövare
            i Nordkorea och därmed bidrar till att sätta religionsfrihet i
            landet på det internationella samfundets agenda.
          </p>
          <head xml:id="i-MTeASzJNt1oJVdSUgGjcVp" type="h2">
            Indonesien
          </head>
          <p xml:id="i-HoGtqt36MLo4CcE2Hcgzru">
            Indonesien är världens största muslimska land men av 250 miljoner
            invånare finns trots allt en stor kristen minoritet på cirka 25
            miljoner. Indonesien har märkt ut sig i jämförelse med många andra
            muslimska länder då de fått lite mer frihet. Landet är dock inte
            helt befriat från förtryck. År 1998 mördades runt tusen kristna
            i omfattande upplopp och sedan dess har förföljelse, våld och
            vandalism fortsatt att drabba minoriteten. Som en symbol för samexistens
            mellan muslimer och kristna valdes Basuki Tjahaja Purnama, även
            kallad Ahok, till guvernör i Jakarta. Ahok var känd som effektiv
            och relativt okorrumperad, men tiden som guvernör fick en plötslig
            vändning den 27 september 2016 då han efter ett tal anklagades
            för att ha hädat Koranen. Någonstans mellan 100 000 och 150 000
            människor gav sig strax därefter ut på Jakartas gator för att
            kräva att Ahok straffades för hädelse genom fängelse eller hängning.
            Den 9 maj 2017 dömdes han senare till två års fängelse för hädelse
            och för att ha uppmanat till våld.
          </p>
          <p xml:id="i-Y9t7pLSw3eSWb8BnDdWws8">
            I Indonesien finns det dessutom en provins, Aceh, som de facto
            är helt självstyrande. Acehs guvernör var tydlig efter att man
            inrättat en shariadomstol att sharialagar gradvis skulle införas,
            vilket också har skett. Domstolens uppgifter har i ett inledningsskede
            varit att handha fall som handlar om muslimer som inte går till
            fredagsbönen eller personer som säljer mat och cigaretter under
            fastemånaden ramadan. Successivt har det varit tänkt att domstolen
            även väntas ta hand om allvarligare brott som mord, stölder och
            äktenskapsbrott, liksom ekonomisk brottslighet. Det har sedan
            införandet av denna domstol öppet visat sig att personer dömts
            till piskning.
          </p>
          <p xml:id="i-VFFaofvCWmB5jiN4NYeBaq">
            Riksdagen bör tydligt visa sitt stöd för utsatta kristna i Indonesien
            och inom ramen för FN och EU verka för att de kristnas säkerhet
            garanteras samt kritisera förekomsten av sharialagar i Indonesien.
          </p>
          <head xml:id="i-6Morb34pFLUH8bWwKKVA5p" type="h2">
            Syrien och Irak
          </head>
          <p xml:id="i-V7rWdotjM43mxhMPp2bnu4">
            De fruktansvärda inbördeskrigen i Syrien och angränsande Irak,
            som smält samman till ett och där den ena grymheten avlöser den
            andra, tycks inte mattas av när 2016 går mot sitt slut. Situationen
            är givetvis svår för alla drabbade civila i området, men det finns
            anledning att lyfta just etniska och religiösa minoriteters situation
            som särskilt problematisk. Redan från konfliktens början har de
            kristna nämligen haft det särskilt svårt som utsatt religiös grupp
            eftersom de, till skillnad ifrån exempelvis sunnitiska parter,
            shia och kurdiska parter, varit färre till antalet och varken
            haft några grannstater eller större organisationer som kunnat
            stödja och försvara dem. Detta har lett till att en del kristna
            har fördrivits eller flytt och andra mördats. Kyrkor har förstörts,
            präster och biskopar har kidnappats och olika kristna samfund
            är på väg att utplånas.
          </p>
          <p xml:id="i-Uhbukk5zZ3SdMnhgJ5iV8Y">
            I de områden som ockuperats av Islamiska staten har förföljelserna
            med religiösa motiv trappats upp ytterligare. När Islamiska staten
            intog Iraks näst största stad Mosul kunde vi läsa i världspressen
            om hemska övergrepp på de uppskattat 35 000 kristna invånarna.
            Enligt vittnesuppgifter märktes deras hem upp med speciella symboler,
            varpå IS gav dem tre alternativ: konvertera till islam, bli avrättade
            eller betala en särskild muslimsk skatt för att få tillfällig
            betänketid. Resultatet blev förödande: Mosul tömdes på sin kristna
            befolkning, som fick fly för sina liv. I samband med övertagandet
            inledde även Islamiska staten sin kamp för att förbjuda och förinta
            alla former av kulturyttringar som inte stämde överens med deras
            egen stränga tolkning av islam. Bland annat jämnade man bibliska
            profeten Jonas helgedom och andra heliga byggnader med marken.
            Vi är glada att de irakiska och kurdiska säkerhetsstyrkorna nu
            mer eller mindre drivit ut Islamiska staten ur sina starka fästen
            och att terrororganisationen är på full reträtt i båda länderna.
            Exemplet Mosul är talande för de kristnas utsatta situation i
            Syrien och Irak, som inte kan betecknas som något annat än en
            etnisk utrensning – ett religiöst och kulturellt folkmord. Från
            att år 2003 ha funnits ca 1,2 miljoner kristna bara i Irak är
            det nu svårt att uppskatta hur många som finns kvar, kanske så
            få som 150 000, kanske ännu färre. Sverigedemokraterna ser med
            stor oro på utvecklingen för kristna och andra minoriteter i Syrien
            och Irak. Av respekt för såväl de enskilda människornas liv, som
            för de uråldriga och skyddsvärda kulturerna, är vi angelägna om
            att framtiden för dem snarast möjligt säkras. Vi önskar därför
            att regeringen i ett internationellt sammanhang intensifierar
            sina insatser och verkar för att uppmärksamma de humanitära och
            kulturella värden som håller på att gå förlorade i inbördeskrigens
            Syrien och Irak.
          </p>
          <p xml:id="i-2UL4xk3JGYt88nh556468D">
            Vi önskar också att regeringen visar sitt tydliga stöd för de
            kristna minoriteterna. Sist men inte minst önskar vi att regeringen
            vidtar åtgärder för att arbeta för en säker zon för kristna minoriteter,
            där så fortfarande behövs och ökar de humanitära insatserna i
            konfliktområdet. Inte minst den syriska kyrkan har visat på goda
            exempel där de stöttat kristna och andra utsatta människor i krigszonen,
            som flytt undan krig eller islamistisk terror.
          </p>
        </div>
        <div xml:id="i-QLzBXcnAah4TfPgL8CYPxE" type="signatureBlock">
          <list xml:id="i-EEzpNn1UHWvywEbLA4iZcG">
            <item xml:id="i-N6K971etETApctthSLbcoD" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-CGW3338ScdCNeL5vANBvwu" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
            <item xml:id="i-TW4x5kAU4Ro5Rt2HESvLUM" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-YE8pV4KmjMa65QddpJCqEQ" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
            <item xml:id="i-8e9qP25EYiNSbsR5bQmnuQ" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
