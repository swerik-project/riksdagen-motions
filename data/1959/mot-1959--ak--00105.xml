<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00105">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__105/mot_1959__ak__105-001.pdf"/>
      <fw xml:id="i-K4CFtgiHswVz5rsdLKkhgu">
        Motioner i Andra kammaren, nr 105 år 1959 7
      </fw>
      <div xml:id="i-7kr3uP75xQu8cCj67cJTLH" type="motHeader">
        <div xml:id="i-2rAbWU87NZuYg37PCEfVeP" type="motTitle"/>
        <div xml:id="i-2Da6yBAQLBeLJCYicHe5s5" type="motSubmissionInfo"/>
      </div>
      <div xml:id="i-AgAA9k2AWz72bvpu84GiNH" type="motBody">
        <div xml:id="i-WpHKJ6C4AFBgyaDQWy1dwP">
          <p xml:id="i-5R6CcvmaEFjpLwttqoVvH4">
            Nr 1035
          </p>
          <p xml:id="i-EaWge2jqEh5kRHd7YCrsLc">
            Av herr Arvidson, om avslag å Kungl. Maj:ts förslag om ökning
            av antalet veckotimmar i matematik i enhetsskolans och realskolans
            högsta klasser.
          </p>
          <p xml:id="i-F9Wx9KUSvr1qKiRttf2SsM">
            I statsverkspropositionen föreslår chefen för ecklesiastikdepartementet
            under åttonde huvudtiteln, H. Allmänna läroverken m. m. [193]
            1. Allmän- na läroverken: Avlöningar (s. 193) viss ökning av antalet
            veckotimmar i matematik i de två högsta klasserna av realskolan
            och enhetsskolan. För- slaget beräknas medföra en utgiftsstegring
            för statsverket på 2 246 000 kronor. Departementschefens förslag
            grundar sig på framställningar från skol- överstyrelsen. Frågan
            om förstärkning av matematikundervisningen har »varit föremål
            för noggranna överväganden inom Överstyrelsen och vissa preliminära
            förslag har remissbehandlats&gt;. Av denna formulering, som återfinnes
            på s. 444, framgår, att en allsidig utredning av frågan inte verk-
            ställts och att remissförfarandet inte varit tillräckligt omfattande.
            Det fram- går inte av statsverkspropositionen, huruvida förslaget
            underställts stats- kontorets prövning. Enligt min uppfattning
            är förslaget om förstärkning av matematikunder- visningen genom
            en ökning av timantalet inte tillräckligt underbyggt. 1. Förslaget
            innebär, att veckotimtalet i matematik i vardera av enhets- skolans
            och realskolans båda högsta klasser ökas med ett. Då någon mot-
            svarande sänkning av timantalet i andra ämnen inte föreslås, betyder
            för- slaget att det sammanlagda timantalet ökas. Detta är en allvarlig
            sak. Den skolhygieniska sakkunskapen har varit enig om att tillbakavisa
            alla förslag till ökning av lektionsantalet per vecka. Denna gång
            gäller utökningen de klasser, i vilka eleverna, som befinner sig
            i pubertetsåldern, har besvär att anpassa sig efter skolarbetets
            krav. Vad dessa klasser beträffar har man hittills varit mycket
            sträng vid bedömningen av förslag som avser att ge- nom ökning
            av timantalet öka undervisningens effektivitet. Visserligen framhåller
            överstyrelsen, att en utökning av antalet matema- tiktimmar skulle
            minska hemarbetets omfattning och alltså inte innebära någon ökning
            av elevernas samlade arbetsbörda. Argumentet är bestickande men
            inte hållbart. Med samma argumentering kan krav framställas på
            ök- ning av timantalet i en rad andra skolämnen där hemarbete
            förekommer. Mot varje ökning av det samlade timantalet talar det
            faktum, att skolan i längden inte kan undgå att förverkliga den
            femdagarsvecka, som är på väg att genomföras inom svenskt arbetsliv
            i övrigt. Uppgiften blir snarare att minska än att höja antalet
            lektioner per vecka.
          </p>
          <pb facs="riksdagen-motions-pdf/data/1959/mot_1959__ak__105/mot_1959__ak__105-002.pdf"/>
          <fw xml:id="i-H1Xx2DCM7cRZo4in3Tk44">
            8 Motioner i Andra kammaren, nr 105 år 1959
          </fw>
          <p xml:id="i-CPVQEWMgfQDknirLEqrvQ2">
            2. Då förslag väcks om utökning av antalet veckotimmar i ett
            skolämne, brukar det föranleda motsättningar mellan de olika ämnenas
            företrädare. Det ligger nära till hands att anta, att varje skolämne
            skulle kunna påvisas vara i behov av förstärkning. För egen del
            finner jag det naturligt att fram- hålla, att skolans estetiska
            fostran i gällande timplaner eftersatts och att den kulturella
            orientering som enhetsskolan skall ge fått otillräcklig tid till
            sitt förfogande. Det är inte säkert, att en allsidig utredning
            skulle ge vid handen, att det just är matematikundervisningen
            som behöver för- stärkas. 3. I ämnena matematik, fysik och kemi
            har vi för närvarande en skräm- mande lärarbrist. I stor utsträckning
            måste undervisningen bestridas av icke kompetenta lärare. Det
            är uppenbart, att den nu föreslagna utökningen av antalet matematiktimmar
            skulle förvärra situationen och skärpa lärar- bristen. Både skolöverstyrelsen
            och departementschefen ser med bekymmer på detta problem. Skolöverstyrelsen
            har gjort sig underrättad om »i vilken utsträckning det ökade
            behovet av matematiklärare skulle kunna täckas genom att redan
            anställda lärare antingen är villiga åtaga sig tilläggstimmar
            i ämnet eller kan bestrida matematikundervisning i ökad omfattning
            inom ramen för sin undervisningsskyldighet»&gt;. Svaren synes
            ha varit gynnsamma: ett ökat antal veckotimmar skulle på detta
            sätt kunna anförtros åt kompetenta lä- rare. Den reflexionen inställer
            sig dock omedelbart, att den hjälp matema- tiklärarna själva kan
            ge skolan inte bör begagnas för en ökning av tim- antalet utan
            i första rummet för att i någon mån avhjälpa bristen på kom- petenta
            lärare i ämnet. De påtalade dåliga resultaten av matematikstudiet
            i skolan måste väl ändå till en del bero på att man i stor utsträckning
            är hänvisad till okvalificerade lärare. 4. Misslyckandena i ämnet
            matematik är uppseendeväckande många. Och det är tämligen givet,
            att antalet sådana misslyckanden skulle kunna ned- bringas, om
            ämnet finge mer tid till sitt förfogande. Sannolikt ligger emellertid
            huvudansvaret för misslyckandena på annat håll. Skolöverstyrelsen
            har själv framhållit, att kurserna i ämnet hittills inte varit
            tillfredsställande. En revision har nyligen verkställts. Den anges
            innebära en rationalisering. Man bör alltså kunna vänta bättre
            resultat i framtiden. Frågan om kursinnehåll och kursfördelning
            anges alltjämt vara föremål för överstyrelsens uppmärksamhet.
            Också i fråga om de hjälpmedel, som lärarna har tillgång till,
            kan man peka på brister. I ämnet matematik finns inga läroböcker,
            endast exempel- samlingar. Varför det alltjämt är så är inte lätt
            att utröna. Sannolikt skulle en förstklassig lärobok med klara
            anvisningar för eleverna betyda mer för undervisningens resultat
            än en utökning av timantalet. Även ämnesmetodiken synes vara bristfällig.
            Den verkställda översynen av kursplanerna och de härtill hörande
            metodiska anvisningarna skulle be- tyda mycket, framhåller skolöverstyrelsen,
            &gt;»om den fullt beaktas av läro- boksförfattare och lärare».
            Lekmannen, som t. ex. som målsman kommit
          </p>
          <pb facs="riksdagen-motions-pdf/data/1959/mot_1959__ak__105/mot_1959__ak__105-003.pdf"/>
          <fw xml:id="i-2zMMEniuQaBSBMgRDVxG3S">
            Motioner i Andra kammaren, nr 105 år 1959 9
          </fw>
          <p xml:id="i-B3j7e6XRLRkRNU3srUMSvZ">
            i beröring med elevernas matematiksvårigheter, har inte kunnat
            undgå att fråga sig om det inte är så att många av de uppgifter,
            som ges i realexamen, är så konstlade och invecklade, att de snarare
            prövar elevernas intelligens än deras kunskaper och färdigheter
            i matematik. Med rätta understryker departementschefen »vikten
            av fortsatt arbete på ämnesmetodikens vidare- utveckling och fortlöpande
            bearbetning av kursinnehåll och kursfördelning&gt;. 5. Det finns
            ingen säkerhet för att en förstärkning av matematikunder- visningen
            i enhetsskolan och realskolan skulle medföra den ökade tillström-
            ning till gymnasiets reallinje, som är den egentliga motiveringen
            för det nu framlagda förslaget. Man rör sig här med allmänna förmodanden.
            Måhända är också den otillräckliga tillströmningen till nämnda
            linje en övergående företeelse. Den breddning av rekryteringsunderlaget
            för gym- nasiet, som den framväxande enhetsskoleorganisationen
            innebär, borde komma också reallinjen till godo. En betydelsefull
            begåvningsreserv finns: de kvinnliga eleverna. Möjligen beror
            den utbredda rädslan för reallinjen på felaktigheter i den- nas
            konstruktion. Någon utredning härav har i varje fall inte i detta
            sam- manhang presterats. 6. Att i en tid av allmän budgetåtstramning
            anslå mer än två miljoner kronor till en av ovanstående skäl olämplig
            reform är omotiverat. Med hänvisning till vad jag här anfört får
            jag hemställa, att riksdagen ville avslå Kungl. Maj:ts förslag
            om ökning av antalet veckotimmar i matematik i enhetsskolans och
            realskolans högsta klasser.
          </p>
          <p xml:id="i-KyuwVYsmj3TgYMzsZqNFwT" type="date">
            Stockholm den 26 januari 1959
          </p>
          <p xml:id="i-7aarxng8T91NyR3u2pP3Xd" type="signatureBlock">
            Stellan Arvidson
          </p>
        </div>
      </div>
    </body>
  </text>
</TEI>
