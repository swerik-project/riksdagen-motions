<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-01713">
  <teiHeader>
    <fileDesc>
      <titleStmt>
        <title>Ett värdigt asylmottagande</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett värdigt asylmottagande</title>
          <idno type="rdwebb">H102XM1713</idno>
          <rs type="number">M1713</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102XM1713/text</ref>
          <ref type="dokument_url_html">http://data.riksdagen.se/dokument/H102XM1713</ref>
          <ref type="dokumentstatus_url_xml">http://data.riksdagen.se/dokumentstatus/H102XM1713</ref>
          <ref type="doc">http://data.riksdagen.se/fil/5C983278-0341-427B-92EC-6E78D8B27036</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HejZDaGDnoZp7UfGajw2Re" type="signed"/>
        <correspContext corresp="i-HejZDaGDnoZp7UfGajw2Re">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="numbering" xml:id="i-ManqsC4ii8EWSyAh2ApXiS">
          <date when="2013-10-02"/>
        </correspAction>
        <correspAction type="submission" xml:id="i-5rFUYWx9tFyaxK8SBX3cLU">
          <date when="2013-10-01"/>
        </correspAction>
        <correspAction type="transfer" xml:id="i-GP5gn1CQe7dPu9BtJ11PXD">
          <date when="2013-09-30"/>
        </correspAction>
        <correspAction type="assigned" xml:id="i-XVc5DUyqF8PcGBw3BpM2Qb"/>
        <correspContext corresp="i-XVc5DUyqF8PcGBw3BpM2Qb">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8CiyFD7HgSMk9scRKx7a31">
            Förslag till riksdagsbeslut
          </head>
          <list style="ol">
            <item xml:id="i-PLReD7ZyXHmdPZszHBBWJ2">
              Riksdagen tillkännager för regeringen som sin mening vad som
              anförs i motionen om rätten till eget boende (EBO).
            </item>
            <item xml:id="i-W37eyiNvbPetCKsGS1YH4N">
              Riksdagen tillkännager för regeringen som sin mening vad som
              anförs i motionen om rätten för asylsökande att arbeta under asylprocessen.
            </item>
            <item xml:id="i-QJw4fczK2RHQv3KNtYoSGP">
              Riksdagen tillkännager för regeringen som sin mening vad som
              anförs i motionen om att häva det automatiska förbudet mot att
              arbeta under asylprocessen och ersätta det med en automatisk rätt
              att arbeta under asylprocessen.
            </item>
          </list>
        </div>
        <div type="motContent">
          <head type="h1" xml:id="i-SxAcSAtbiqxrvr33fSDfvQ">
            Motivering
          </head>
          <p xml:id="i-31GMJ4TRFUw67rtHE8XkdQ">
            Världen över drömmer människor om att bygga en bättre framtid
            någon annanstans. Så även de ca 1,3 miljoner svenskar som under
            slutet av 1800-talet och tidigt 1900-tal utvandrade till USA.
            Men med röda streck i kartboken har det blivit lättare att utestänga
            än att bejaka andra människor.
          </p>
          <p xml:id="i-2pnWJhvy24ZgVTdsimp4cJ">
            Svensk flyktingpolitik havererade under tidigare decennier. I
            stället för att forma en politik och ett system som utgår från
            principen om att alla människor är resurser och individer med
            egen kraft att forma sin framtid, har människor under långa perioder
            tillåtits att brytas ned på statliga institutioner för att sedan
            skickas tillbaka till sina urprungsländer som mänskliga vrak.
          </p>
          <p xml:id="i-Wti6iQE5qzKxxT6HyYAnM2">
            Moderaterna och alliansen tog några viktiga och ansvarsfulla
            steg till en mer human flyktingpolitik i och med ramöverenskommelsen
            med Miljöpartiet år 2011. Uppemot ettusen somaliska familjer kan
            nu återförenas. Beslut har också fattas om att äntligen ge papperslösa
            barn rätt till skolgång. Migrationsverkets handläggning av biträdesförordnaden
            kommer att utvärderas. En fjärde migrationsdomstol kommer att
            skapas för att förkorta handläggningstiderna. Dessutom har ramöverenskommelsen
            inneburit att förvarstagandeprocessen ska utvärderas. Det är på
            rätt väg, men mycket återstår att göra för att skapa ett värdigt
            och väl fungerande asylmottagande.
          </p>
          <p xml:id="i-2AprSKwRzEyh4KYyn5Z6NA">
            För den som söker om asyl kan väntan bli lång och beslutet är
            livsavgörande. När man väntar i flera år, utan att behärska språket
            och utan att få känna värdighet genom studier eller arbete kan
            situationen upplevas som mycket svår. I kombination med traumatiska
            upplevelser från hemlandet bidrar det till oro och psykisk press
            som kan vara svår att hantera. Människor tvingas in i en tillvaro
            som ofta präglas av maktlöshet, tristess, apati, uppgivenhet och
            slutligen sjukdom. En sådan politik är inget annat än inhuman.
            I inget annat jämförbart land i världen har invandrare och flyktingar
            historiskt drabbats så hårt av arbetslöshet, socialbidragsberoende
            och utanförskap som i Sverige. I stället för att angripa orsakerna
            till den havererade flyktingpolitiken en reglerad arbetsmarknad,
            bidragssfällor och ett ett institutionaliserat omhändertagande
            vände välfärdsstatens ingenjörer under årtionden sitt eget misslyckande
            mot nykomlingarna.
          </p>
          <head type="h1" xml:id="i-TJxZA6NQbwsMKmzbhycqeM">
            Rätt till eget boende (EBO).
          </head>
          <p xml:id="i-2imdhdBYjMnvTszQ1xMFQc">
            Ramöverenskommelsen visar på ansvar eftersom det är av yttersta
            vikt att den asylsökande inte spenderar alltför lång tid på flyktingförläggning.
            Det är dyrt och omänskligt att tvinga människor till flyktingförläggningar.
            Statistik visar att människor som bor på flyktingförläggning mår
            sämre än de som har eget boende. Enligt den europeiska konventionen
            om skydd för de mänskliga rättigheterna och grundläggande friheterna
            har var och en som lagligen befinner sig inom en stats territorium
            rätt att fritt röra sig där och fritt välja sin bosättningsort.
            Utskottet har i sitt ställningstagande från 2009 års motion ansett
            att ett eget boende bland annat kan leda till trångboddhet som
            framförallt är negativ för barnen. Det är dock barnen man slår
            på när man tvingar in dem på en flyktingförläggning. All erfarenhet
            visar att de som bor på flyktingförläggning mår sämre än de som
            bor i eget boende (EBO). Migrationsverkets egna siffror visar
            högre sjukvårdskostnader för de som bor på flyktingförläggning
            än de som bor i eget boende. En frivillig trångboddhet är trots
            allt är bättre än alternativet. Att ta bort rätten till eget boende
            vore förödande för den enskilde; därför bör regeringen förtydliga
            och värna rätten till eget boende (EBO).
          </p>
          <head type="h1" xml:id="i-VDn9rquZGjXD3C5cgyC1rj">
            Ta bort förbudet mot att arbeta.
          </head>
          <p xml:id="i-HuUgFNzuoq5y7qej2Sssrx">
            Den som invandrar till Sverige borde per automatik ha rätt att
            arbeta. Dagens system med ansökan om undantag från förbudet att
            arbeta är ineffektivt och står i strid med arbetslinjen. Regeln
            försvårar och hindrar och människor från att arbeta, skapa sig
            en egen försörjning och plattform i vårt samhälle. Genom arbete
            lär man sig också språket vilket borde betraktas som en möjlighet,
            inte ett problem. Arbetsvilliga människor ska inte behöva ansöka
            om undantag från förbudet mot att arbeta. Integration startar
            dag ett. Det automatiska förbudet mot att arbeta (med möjlighet
            till undantag från förbudet att arbeta) måste omedelbart tas bort
            då det är destruktivt för såväl den enskilde som samhället.
          </p>
          <p xml:id="i-PX97bhRnxRALee4LJzgL8t">
            FN:s tidigare generalsekreterare Kofi Annan har tidigare sagt
            att: Alla som är angelägna om mänsklig värdighet borde motarbeta
            tendensen att invandrare görs till syndabockar för sociala problem.
            De flesta invandrare är strävsamma, modiga och beslutsamma. De
            vill inte åka snålskjuts. De vill ha en rimlig möjlighet för sig
            och sina familjer.".
          </p>
          <p xml:id="i-QcJjowt8bxq9xH4s3qe1AG">
            En human migrations- och integrationspolitik börjar med ett värdigt
            asylmottagande. Mot bakgrund av ovan nämnda förslag, bör regeringen
            därför snarast se över möjligheten att förtydliga och stärka EBO-
            lagstifningen, och häva det automatiska förbudet mot att arbeta
            och ersätta det med en automatisk rätt att arbeta.
          </p>
        </div>
        <div type="motSignatures">
          <list>
            <item xml:id="i-6eTzzhcay3GVw15PJiM9Wz">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
