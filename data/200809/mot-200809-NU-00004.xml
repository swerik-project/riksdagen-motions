<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00004">
  <teiHeader>
    <fileDesc>
      <titleStmt>
        <title>med anledning av skr. 2008/09:34 Sveriges handlingsprogram för tillväxt och sysselsättning 2008–2010</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:34 Sveriges handlingsprogram för tillväxt och sysselsättning 2008–2010</title>
          <idno type="rdwebb">GW02N4</idno>
          <rs type="number">N4</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N4/text</ref>
          <ref type="dokument_url_html">http://data.riksdagen.se/dokument/GW02N4</ref>
          <ref type="dokumentstatus_url_xml">http://data.riksdagen.se/dokumentstatus/GW02N4</ref>
          <ref type="doc">http://data.riksdagen.se/fil/569D396C-4CA1-49FC-8760-CB947E71C301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LLdBrdvpb6hvJe1qm75amM" type="basedOn"/>
        <correspContext corresp="i-LLdBrdvpb6hvJe1qm75amM">
          <ref>Regeringsskrivelse 2008/09:34</ref>
        </correspContext>
        <correspAction xml:id="i-G4DwgMr7ACz8urYpsxpp2d" type="signed"/>
        <correspContext corresp="i-G4DwgMr7ACz8urYpsxpp2d">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-Mo63RBxbAmwNXvreRAJ4hb" type="referral">
          <date when="2008-11-11"/>
        </correspAction>
        <correspAction xml:id="i-NAHC7RXZ34Czg542XhPpkZ" type="dismissal">
          <date when="2008-11-10"/>
        </correspAction>
        <correspAction xml:id="i-XtoDZw4RfhC8g7SQ8prbEy" type="dismissal">
          <date when="2008-11-10"/>
        </correspAction>
        <correspAction xml:id="i-282u28gSTkzeP5jeuywbq1" type="submission">
          <date when="2008-10-30"/>
        </correspAction>
        <correspAction xml:id="i-MTRJiXoYLrTUGfVJFyAFwf" type="transfer">
          <date when="2008-10-29"/>
        </correspAction>
        <correspAction xml:id="i-CHNjSbRqHA85pzw3pnW27A" type="assigned"/>
        <correspContext corresp="i-CHNjSbRqHA85pzw3pnW27A">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GxipxBdMyfSgiQDbsjePpH" type="motBody">
        <div xml:id="i-JoFrT3JopwaK8a7b8aoitS" type="motProposal" subtype="förslag">
          <head xml:id="i-KQChQPn8dsZMQDYYiyYVtm">
            Förslag till riksdagsbeslut
          </head>
          <list xml:id="i-318c7oiV6yVC72ugyQVjWD" style="ol">
            <item xml:id="i-Kf1AoYayc91WpVBABq6sfi">
              Riksdagen tillkännager för regeringen som sin mening vad som
              anförs i motionen om att verka för att Lissabonstrategin även
              framöver ska betona en helhetssyn på tillväxt.
            </item>
            <item xml:id="i-XXa92TFdCisiwU1KQdpjCs">
              Riksdagen tillkännager för regeringen som sin mening vad som
              anförs i motionen om vikten av en sammanhållen jobbpolitik för
              att stärka svensk konkurrenskraft.
            </item>
          </list>
        </div>
        <div xml:id="i-AhRA8BurFbJWoHZNbVdt6u" type="motContent">
          <head xml:id="i-TR5QAeKiWZ7cvpL2QGGtwQ" type="h1">
            Motivering
          </head>
          <p xml:id="i-5ZB3UWR133Rv6TGEjAkyzz">
            Sverige är ett litet exportberoende land som rönt stora framgångar
            på världsmarknaden, vilket bidragit till att vi har kunnat utveckla
            vår välfärd och öka människors levnadsstandard. Den svenska välfärdsmodellen
            bygger på att både män och kvinnor arbetar, och genom att samhället
            reducerar de ekonomiska riskerna vid sjukdom och arbetslöshet
            ökar förtroendet och tilliten i samhället. När riskerna minskar
            för de anställda minskar också risktagandet för företagen. I Sverige
            finns en öppenhet för fri handel just på grund av att svenska
            företag och medborgare har varit förändringsbenägna och flexibla.
            Förutsättningen för denna öppenhet har varit den trygghet som
            svenska arbetstagare känner i omställningen genom en bra arbetslöshetsförsäkring
            med höga ersättningsnivåer och en aktiv arbetsmarknadspolitik.
            Men regeringens åtgärder riskerar nu själva fundamentet till den
            svenska konkurrenskraften genom en konsekvent orättvis, omodern,
            ojämställd och oansvarig politik, något som också förvärras av
            oviljan till att vidta åtgärder för att möta det stora antalet
            varsel under hösten 2008. Den numera missvisande ekonomiska verklighetsbeskrivning
            som regeringen redogör för i sin skrivelse visar också mycket
            tydligt hur snabbt utvecklingen har gått. Parallellt med finanskrisen
            djupnar nu jobbkrisen alltmer, och långkonjunkturen är redan här.
            Inför denna mycket snabba negativa utveckling framgår det med
            all önskvärd tydlighet att regeringens åtgärder är otillräckliga
            eller direkt felaktiga och att politiken behöver ställas om för
            att Sveriges konkurrenskraft ska kunna värnas.
          </p>
          <p xml:id="i-TfyUTPT3ckUsazgThYdY82">
            Skrivelsen innehåller insatser och åtgärder som berör många olika
            politikområden. Vi har inte för avsikt att i detalj redogöra för
            vår politik på samtliga dessa områden utan hänvisar i stället
            till våra motioner med anledning av budgetpropositionen. I denna
            motion vill vi dock åskådliggöra skillnaderna mot regeringen i
            synen på vad som skapar tillväxt och jobb i Sverige.
          </p>
          <head xml:id="i-Y2HtSh3Bc3i2pPs7as3vz7" type="h1">
            Investera i stärkt konkurrenskraft
          </head>
          <p xml:id="i-DN65efknFnjMud4x7nXUrM">
            Jobbpolitiken är central för socialdemokratin, men inga insatser
            för jobb blir framgångsrika om inte den övergripande ekonomiska
            politiken syftar till full sysselsättning och kamp mot arbetslöshet.
            Grunden för jobbtillväxten är en väl fungerande lönebildning och
            arbetsmarknad, statsfinanser i ordning och god ekonomi i kommunsektorn.
            En ekonomisk politik som håller räntor och inflation nere och
            konsumtionen uppe gör att svenska företag kan växa och anställa.
            Tillgång till välfärdstjänster av god kvalitet är också av avgörande
            betydelse för människors möjligheter att bidra till den ekonomiska
            tillväxten.
          </p>
          <p xml:id="i-9EKKt42P77AuKp4SXxDbvM">
            Sveriges välstånd bygger på ett stabilt makroekonomiskt ramverk,
            hög sysselsättning, välutbildad arbetskraft och avancerad produktion.
            Den svenska modellen bygger också på att arbetsmarknadens parter
            tar ansvar för lönebildningen och andra förhållanden på arbetsmarknaden.
            Samverkan mellan samhället och arbetsmarknadens parter har starkt
            bidragit till att få till stånd de investeringar och andra insatser
            som behövts för att säkra en långsiktigt uthållig och hållbar
            utveckling av den svenska ekonomin. Samhället erbjuder den som
            är aktiv på arbetsmarknaden möjligheter till utbildning och utveckling
            och en trygg inkomst. Den svenska modellen bygger på makroekonomisk
            stabilitet, hög sysselsättning, en välutbildad arbetskraft, en
            stark samhällelig infrastruktur, avancerad produktion, frihandel,
            stabil arbetsmarknad med starka fackföreningar och en gemensamt
            finansierad trygghet som är kopplad till krav på aktivitet från
            den enskilde och en tydlig arbetslinje. Dessa beståndsdelar är
            inte oberoende av varandra. Öppenheten mot globaliseringen bygger
            på att människor känner sig trygga inför framtiden. Tryggheten
            vilar i sin tur på två ben: det gemensamma åtagandet att erbjuda
            möjligheter till utveckling för den enskilde och omfattande gemensamma
            inkomstförsäkringar.
          </p>
          <p xml:id="i-3RD4w6DkxbDP1ZtisEhPqX">
            Vi socialdemokrater är övertygade om att alla har förmågan att
            bidra till Sveriges utveckling. Vi vill skapa ett arbetsliv som
            utvecklas genom människors kraft och vilja inte genom rädsla och
            otrygghet. En starkare arbetslinje handlar om att varje människas
            förmåga och vilja till arbete tas till vara.
          </p>
          <p xml:id="i-SDuuHK1FenVu11zugHCrhT">
            Vår arbetslinje har fyra byggstenar. En offensiv politik för
            att skapa fler och nya jobb, att åstadkomma ett uthålligt arbetsliv
            som förhindrar utslagning och som gör att människor kan arbeta
            ett helt yrkesliv. En aktiv arbetsmarknadspolitik som skapar möjligheter
            men som också ställer krav på att den som drabbats av arbetslöshet
            hittar ett nytt jobb. En väl fungerande inkomsttrygghet på vägen
            mellan två jobb, som kräver att politiken omprövar och förnyar
            sig. En sådan förnyelse äger för närvarande rum inom ramen för
            vårt jobbrådslag. Det ska alltid finnas stöd för att gå vidare
            eller för att börja om på nytt. Den som förlorar jobbet ska få
            stöd att hitta ett nytt, men är skyldig att söka jobb aktivt,
            att vidareutbilda sig, byta yrke eller kanske flytta. Som arbetssökande
            är man skyldig att acceptera de möjligheter till aktivitet och
            utbildning som erbjuds. Den socialdemokratiska arbetsmarknadspolitiken
            bygger på både rättigheter och skyldigheter. Insatserna för att
            arbetslösa ska få jobb måste hålla god kvalitet hela vägen igenom.
            Kvalitet är en del av en starkare arbetslinje som bidrar till
            Sveriges utveckling. Kvalitet är en förutsättning för att vi ska
            kunna ställa krav på deltagande och för möjligheterna att kunna
            tillvarata varje människas förmåga att arbeta. Vi vill utveckla
            formerna för systematisk utvärdering och uppföljning av arbetsmarknadspolitiska
            insatser.
          </p>
          <head xml:id="i-Ngpx7dgm6M78zGzj1B6Cwq" type="h2">
            Fler jobb genom fler och växande företag
          </head>
          <p xml:id="i-Ega5TuACfsrmNn1FDrjEBJ">
            Svensk industri är världsledande inom många områden. Teknik,
            kvalitet och ingenjörskonst har gjort Sverige till ett starkt
            varumärke i världen. Under de senaste tio åren har exporten ökat
            med i genomsnitt 8 % per år. Sverige är det land inom OECD som
            i förhållande till sin ekonomi investerar mest i forskning och
            utveckling. Sverige har en av världens mest konkurrenskraftiga
            ekonomier enligt World Economic Forum och Europas bästa innovationsklimat
            enligt EU-kommissionen. Men nu sviker exporten kraftigt till våra
            viktigaste marknader, vilket slår särskilt hårt mot ett så exportberoende
            land som Sverige. Det krävs kraftfulla politiska åtgärder för
            att vässa svenska företags konkurrenskraft och för att rusta enskilda
            individer för framtidens jobb. Vi vill stärka tryggheten genom
            att nyföretagare under en period om upp till tre år ska kunna
            välja att tillgodoräkna sig inkomsttryggheten från en tidigare
            anställning. Detta genomförs genom att nyföretagaren kan välja
            att beräkna sin ersättning enligt den modell som gällde när man
            var anställd. Denna reform bör införas under en försöksperiod
            och permanentas om den faller väl ut.
          </p>
          <p xml:id="i-Q2rgQrNn3ej7c5Sg8FZCVq">
            Vi vill avsätta 100 miljoner kronor till ett småföretagarstipendium,
            som prövas utifrån affärsidén och söks från Almi. Stipendiet ska
            också kunna omfatta goda affärsidéer från personer som inte är
            jobbsökande.
          </p>
          <p xml:id="i-V5VwAgFbahGciaxveJivTD">
            Vi vill införa ett särskilt innovationslån för uppfinnare. Vi
            tycker att företagande bör kunna bli en naturlig del av gymnasieutbildningen.
            Lärare bör kunna erbjudas vidareutbildning om företagande och
            entreprenörskap. Vi vill också stimulera universitet och högskolor
            att erbjuda introduktionskurser i företagande. Genom att sänka
            arbetsgivaravgiften vill vi göra det billigare för småföretagare
            att anställa. Vi vill inrätta en tillståndsportal där företagare
            på ett och samma ställe ska kunna ta del av vilka tillstånd som
            krävs för deras verksamhet samt kunna ansöka om dessa. För att
            förenkla för företagare vill vi införa ett guldkort för företagare
            där verifikat och bokföring helt digitaliseras och det blir lättare
            att leja bort denna administration.
          </p>
          <p xml:id="i-WauHUhN1Q7rX5RLE58Kb8G">
            Vi vill ge Skatteverket ökade möjligheter att motverka fusk och
            utöka bruket av personalliggare till fler branscher. Vi vill erbjuda
            mindre företag stöd och rådgivning när de utsätts för oseriösa
            företag. Vi vill satsa på att förbättra den kommersiella och offentliga
            servicen för småföretagare i hela landet. Vi vill genomföra en
            bred exportsatsning med följande inslag
          </p>
          <list xml:id="i-VLJK1DPCjSTNfj9zT6BmFB" style="ul">
            <item xml:id="i-4ijcff583Bav4amm3jii9X">
              Fler regionala exportrådgivare som verkar nära småföretagen i
              landets alla län.
            </item>
            <item xml:id="i-EDLbUDtSVVp5b8WdpiPcgf">
              Småföretag ska få tillgång till kostnadsfri exportrådgivning.
            </item>
            <item xml:id="i-ucVhqt1aevyNpKr8vzr12">
              Riktad satsning till utbildning av exportsäljare för småföretagens
              behov.
            </item>
          </list>
          <p xml:id="i-AXoaunzoeNf1PAQe8fufc9">
            Vi vill stärka de svenska leverantörernas ställning genom en
            satsning på investerings- och exportfrämjandet med en tydlig profil
            på de mindre företagen. Vi vill öka anslaget till Forska och väx
            för att ge fler företag möjlighet att växa, och vi vill gå vidare
            med programmet Designa och väx för att stärka småföretagens produktutveckling
            och design.
          </p>
          <p xml:id="i-uszgNZoXQYJwki5iHziaA">
            Vi vill ta vara på tjänstesektorns stora utvecklingspotential
            och utveckla ett framtidsprogram tillsammans med företag, akademi
            och fackliga organisationer inom tjänstesektorn. Vi vill ta ett
            brett grepp över tjänsteproduktion och forskning. Företagens behov
            och prioriteringar ska vara styrande. Kopplingen mellan näringsliv
            och akademi ska stärkas. Fokus ska ligga på att öka produktiviteten
            och förädlingsvärdet. En satsning görs inom ramen för vårt branschprogram.
          </p>
          <p xml:id="i-VWUavY5ZUYnDZED5P6f2mD">
            Besöksnäringen är en bransch med många skickliga och kreativa
            småföretagare. Staten bör öka sitt engagemang för att stärka branschens
            tillväxtförutsättningar. Ett branschprogram för besöksnäringen
            bör genomföras. Avgörande beståndsdelar i detta är ökade statliga
            investeringar i marknadsföringen av Sverige som turistland och
            nya initiativ för att stärka Sverige som arrangörsnation för stora
            internationella evenemang. Utöver betydande infrastruktursatsningar
            och sänkt bolagsskatt vill vi stärka industrin genom en rad aktiva
            industripolitiska insatser. Bland annat vill vi stärka exportstödet
            till nya och växande marknader. En särskild satsning på att förnya
            den svenska bilparken görs under nästa år genom utökade premier
            för bilskrotning. Gemensamt för våra industripolitiska åtgärder
            är att effektivitet och relevans ska uppnås genom att programmen
            utformas i samråd med företagen.
          </p>
          <p xml:id="i-5b4D3YwHDGNMWsTdGQhhLT">
            Den tidigare socialdemokratiska regeringens initiativ till strategiprogram
            och branschspecifika forskningssatsningar var viktigt för att
            här vässa konkurrenskraften. Strategiprogrammen togs fram tillsammans
            med branscherna och fick därför hög relevans för företagen. Samarbetet
            mellan stat, näringsliv och akademi stärktes, och programmen har
            visat sig mycket framgångsrika och populära. Regeringen har dock
            inte tillfört några nya resurser och avser heller inte att fortsätta
            strategiprogrammen efter innevarande programperiod som avslutas
            2010. Vi vill tvärtom gå vidare med nya och fördjupade program.
            Vi vill ge fler svenska företag möjlighet att växa ute i världen.
            Vi vill satsa på exportmässor tillsammans med näringslivet för
            att sälja svenska tjänster och varor i växande ekonomier i Afrika
            och Asien. Exportstödet till både industri och småföretag ska
            byggas ut.
          </p>
          <p xml:id="i-A7GkCXsiV1mAEm5CdKWrWE">
            Investeringar i forskning återbetalar sig i form av kunskap och
            utveckling av samhället samt bidrar till tillväxt inom näringslivet.
            All forskning ska hålla hög kvalitet, och forskningsinsatserna
            ska rymma både bredd och djup. Delar av det sociala företagandet
            kan också med visst stöd från samhället vara en möjlighet för
            människor som står långt från arbetslivet att få en ny chans.
            Vi vill måna om mångfalden i företagandet och därför främja kooperativa
            företag och andra verksamheter inom den sociala ekonomin. Det
            ska vara lättare att starta och driva företag, oavsett om det
            görs i form av ett aktiebolag eller som ett kooperativt företag.
            Vi vill därför stärka rådgivningen kring och kunskapen om möjligheterna
            till socialt företagande. Socialt företagande ska vara ett alternativ
            bland andra i de företagsfrämjande insatser som staten genomför.
          </p>
          <head xml:id="i-XJ5DyXkLcnBkKwX8wkWNGL" type="h1">
            Utbildning och jobb en investering för framtiden
          </head>
          <p xml:id="i-MjpACfCHwVpRJFDMoJuQkD">
            I dagens arbetsliv är kraven på kompetens höga och de förändras
            snabbt. Företag vill anställa och arbetssökande vill jobba men
            de har inte alltid rätt kompetens för de lediga jobben. Om Sverige
            ska fortsätta att hävda sig väl krävs investeringar i utbildning
            och fortbildning. Vår målsättning är att stärka denna position.
            Investeringarna i utbildning måste därför vara långsiktiga. Redan
            i förskolan möjliggör en välutbildad personal att barnen tar sina
            första steg in i det livslånga lärandet. Vi vill fortsätta att
            satsa på förskolan. Grundskolans centrala roll i alla barns utveckling
            och lärande kräver insatser och satsningar som ger alla barn chans
            till lärande och utveckling. Vi vill investera i alla barns och
            ungdomars utbildning. Vi vill ha tydliga mål, systematiska utvärderingar
            och utveckla de individuella utvecklingsplanerna till ett kontrakt
            mellan skola, elev och hem.
          </p>
          <p xml:id="i-FoN38K5htXWUjEbkN3UTsS">
            För att stärka det livslånga lärandet behövs en generell utbyggnad
            av vuxenutbildningen inom de yrkesförberedande programmen. Även
            den studieförberedande delen av komvux behöver byggas ut efter
            den borgerliga regeringens kraftiga nedskärningar. Den princip
            för fördelning av statsbidraget till kommunernas vuxenutbildning
            som innebar att kommunerna med lägst utbildningsnivå och högst
            arbetslöshet också fick ett högre anslag än andra kommuner, bör
            återinföras. Vi vill skapa möjligheter för studenter att få värdefull
            arbetslivserfarenhet och föreslår därför en försöksverksamhet
            med praktik.
          </p>
          <head xml:id="i-BCb4xZhmZPwDjYiMGxpyES" type="h2">
            Stora behov av kompetensutveckling och utbildning
          </head>
          <p xml:id="i-EtZYg2vCUYM2Lp71dEkwhM">
            Sveriges konkurrenskraft ska stärkas. Det gör vi bl.a. genom
            att förbättra möjligheterna för människor i arbetslivet att bygga
            på och utveckla sina kunskaper genom vidareutbildning. En kompetensförsäkring
            är därför nästa stora framtidsreform. Den ska ge individen ekonomiska
            möjligheter att vidareutbilda sig och stärka sin ställning på
            arbetsmarknaden och gå vidare i arbetslivet innan man förlorar
            jobbet eller drabbas av ohälsa. Samhället ska inte utbilda inne
            på företagen men stötta de behov av vidareutbildning som finns
            hos den enskilde löntagaren och på arbetsmarknaden i stort. Genom
            att ge människor möjlighet att vidareutbilda sig eller yrkesväxla
            ska försäkringen förebygga arbetslöshet och stärka arbetslinjen.
            Individen saknar oftare möjligheten än viljan. Som många andra
            saker i samhället är möjligheten till vidareutbildning eller yrkesväxling
            något som alla behöver men som blir för kostsamt om vi ska stå
            för det var och en för sig. Därför behöver vi hitta en ny gemensam
            lösning som skapar möjligheter för både enskilda och samhället
            som helhet.
          </p>
          <p xml:id="i-54ibUdXHdkiUCCVcPsdUdD">
            Vi vill pröva en försäkringslösning som staten och arbetsmarknadens
            parter står för gemensamt. Försäkringens primära syfte är att
            förebygga arbetslöshet samt motverka och förhindra inlåsning genom
            att höja individers anställningsbarhet. På så sätt bidrar den
            till Sveriges fortsatta utveckling som kunskapsnation och stärker
            arbetslinjen. Fördelen med en försäkringslösning jämfört med individuellt
            sparande är att alla omfattas av möjligheten den dag behov uppstår,
            samtidigt som utvecklingsinsatserna kan koncentreras till dem
            som faktiskt behöver dem.
          </p>
          <p xml:id="i-9BXSWK1QPQ4voSa11giAwy">
            En viktig utgångspunkt är att försäkringen inte ska ersätta arbetsgivarnas
            ansvar för kontinuerlig personalutbildning eller kompetensutveckling.
            Det är också viktigt att säkerställa att avtalen inte utformas
            så att de skapar inlåsning av arbetskraft i vissa branscher eller
            företag.
          </p>
          <head xml:id="i-CdVbRcoismPwq5XzaWoxJg" type="h2">
            Bättre trygghet ger fler jobb bygg vidare på omställningsavtalen
          </head>
          <p xml:id="i-TWKbERphZjt5T3WsKUsXf5">
            När människor riskerar uppsägning på grund av att arbetstillfällen
            försvinner är det viktigt med tidiga insatser för att de ska kunna
            gå vidare till nya jobb eller utbildning innan arbetslöshet är
            ett faktum. På större delen av arbetsmarknaden gäller avtal med
            särskilda trygghetsförsäkringar för att underlätta omställning
            vid uppsägning.
          </p>
          <p xml:id="i-3CyVpomQsj8AhBHYiuF1u8">
            Flera studier visar att arbetssökande som får stöd av trygghetsfonder
            snabbare får arbete. Omställningsförsäkringarna leder sannolikt
            till minskad arbetslöshet genom att insatser sker tidigt, vilket
            ger stora samhällsekonomiska vinster. Vi socialdemokrater är beredda
            att pröva om en stimulans från samhällets sida kan utveckla modellerna
            för omställningsavtal. Syftet bör vara att ytterligare stärka
            stöd och rådgivning vid strukturomvandling för att minska risken
            för arbetslöshet.
          </p>
          <head xml:id="i-4wE1zUXmVb15vM4R96VmGC" type="h2">
            Broar tillbaka till jobb yrkesutbildning för arbetslösa
          </head>
          <p xml:id="i-QHuLfcoKS4oiJe7io7LUJ9">
            Den yrkesinriktade arbetsmarknadsutbildningen innebär en mycket
            god möjlighet att etablera sig på arbetsmarknaden och att hitta
            ett jobb. Detta gäller för alla grupper av deltagare. Sedan regeringen
            tillträdde har antalet platser inom arbetsmarknadsutbildningen
            minskat med över 70 %. I ett läge när varslen duggar tätt och
            arbetslösheten stiger krävs rejäla möjligheter till vidareutbildning.
            Vi föreslår 9 000 nya platser i yrkesinriktad arbetsmarknadsutbildning
            2009 och 10 000 platser 2010 och 2011. Vi vill att arbetsmarknadsutbildning
            också ska komma tjänstemän och akademiker tillgodo. Det kan finnas
            skäl för att erbjuda påbyggnadsutbildning till personer som passerat
            åldersgränsen för studiemedel eller som redan använt studiemedlen
            fullt ut, så att de lättare får jobb. Därför vill vi hitta en
            generell försäkringslösning som både ger individen stor möjlighet
            att själv avgöra om och vilken utbildning hon ska gå men där det
            också finns möjlighet att genom utbildning söka sig vidare i arbetslivet
            i samverkan med arbetsgivaren och med samhället i övrigt.
          </p>
          <head xml:id="i-6qqcsYmAdoWJG2hkMxS1sx" type="h2">
            En modern kompetensförmedling för alla
          </head>
          <p xml:id="i-HXfvsvy2P899UCbJKP1gp2">
            Vi vill utveckla den traditionella Arbetsförmedlingen genom att
            bygga om delar av den till en kompetensförmedling. Förutom att
            matcha arbetssökande till lediga jobb ska kompetensförmedlingen
            erbjuda matchning med ny kunskap. Kompetensförmedlingen ska utnyttja
            den mångfald av utbildningsmöjligheter som finns i samhället hos
            institut, företag, yrkesutbildare, vuxenutbildning, högskolor,
            folkhögskolor för att matcha investeringar i människors kompetens
            med behoven på arbetsmarknaden. Det ska handla om kvalificerad
            vägledning och förmedling med gedigna kunskaper om arbetsmarknaden
            i närområdet och olika utbildningsvägar. Det ska handla om att
            erbjuda bra utbildningar som stärker människors ställning på arbetsmarknaden.
            En viktig del i kompetensförmedlingens uppdrag ska vara att arbeta
            med ombytessökande.
          </p>
          <head xml:id="i-8K5jgfWkisLRmd5Rk1Yepw" type="h2">
            Privata komplement till Arbetsförmedlingen
          </head>
          <p xml:id="i-YVNM2YixKvUYcwVtVHpUZQ">
            Privata aktörer, bl.a. bemanningsföretag, som utför coachnings-
            och matchningsinsatser utgör ett växande komplement till den offentliga
            Arbetsförmedlingen. Vi ser inte att det här råder någon motsättning,
            tvärtom kan privata alternativ bidra till ett bredare utbud av
            förmedlingstjänster och en anpassning av verksamheten till dagens
            behov. Men det finns också problematiska sidor av bemanningsföretagen
            som behöver uppmärksammas. För anställda i kundföretaget kan det
            finnas farhågor för att arbetsgivaren kringgår anställningsskyddet
            och då särskilt företrädesrätten genom att hyra in personal från
            bemanningsföretag. En situation som lett till mycket diskussion
            är om en arbetsgivare säger upp arbetstagare på grund av arbetsbrist
            och därefter hyr in personal från ett bemanningsföretag. Om det
            skulle visa sig att lagstiftningen inte fungerar eller är otillräcklig,
            är vi beredda att se över förutsättningarna för att komma till
            rätta med sådana brister.
          </p>
          <head xml:id="i-CTMHbLC8JEpBCBMFFYMDsV" type="h1">
            Trygghet och utveckling en arbetslöshetsförsäkring värd namnet
          </head>
          <p xml:id="i-B6LeAPvFMqR7PUPtrjnAwX">
            Regeringen har under sina första två år vid regeringsmakten förstört
            arbetslöshetsförsäkringen. Den har blivit både dyrare och sämre
            och en halv miljon löntagare har som resultat av detta lämnat
            försäkringen. De står nu utan trygghet när Sverige är på väg in
            i en lågkonjunktur. Regeringen gör ett krampaktigt försök att
            vända utvecklingen och föreslår en sjättedels återställare av
            avgifterna (som inte ens de löntagare som har fått de största
            avgiftshöjningarna får del av) och några förändringar i medlems-
            och tillträdesvillkoren i försäkringen.
          </p>
          <p xml:id="i-zG6se2tRZ1YAxVLTxqS3A">
            Vi socialdemokrater menar att det mest effektiva sättet att öka
            tryggheten för löntagarna är att radikalt förbättra arbetslöshetsförsäkringen
            genom att sänka avgifterna och att höja ersättningen för breda
            grupper. Arbetslöshetsförsäkringen kommer i sin helhet att utredas
            i vårt jobbrådslag.
          </p>
          <head xml:id="i-UQ5k4rcbotpSmd4PKSeXQj" type="h1">
            Lissabonstrategins omfattning
          </head>
          <p xml:id="i-33VcSWjemkQ3MNCg3srH4n">
            Europeiska rådet gav arbetet med Lissabonstrategin en nystart
            genom sitt beslut vid toppmötet i mars 2005. Ett verktyg för att
            främja denna nystart är de nationella program för tillväxt och
            sysselsättning som alla medlemsländer då ålades att lägga fram.
            Regeringen bör verka för att Lissabonstrategin, i enlighet med
            det synsätt som Europeiska rådet i mars 2005 fortsatt ställde
            sig bakom, även framöver ses som tredelad, dvs. att socialpolitiken,
            den ekonomiska politiken och miljöpolitiken ömsesidigt stöder
            varandra. Detta innebär inte att EU ska utvidga sina kompetensområden
            till sådana som för närvarande tillhör medlemsstaternas nationella
            angelägenheter. Dock är det viktigt att arbetet med Lissabonstrategin
            utgår från synsättet att det är välfungerande marknader, utbildning,
            en aktiv välfärdspolitik och en progressiv miljöpolitik som tillsammans
            bidrar till tillväxt och jobbskapande. Vi ser det därför som nödvändigt
            att det nationella handlingsprogrammet även framöver innehåller
            dessa dimensioner och pekar på hur de bidrar till det övergripande
            målet, nämligen tillväxt och skapande av nya arbetstillfällen.
            Detta synsätt är särskilt viktigt i den lågkonjunktur som vi nu
            går in i.
          </p>
        </div>
        <div xml:id="i-EXY6yHfnyo895frqZVBWme" type="signatureBlock">
          <list xml:id="i-AfEKc6fq56sATPy2DFHV49">
            <item xml:id="i-B4rnyysPhxxvRZDU8tFhpr" who="i-G8564CqEnhC5PBjZSwUxsE" type="signature">
              Tomas Eneroth (s)
            </item>
            <item xml:id="i-3oYWQZ2hiaXTpKWMq3GaFn" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
            <item xml:id="i-FkQBrCSTvKWpdHnjZfXU5d" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-QSwRCZbqKRWA7vdFF7LT3X" who="i-HA8qZKZU3je8nF69VtPrqk" type="signature">
              Eva-Lena Jansson (s)
            </item>
            <item xml:id="i-AC8mZqKq6G6VE6YpLrwuAJ" who="i-UWLD5TVGMyVqBBWEHyJtqL" type="signature">
              Renée Jeryd (s)
            </item>
            <item xml:id="i-6gmosDpvhjsTQK8LLMymrj" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-9u4Zrne7aDqSwiVSUGwjt2" who="i-VhAPHtDbXzmUeiVRSdRFGD" type="signature">
              Karin Åström (s)
            </item>
            <item xml:id="i-KLPW2YV8TjbfW1QEDnAKsi" who="i-122QwSSpyGJQiTJjmrUJCM" type="signature">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
