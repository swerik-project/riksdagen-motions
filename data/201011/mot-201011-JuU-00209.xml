<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00209">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brottsoffer</title>
          <idno type="rdwebb">GY02Ju209</idno>
          <rs type="number">Ju209</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju209/text</ref>
          <ref type="dokument_url_html">http://data.riksdagen.se/dokument/GY02Ju209</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju209</ref>
          <ref type="doc">http://data.riksdagen.se/fil/90154C54-F78E-43D0-8969-FD811F8A0EC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4DrLJvHd7Wa2pFti6k36bc" type="signed"/>
        <correspContext corresp="i-4DrLJvHd7Wa2pFti6k36bc">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-AZaziQ2keMS9QhB5i2Dj6b">
          <date when="2010-10-26"/>
        </correspAction>
        <correspAction type="submission" xml:id="i-83UWBwCwmczxy6ADRuKYbt">
          <date when="2010-10-21"/>
        </correspAction>
        <correspAction type="transfer" xml:id="i-V8tsUE7R4LYTfGqAG87x8f">
          <date when="2010-10-21"/>
        </correspAction>
        <correspAction type="assigned" xml:id="i-Mdp2WiG3Arit15Jt9F5XhM"/>
        <correspContext corresp="i-Mdp2WiG3Arit15Jt9F5XhM">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9tsmjitfuJfewxTDMWf8Dr">
            Förslag till riksdagsbeslut
          </head>
          <list style="ol">
            <item xml:id="i-CNFa3HzZW7LdUXcxDdNNEa">
              Riksdagen tillkännager för regeringen som sin mening vad som
              anförs i motionen om att inrätta en brottsofferombudsman.
            </item>
            <item xml:id="i-Sb4Nx5XSCBzfQBKuBsvVGU">
              Riksdagen tillkännager för regeringen som sin mening vad som
              anförs i motionen om att inrätta ett system där staten garanterar
              utbetalning till brottsoffer och sedan är fordringsägare gentemot
              den skadeståndsskyldige.
            </item>
          </list>
        </div>
        <div type="motContent">
          <head type="h1" xml:id="i-G9Z7m1wy4wFhRyVUmVAi5f">
            Motivering
          </head>
          <p xml:id="i-MaDGAVooFpLH7Uuyg7g7S1">
            De kriminella övergreppen blir allt vanligare och därmed ökar
            även antalet brottsoffer. Det finns en stor enighet om att brottsoffers
            lidande skall minimeras och en diskussion förs om hur detta kan
            ske. Många gånger är brottsoffren så svårt sargade både fysiskt
            och psykiskt av det som de utsatts för att de inte klarar att
            ta alla de kontakter som skulle behövas med olika myndigheter.
            Många brottsoffer har också negativa erfarenheter av möten med
            rättssamhällets representanter och dessa möten tenderar i dessa
            fall att förlänga det psykiska lidande som har uppstått till följd
            av det kriminella övergreppets konsekvenser. Brottsoffrens behov
            av skydd och stöd har under de senaste två decennierna varit föremål
            för en mängd utredningar och förslag. Många av dem har också lett
            till att samhällets skydd och stöd till brottsoffren förbättrats
            avsevärt.
          </p>
          <p xml:id="i-VZw1KzMXLavKD3C9BesZsP">
            Det finns idag ett stort antal lokala brottsofferjourer i Sverige.
            Den första brottsofferjouren startade i Södertälje redan 1984.
            Dessa jourer gör ett bra arbete med att ge medmänskligt stöd,
            rådgivning, hjälp och upplysning inför rättegång samt försäkringsanmälan.
            Deras främsta uppgift är att ta tillvara brottsoffrets önskemål
            och intressen.
          </p>
          <p xml:id="i-2ZUmUQ7Kp9WnJEWgpeLjNn">
            Ungefär hälften av jourerna har med hjälp av kommunala bidrag
            möjlighet att ha en anställd som samordnar det ideella arbetet
            på jouren. Det kommunala stöd jourerna erhåller skiljer sig betydligt
            åt över landet och önskvärt vore att alla jourer skulle ha möjlighet
            till en anställd samordnare för att få en ökad kontinuitet och
            kvalitetssäkring.
          </p>
          <p xml:id="i-KDUGqTPD2MzphZJXze2KCL">
            Att bli föremål för ett kriminellt övergrepp är en traumatisk
            upplevelse. Enligt boken Brottsoffer deras reaktioner och behov
            (Brottsofferjourernas Riksförbunds kunskapsserie om brottsoffer,
            Björn Lagerbäck) kan följande emotionella tillstånd inträffa:
          </p>
          <list style="ul">
            <item xml:id="i-9mYqoN1iRdrA6xXw9StDw3">
              känsla av övergivenhet
            </item>
            <item xml:id="i-Y3vzswkPdbnUhq8BHP61jo">
              svårigheter med koncentration samt att tänka klart
            </item>
            <item xml:id="i-3t1Ej7KfPLvyqBsjvXRrn1">
              overklighetskänsla
            </item>
            <item xml:id="i-NroLtR8Ew3Rdf93vmsnKhR">
              svårighet med att förstå och tolka information
            </item>
            <item xml:id="i-3y2ULJvvRoK4L33MZ5hybo">
              förvirringstillstånd
            </item>
            <item xml:id="i-SqAku4uhoaHetDvmq3HVy5">
              blandade känslor av gråt, vrede och även allmän upprymdhet
            </item>
            <item xml:id="i-Sb6XKku29jE61EanZFiDQe">
              förlorad självsäkerhet
            </item>
            <item xml:id="i-LKHrugQCku5k7GQ1xJpC5p">
              behov av isolering
            </item>
            <item xml:id="i-SLr45nSd84AgFsRYvjttnB">
              otrygghetskänsla
            </item>
            <item xml:id="i-HN5dw1FbnHFUrk28AEsSvC">
              allmän panikkänsla
            </item>
            <item xml:id="i-AKVTAakYiuAd95BD5YpKMo">
              ökad misstänksamhet
            </item>
            <item xml:id="i-7675CUWg4wRV8WaYB93jqa">
              behov av närhet och omtanke.
            </item>
          </list>
          <p xml:id="i-Q69U6BFiMwGAVrh9Kurxgp">
            Ovanstående utgör enbart exempel på några av reaktionerna som
            återfinns hos brottsoffer. Reaktionerna är naturliga och inte
            onormala. Varje individ är unik med en egen psykologisk bakgrund.
            Hos vissa individer återfinns enbart några av de här ovan angivna
            exemplen medan hos andra kan en mångfald reaktioner uppträda.
          </p>
          <p xml:id="i-B73z2veZmEVBrvycZHgdpp">
            Det finns dock många exempel på situationer där brottsoffren
            skulle behöva hjälp av en ombudsman som för deras talan. Idag
            har brottsoffer rätt till kostnadsfri rådgivning från polismyndighet,
            försäkringsbolag och socialtjänst med hänvisning till socialtjänstlagen
            5:11. På många platser finns också tillgång till en lokal brottsofferjour.
            Vad som saknas är någon som ser till helheten och kan företräda
            brottsoffren som grupp i alla dessa kontakter med myndigheter,
            åklagare, försäkringsbolag med mera.
          </p>
          <p xml:id="i-ES8i3T5oeW8EA4XGm7QU7G">
            En brottsofferombudsman med denna funktion bör därför inrättas.
            En viktig funktion för brottsofferombudsmannen skulle vara tillsynsmöjligheter,
            att följa upp att brottsoffers rättigheter tillvaratas samt att
            lagstiftning och internationella konventioner och resolutioner
            som rör brottsoffers rättigheter följs. Som exempel kan nämnas
            rätten till målsägandebiträde och information i enligt med förundersökningskungörelsen
            samt EU:s rambeslut.
          </p>
          <p xml:id="i-RPhhBEq5wDyxCuuyp9WL3D">
            Systemet för utbetalning av skadestånd är i behov av översyn
            för att säkra att brottsoffren får den summa som rätten dömt att
            de skall få. Ett system där staten betalar ut skadestånden och
            sedan kräver in summan från förövaren behöver utredas vidare.
          </p>
        </div>
        <div type="motSignatures">
          <list>
            <item xml:id="i-54kKbB2E2GSF8LUHoqUt42" who="i-TECanR77Prb79DHwPvLitN">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
