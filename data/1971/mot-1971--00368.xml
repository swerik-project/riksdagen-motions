<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00368">
  <teiHeader>
    <fileDesc>
      <titleStmt>
        <title>om tillvaratagande av industrins arkivmaterial.</title>
        <author>av herr Richardson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om tillvaratagande av industrins arkivmaterial.</title>
          <idno type="rdwebb">FU02368</idno>
          <rs type="number">368</rs>
          <ref type="dokument_url_text">http://data.riksdagen.se/dokument/FU02368/text</ref>
          <ref type="dokument_url_html">http://data.riksdagen.se/dokument/FU02368</ref>
          <ref type="dokumentstatus_url_xml">http://data.riksdagen.se/dokumentstatus/FU02368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5YySnUaCpS54wJxVp1X9Q4</idno>
            <name>G. RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Svr5eRU9QRMCZvGo1AJ9CP" type="signed"/>
        <correspContext corresp="i-Svr5eRU9QRMCZvGo1AJ9CP">
          <note type="signatory" corresp="i-5YySnUaCpS54wJxVp1X9Q4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__368/mot_1971__368-001.pdf"/>
      <fw xml:id="i-Ug7FBPcStdRRZsusaCH8Ei">
        Mot. 1971:368
      </fw>
      <div xml:id="i-8PBh4S8aWzU3ei7RhANdXG" type="motHeader">
        <div xml:id="i-TnBY2paXnQCKNA3C6agQrX" type="motTitle"/>
        <div xml:id="i-JJ4kKw9YwrQiHHuPBcbTCs" type="motSubmissionInfo"/>
      </div>
      <div xml:id="i-BGgVQTS3cv7VMfBVG2ioUH" type="motBody">
        <div xml:id="i-GWVpjpegDngPtkMJdBDm4K">
          <p xml:id="i-j3Qx8xx6XWXVUSRQuo67W">
            | Motioner Nr 368-372 år 1971 Mot. 1971 ' 368-372
          </p>
          <p xml:id="i-K91eAVn55pXUhzbJMoe9n9">
            | Nr 368
          </p>
          <p xml:id="i-BZnuiQZtTaeDKEBCkRuE7Q">
            | av herr Richardson om tillvaratagande av industrins arkivmaterial.
          </p>
          <p xml:id="i-RyxfdCsztsaCMfyoiXS86U">
            Inom såväl forskningen som undervisningen har på senare tid intresset
            för de ekonomiska och sociala aspekterna på vårt lands historia
            ökat markant. Detta är i och för sig naturligt med tanke på den
            utveckling vårt samhälle genomgått under detta århundrade och
            något i hög grad glädjande. Eftersom förändringens vind sveper
            fram med stor snabbhet och styrka föreligger dock risk för att
            historikerna inte hinner med i utvecklingen och att värdefullt
            källmaterial blir tillspillogivet. Situationen har relativt nyligen
            diskuterats av ett par historiker, professor Rolf Adamson och
            fil. lic. Ola Christensson. De pekar visserligen på de väsentliga
            forskningsinsatser som redan gjorts men understryker att åtskilliga
            problem väntar på sin lösning och att nya frågeställningar aktualiserats:
            ”Men ingen skall förledas att tro att den svenska industrins historia
            är ett ganska väl avbetat fält. Vad som har gjorts är bara en
            mindre del av vad som borde göras. Hittills har mest export-,
            finansierings- och produktionsfrågor behandlats. Nu står andra
            på tur. Det ligger nära till hands att tänka på vad industrin
            har betytt för att bereda sysselsättning åt ett stort antal människor
            i sin bygd och för att driva fram regional ekonomisk tillväxt.
            Publicerade årsredogörelser ger bara utgångspunkter för bedömningen
            av sådana frågor. De offentliga arkiven fylls i allra största
            utsträckning med den statliga och kommunala förvaltningens papper.
            När industrin förekommer i dessa ses de alltså från det offentligas
            utgångspunkter. Industrins bakgrund och resultatet speglas både
            ofullständigt och snett i sådant material. Företagens egna samlingar
            måste därför användas som central källa för att bilden skall bli
            rättvisande. För över ett sekel sedan kunde Erik Gustaf Geijer
            påstå att Sveriges historia var dess konungars. I dag skulle man
            på goda grunder kunna säga att vår historia under de senaste hundra
            åren har varit vår industris. En mycket stor del av det arkivmaterial
            som skulle ha kunnat ge ingående kunskap om hur det överbefolkade,
            agrara Sverige blev ett av världens framträdande industriländer
            har redan gått till spillo.” (Industria 1969:2) Den pågående strukturrationaliseringen
            inom näringslivet leder ofta till företagsnedläggelser. Det är
            angeläget att det material som tillhör företaget och som speglar
            dess utveckling inte försvinner i samband med nedläggelsen. Det
            föreligger vidare risker för att företagen — i sin i och för sig
            naturliga strävan att så långt möjligt begränsa utgifterna — underlåter
            att bevara och vårda arkivmaterial i den utsträckning som forskningen
            skulle vara betjänt av. Problemet gäller således inte endast det
            arkivmaterial som hotas i samband med företagsnedläggelser.
          </p>
          <p xml:id="i-T7wur5LCwcZ7QZqSGExRsb">
            Riksdagen 1971. 3 saml. Nr 368-372
          </p>
          <pb facs="riksdagen-motions-pdf/data/1971/mot_1971__368/mot_1971__368-002.pdf"/>
          <p xml:id="i-H3QU8CXrcWnzLcoj6LZrez">
            Goda insatser har emellertid gjorts för att upprätta och bevara
            värdefullt arkivmaterial, men i de fall företagen läggs ned måste
            självfallet någon annan ansvarig än ifrågavarande företag gripa
            in. Det nyligen upprättade samarbetet mellan länsarbetsnämnder
            och landsarkiv utgör en viss garanti för att ingenting förfares
            helt i tysthet, men det krävs utrymmen och personal för att räddningsaktionen
            verkligen skall bli en realitet. Det bör måhända framhållas att
            frågan om historieforskningens villkor i det avseende som här
            berörts ingalunda är någon exklusiv fråga för en liten krets av
            forskare. Det är en angelägenhet för oss alla — inte minst för
            aktivt verksamma politiker och opinionsbildare — att få en så
            riktig bild som möjligt av det samhälle som ytligt sett tillhör
            gårdagen men som djupast sett är en levande realitet även i nuet.
            Det bör därför vara en sta- tens uppgift att sörja för att det
            källmaterial som belyser vårt lands ut- veckling bevaras och kommer
            till nytta. I samband med behandlingen av en i det närmaste identisk
            motion vid 1970 års riksdag underströk riksarkivet i remissutlåtande
            kraftigt behovet av den begärda utredningen. Riksarkivet framhöll
            bl. a. följande. ”Trots att — — — mycket gjorts från både statligt
            och enskilt håll för att rädda företagsarkiven, är läget på området
            alltjämt mycket otillfreds- ställande. Härtill torde framför allt
            tre faktorer ha bidragit. Företagen inriktar sig som bekant f.
            n. på stark rationalisering av verksamheten och hård inriktning
            på den egentliga, inkomstbringande produktionen. Det ligger nära
            till hands, att den kulturvårdande uppgift, som tidigare var självklar
            vid många företag, härvid får kraftigt eller helt träda tillbaka.
            För det andra hotas, som i motionen framhålles, företagsarkiven
            till sin existens vid nedläggelser. Den tredje och kanske allvarligaste
            faktor som f.n. hindrar omhändertagande av företagsarkiv i farozonen
            är deras ofta mycket stora omfattning. Medan det tidigare som
            regel gällde att rädda bruks- eller firmaarkiv från 1700- och
            1800-talen på 25, 50 eller 100 hyllmeter, är det nu ej sällan
            fråga om att rädda storföretags arkiv på tusentals hyllmeter.
            Intet av de nuvarande landsarkiven utom möjligen det i dagarna
            utvidgade landsarkivet i Lund kan motta arkivalier i den omfattning
            som kan bli aktuellt. Det måste också här understrykas, att alla
            dessa arkivmassor ingalunda behöver sparas för framtiden. Åtskilligt
            kan utgallras men ett gallringsarbete, som tillfredställer den
            moderna forskningens stränga krav, fordrar ett grannlaga utredningsarbete,
            som landsarkiven med nuvarande otillräckliga personalresurser
            ej kan åtaga sig att genomföra inom rimlig tid. Riksarkivet har
            i de senare årens anslagsäskanden understrukit landsarkivens ökade
            behov av arbetskraft för att kunna bemästra bl. a. företagsarkivens
            problem.
          </p>
          <p xml:id="i-7yqC4EBDexRftWkFos9NVm">
            Riksarkivarien har under hand diskuterat hela det här aktuella
            problemkomplexet med representanter för utbildningsdepartementet.
            Behovet av en utredning med företrädare för arkivväsen och forskning
            har därvid konstaterats. Riksarkivet får mot bakgrund av det ovan
            anförda kraftigt understryka
          </p>
          <pb facs="riksdagen-motions-pdf/data/1971/mot_1971__368/mot_1971__368-003.pdf"/>
          <fw xml:id="i-JeK3gXn9nW3GSWQpAgnYHQ">
            Mot. 1971:368
          </fw>
          <p xml:id="i-wGKD6xNhPjixc345qmca1">
            behovet av att den utredning, varom motionären anhåller, beträffande
            åtgärder för räddandet och bevarandet av arkivmaterial i samband
            med företagsnedläggelser snarast kommer till stånd. En utredning
            bör dock enligt riksarkivets mening även avse arkiven hos sådana
            företag, som fortlever men som av olika skäl ej själva vill eller
            kan behålla sina äldre handlingar.” Med stöd av vad som ovan framförts
            får jag härmed hemställa att riksdagen hos Kungl. Maj:t anhåller
            om utredning beträffande åtgärder för räddandet och bevarandet
            av arkivmaterial.
          </p>
          <p xml:id="i-XBH3V1ndQHXYDPvuZJ9eaQ" type="date">
            Stockholm den 26 januari 1971
          </p>
          <div xml:id="i-RZ9byL5BEq1tHzhwveQWVo" type="signatureBlock">
            <p who="i-5YySnUaCpS54wJxVp1X9Q4" type="signature">
              G. RICHARDSON (fp)
            </p>
          </div>
        </div>
      </div>
    </body>
  </text>
</TEI>
