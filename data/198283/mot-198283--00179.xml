<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00179">
  <teiHeader>
    <fileDesc>
      <titleStmt>
        <title>Insatser för u-ländernas energiförsörjning</title>
        <author>Anna Wohlin-Andersson och Ivar Franzén </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser för u-ländernas energiförsörjning</title>
          <idno type="rdwebb">G602179</idno>
          <rs type="number">179</rs>
          <ref type="dokument_url_text">http://data.riksdagen.se/dokument/G602179/text</ref>
          <ref type="dokument_url_html">http://data.riksdagen.se/dokument/G602179</ref>
          <ref type="dokumentstatus_url_xml">http://data.riksdagen.se/dokumentstatus/G602179</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHo92dWsGUrUuPF6REqupQ</idno>
            <name>ANNA WOHLIN-ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RM6v9N7kihqrGSRBsWe7g3</idno>
            <name>IVAR FRANZÉN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ao4Ccr2L6n9vJb18z62Mvj" type="signed"/>
        <correspContext corresp="i-Ao4Ccr2L6n9vJb18z62Mvj">
          <note type="signatory" corresp="i-WHo92dWsGUrUuPF6REqupQ"/>
          <note type="signatory" corresp="i-RM6v9N7kihqrGSRBsWe7g3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__179/mot_198283__179-001.pdf"/>
      <div type="motHeader" xml:id="i-u93ToKj6GEVL1qDBCarst">
        <div type="motTitle" xml:id="i-NMLh82Y4E1v9TUAi8kKrGK"/>
        <div type="motSubmissionInfo" xml:id="i-DRMEyD5VaAMeQCngsWaYx4"/>
      </div>
      <div type="motBody" xml:id="i-EG921MUhcVNJwXSi1B2VGW">
        <div xml:id="i-W1APpNoXaJDEPdF9nTa1Kz">
          <p xml:id="i-QqHzr1ZfApWJW5rZtth6FP">
            Motion 1982/83:179
          </p>
          <p xml:id="i-5EsbaCh6QEKwLGosDUEtYa">
            Anna Wohlin-Andersson och Ivar Franzén Insatser för u-ländernas
            energiförsörjning
          </p>
          <p xml:id="i-WPV5WdWq3XyjF7p4DcAvTc">
            Energiförsörjningen är av avgörande betydelse för utveckling
            och tillväxt i alla länder. De oljeimporterande u-länderna har
            drabbats mycket hårt av prishöjningarna och deras kostnader för
            oljeimporten har tredubblats sedan 1978. U-ländernas energiproblem
            förvärras av att man samtidigt står inför en snabbt växande brist
            på brännved, som i u-länderna svarar för 80 26 av hushållens energiförsörjning.
            Under de senaste 25 åren beräknas skogsom- rådena i u-länderna
            ha minskat med hälften. Här gör Sverige sedan flera år stora insatser
            genom de s.k. byskogsprogrammen. Denna hjälp bör fortsätta. Vattenkraften
            är en annan förnybar energikälla, som kan ge u-länderna betydande
            energitillskott och där Sverige har goda förutsättningar att medverka.
            Våra kunskaper och vår tekniska utveckling när det gäller att
            tillvarata vattenkraft kan och måste komma u-länderna till godo.
            Vissa u-länder har goda förutsättningar för produktion av kol
            och även olja, vilka bör tillvaratas. Däremot är kärnkraften av
            flera skäl varken en säker eller ekonomiskt vettig energikälla
            för vare sig i-länder eller u-länder. Redan under debatten i kärnkraftsomröstningen
            våren 1980 framfördes från linje 3:s sida att Sverige skulle kunna
            få stora möjligheter att exportera
          </p>
          <p xml:id="i-XfAxA5iSwZgXo6RBHdXHvz">
            = dels kunnande i och om energibesparande åtgärder, —- dels kunskap
            om förnybara energikällors användning, — dels prototyper av mindre
            till u-länderna anpassade energisystem.
          </p>
          <p xml:id="i-TgHrAV6N8mwyofnjq3BBfv">
            Ett område där svenskt kunnande ligger långt framme är energibesparing.
            Här kan mycket åstadkommas utan större och alltför kostnadskrävande
            investeringar. Trots detta kan det för många u-länder vara svårt
            att skaffa fram kapital till energibesparande åtgärder, även om
            dessa betalar sig på några år. Sverige måste här hjälpa till med
            ekonomiskt stöd och tekniskt kunnande. De ökande energipriserna
            och bristen på brännved i u-länderna har gjort det nödvändigt
            även för dessa länder att söka vägar att öka utbudet av inhemska
            energikällor. En genomgång av vilket svenskt kunnande på detta
            område som kan komma till användning i biståndsländerna visar
            att många för dessa länder lämpliga energisystem inte är fullt
            utvecklade därför att det inte funnits en efterfrågan i i-länderna
            och u-landsmarknaden har varit alltför osäker. Vad som nu behövs
            är en satsning på utvecklingsarbete av lämplig energiteknik just
            för u-länderna. Detta arbete måste huvudsakligen göras i
          </p>
          <pb facs="riksdagen-motions-pdf/data/198283/mot_198283__179/mot_198283__179-002.pdf"/>
          <p xml:id="i-RFHxqqDZGT7eEaTXygveeb">
            Mot. 1982/83:179 4
          </p>
          <p xml:id="i-87Npg8PU6r15C68MjEfnyr">
            ett i-land, typ Sverige, men det är viktigt att arbetet sker
            i mycket nära samarbete med mottagarländerna. Arbetet måste utgå
            från deras speciella förutsättningar, som varierar mellan olika
            länder och regioner. Skall i i-länderna framtagen energiteknik
            verkligen komma u-länderna till godo måste man vid framtagandet
            av denna teknik ta hänsyn till dessa länders sociala, kulturella
            och fysiska klimat samt deras tekniska kunnande. Vi kan inte räkna
            med att detta är ett utvecklingsarbete som svensk industri självklart
            och självmant satsar på. Ett visst mått av statligt stöd måste
            säkerligen under några år utgå för att få fram försöksanläggningar
            i u-länderna som i sin tur kan ge den erfarenhet Sverige behöver
            för att kunna utveckla de rätta produkterna för u-landsmarknaden.
            Denna satsning på ”energistöd” till för Sverige aktuella biståndsländer
            leder förhoppningsvis till svenska leveranser av utrustning för
            olika typer av energitekniker. I ännu högre grad kommer det dock
            att leda till att Sverige ökar sin tjänsteexport, säljer ett know-how
            om problemanalys och problemlösningar vad gäller användning av
            förnybara energikällor. Denna hjälp följer alltså i hög grad mottot:
            Hjälp till självhjälp. I viss mån pågår det ovan beskrivna arbetet
            redan nu. Test av bränslen och annat utvecklingsarbete för gengas
            sker f.n. i Sverige. Prototyper för ångkraft testas direkt i några
            u-länder med återföring av kunskap till den svenske konstruktören.
            En minihydroanläggning föreslås byggas såsom en referensanläggning
            för svensk teknik på området. Svenska konsulter håller på att
            identifiera lämplig storlek på en briketteringsmaskin för u-länder.
            Minikraftverk är också en intressant produkt i sammanhanget. Det
            måste dock om och om igen betonas att den nya energitekniken måste
            anpassas till mottagarländernas klimat, sociologiska faktorer
            och växtvärld. Annars blir vår hjälp dyr, obrukbar, ja t. o. m.
            meningslös. Några exempel kan illustrera detta: I Sverige tillverkas
            solfångare men de är utrustade med t. ex. frostskydd. Minivattenkraftsanläggningar
            är kon- struerade för maximalt utnyttjande, vilket inte behövs
            i u-landet där också vattenåtgången varierar mycket kraftigare.
            Gengas produceras i Sverige på ved och träkol, vilket det är ont
            om i många u-länder. För att använda u-ländernas jordbruksavfall
            för gengasproduktion behövs visst utvecklings- arbete. När teknikerna
            angrep problemet med att få fram effektivare spisar glömde de
            att spisen på landsbygden ofta fyller flera funktioner. Utom för
            matlagning används den till att ge ljus och värme, och röken håller
            mögel och insekter borta. Om den nya spisen inte fyller alla dessa
            funktioner måste man hitta kompletterande lösningar för att få
            spisen accepterad och därmed till nytta för dem man vill hjälpa.
            Vår svenska energihjälp behöver inte och bör inte alltid vara
            storskalig och tekniskt komplicerad. Ju längre ut på landsbygden
            vi kan sprida hjälpen, ju bättre, effektivare och billigare. Dragdjuren
            kan t. ex. bli mer effektiva med bättre foder. Pumpar kan drivas
            med vind eller sol, kvarnar med gengas. Hälsostationer och skolor
            kan få varmvatten från solvärme, vatten som kan
          </p>
          <pb facs="riksdagen-motions-pdf/data/198283/mot_198283__179/mot_198283__179-003.pdf"/>
          <p xml:id="i-8b3vDfzjiyPrVKoUik3vPo">
            Mot. 1982/83:179 5
          </p>
          <p xml:id="i-TBy3JqHpFWLBEaf8urWMY8">
            användas för uppvärmning till bad och tvätt. Vid stora boskapsprojekt
            kan man göra biogasanläggningar. Detta är bara några exempel.
            Det gäller alltså att vi gör klart för oss att u-länderna är i
            tvingande behov av att få fram tekniska lösningar för användning
            av förnybara energikällor, att Sverige har ett stort mått av erfarenhet
            och industriellt kunnande på detta område som bör komma såväl
            u-länderna som svensk industri till godo, att Sveriges insatser
            för u-ländernas energiförsörjning inte bara bör och kan bestå
            i export av stora, tekniskt komplicerade anläggningar, byggda
            i Sverige i tron och förhoppningen att de passar i mottagarlandet,
            att det är enkla lösningar och småskalig teknik som u-länderna
            i stor utsträckning behöver på det här området såväl som på många
            andra, att stöd till användning av förnybara energikällor är ett
            led i arbetet för en värld i ekologisk balans och verkligen fyller
            mottot: Hjälp till självhjälp. Regeringen föreslår i budgetproposition
            1982/83:100, bil. 5, att insatserna under anslagsposterna Särskilda
            program och Mark- och miljövård samt energi skall minska. Detta
            är att avhända Sverige möjligheten att göra insatser på områden
            där Sverige internationellt sett ligger väl framme. Regeringens
            förslag innebär dessutom minskade möjligheter för u-länderna att
            få hjälp på energiområdet, ett område där det bevisligen föreligger
            mycket stora behov. Med anledning av ovanstående hemställer vi
            att riksdagen beslutar att anslaget till energi inom punkten Särskilda
            program bibehålls på minst nuvarande nivå.
          </p>
          <p xml:id="i-9k31USFxfuxDzF1fbAPKE">
            Stockholm den 10 januari 1983
          </p>
          <p xml:id="i-RypMdDMYi39Laq2Xsdiz13">
            ANNA WOHLIN-ANDERSSON (c) IVAR FRANZÉN (c)
          </p>
        </div>
      </div>
    </body>
  </text>
</TEI>
