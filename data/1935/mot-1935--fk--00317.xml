<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__317/mot_1935__fk__317-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 317. 9
          </p>
          <p>
            Nr 317.
          </p>
          <p>
            Av herr Frändén m. fl., i anledning av Kwngl. Maj:ts proposition
            med förslag till lag om virkesmåtning.
          </p>
          <p>
            Frågan om inmätningen av virke i de norra och mellersta delarna
            av landet har sedan länge tilldragit sig allmän uppmärksamhet.
            Mätningen utföres där till allra största delen av mätningsföreningar,
            som bildats av industribolagen vid kusten. Dessa bolag äro ensamma
            intressenter i tum- ningsföreningarna, tillsätta dessas styrelser
            samt utöva därigenom ensamma all beslutanderätt beträffande mätningen.
            Sålunda bestämma industriföre- tagen genom sina tumningsföreningar
            både om reglerna för mätningens utförande, om anställandet av
            tummarepersonal och om verksamheten i övrigt. Säljarna av virke
            ha icke haft möjlighet att utöva något inflytande på dessa förhållanden.
            En sådan ordning har icke kunnat anses tillfredsställande. Säljarna
            hava lika stora intressen som köparna att bevaka vid mätningens
            utförande. Den betalning, virkesleverantörerna få för sitt virke,
            är nämligen i viss mån beroende av huru tumningen verkställes.
            Visserligen har knappast någon velat bestrida, att den nuvarande
            mätningen verkställes både effektivt och billigt utan onödigt
            betungande formaliteter. Men säljarna anse, att det nuvarande
            systemet icke tillgodoser dessas rätt och intressen. Om de hava
            anmärkningar att göra mot verkställd tumning, så möter det självfallet
            svå- righeter att få rättelse, då hela tumningsorganisationen
            uteslutande är ett köparnas eget organ. Ett ganska allmänt missnöje
            i vissa län har därför bland de virkessäljande jordägarna förefunnits
            mot tumningsföreningarna. | Vi anse det vara mycket angeläget,
            att de berättigade anmärkningar, som kunna göras mot den nuvarande
            virkesmätningen, undanrödjas, och ur denna synpunkt måste man
            hälsa med tillfredsställelse, att ett förslag till lag om reglering
            av hithörande frågor blivit riksdagen förelagt. Men vi äro också
            av den meningen, att det framlagda förslaget icke kommer att på
            ett ändamålsenligt sätt reglera tumningsväsendet. Förslaget innehåller
            dels bestämmelser om säljarnas representation i mät- ningsorganet,
            den s. k. virkesmätningsnämnden, och dels om huru denna nämnd
            skall arbeta och vilka befogenheter den skall hava. I det förra
            hänseendet, d. v. s. vad beträffar säljarnas rätt att vara lik-
            värdigt representerade med köparna i mätningsorganet och alltså
            kunna Bihang till riksdagens protokoll 1935. 3 saml. Nr 314—317.
            2
          </p>
          <pb facs="riksdagen-motions-pdf/data/1935/mot_1935__fk__317/mot_1935__fk__317-002.pdf"/>
          <p>
            10 Motioner + Första kammaren, Nr 317.
          </p>
          <p>
            lika med köparna deltaga i arbetet för tumningens organiserande,
            finna vi propositionens förslag vara byggt på lämpliga principer.
            Vi anse sålunda, att mätningsorganet bör bestå av en nämnd eller
            styrelse, i vilken säljare och köpare hava lika många representanter,
            varjämte en opartisk ordfö- rande skall finnas. Beträffande utseendet
            av ledamöter i styrelsen finna vi jämväl de i propositionen föreslagna
            grunderna i huvudsak lämpliga. Däremot kunna vi icke biträda propositionens
            förslag, i vad detta avser omfattningen av nämndens verksamhet
            och sättet för dennas bedrivande. I förslaget uttalas, att om
            det stode envar köpare eller säljare av rundvirke fritt att själv
            avgöra, om han skulle använda sig av virkesmätningsnämn- dens
            mätning eller icke, så kunde det emotses, att en eller annan större
            köpare droge sig undan. Mätningen bleve då för de återstående
            dyrare, och resultatet bleve kanske till sist, att var och en
            mätte för sig. Detta an- ses i propositionen som en återgång till
            äldre, otillfredsställande förhållan- den. För att förhindra en
            sådan utveckling föreslår Kungl. Maj:t i stället, att envar, som
            skall mäta köpvirke av de vanliga sortimenten, skall vara skyldig
            enligt lagens tvång att anlita nämndens mätning. Nämnden skall
            ha monopol på mätningen och all fri mätning skall alltså upphöra.
            Med detta monopol har tydligen följt, att monopolinnehavarens,
            d. v. 8. nämn- dens verksamhet ansetts böra i lagen utförligt
            regleras, ty lagen innehåller dels själv och dels genom hänvisningar
            till den instruktion, som Konungen skall utfärda, bindande bestämmelser
            om huru nämnden och mätningsper- sonalen skola arbeta. I denna
            del kunna vi icke godkänna propositionens förslag. Ett mät- ningsmonopol
            är icke behövligt samt blir genom de lagbundna former, var- under
            det måste arbeta, direkt skadligt. Anlitandet av det gemensamma
            mätningsorganet bör såsom hittills vara helt frivilligt. Några
            risker för att denna frivillighet skall leda till, att köparna
            börja mäta var för sig, anse vi icke föreligga. Det innebär särskilt
            för köparna så många fördelar med gemensam och enhetlig mätning,
            att köparna även i fortsättningen allmänt torde komma att anlita
            sådan. Om sålunda frihet bör råda att anlita det gemensamma mätningsorganet,
            måste det däremot vara förbjudet att an- ordna gemensam mätning
            för flera köpare vid sidan av det gemensamma organet. Man skulle
            nämligen eljest kunna inom en ådal erhålla flera kon- kurrerande
            mätningsföreningar, vilket uppenbarligen vore olämpligt. En blivande
            lag bör därför innehålla, att därest flera köpare inom en ådal
            önska utföra gemensam virkesmätning, så skola de vara skyldiga
            att till- höra en mätningsförening, som skall hava av Konungen
            fastställda stadgar, innefattande bestämmelser om styrelsens liksidiga
            sammansättning m. m. Gemensam mätning får sedan icke bedrivas
            annat än genom denna för- ening, men något mätningsmonopol därutöver
            bör icke finnas, utan om kö- pare och säljare äro överens om att
            mäta själva, så böra de även få göra detta.
          </p>
          <pb facs="riksdagen-motions-pdf/data/1935/mot_1935__fk__317/mot_1935__fk__317-003.pdf"/>
          <p>
            Motioner 1 Första kammaren, Nr 317. 11
          </p>
          <p>
            En sådan anordning av tumningen i norra och mellersta Sveriges
            skogs- bygder anse vi vara ur alla synpunkter lämpligast. Det
            nuvarande miss- nöjet med mätningsföreningarna undanrödjes genom
            att säljarna erhålla önskat medinflytande i mätningsorganet; samtidigt
            kan emellertid mät- ningen bedrivas enligt lika smidiga och obundna
            former som nu, varigenom nuvarande låga kostnader kunna bibehållas.
            Vi anse detta sistnämnda vara särskilt betydelsefullt. Skall mätningen
            ske efter lagbundna former, blir den alltid omständlig och långsam.
            Därav föranledas ökade kostnader, som i sista hand alltid drabba
            säljaren. Köparen gör städse avdrag på priset för alla omkostnader,
            som belöpa på virket. Höjda kostnader betyda alltså sänkt rotvärde,
            vilket får bäras av säljaren ensam. Även om sålunda till sist
            kostnaderna träffa säljarna, bör, såsom nu all- tid sker, finansieringen
            av mätningsverksamheten ske genom köparna. Det skulle nämligen
            bli alltför invecklat och kräva en omständlig samt mycket dyrbar
            bokföring och medelsindrivning, om förskott på mätningskostnaderna
            skulle krävas av säljarna, vilka vanligen uppgå till flera tusen
            i varje ådal. I anslutving till det vi här ovan uttalat, hava
            vi sålunda den uppfatt- ningen, att något mätningsmonopol ej bör
            finnas, men att alla, som vilja ha gemensam mätning, skola vara
            skyldiga utföra denna genom en före- ning, som skall hava av Konungen
            fastställda stadgar, så avfattade, att säljare och köpare hava
            jämbördigt inflytande på mätningens utförande. Det återstår då
            att undersöka huru ett sådant gemensamt mätningsorgan lämpligen
            skall vara organiserat. Detta bör kunna ske i nära anslutning
            till vad propositionen föreslår om virkesmätningsnämndens sammansättande
            och väljande m. m. Den av oss tänkta mätningsstyrelsen bör sålunda
            bestå av 5 eller 7 ledamöter, varav 2 eller 3 personer skola representera
            säljarna och lika många köparna. Därtill skall så en opartisk
            ordförande finnas. Beträffande utseendet av parternas 4 eller
            6 representanter bör förslag här- om kunna göras på sätt i propositionen
            angives. Säljarerepresentanterna föreslås alltid av hushållningssällskapen
            i de län, som beröras av det vatten- drag, om vars tumningsorganisation
            fråga är. Köparerepresentanterna före- slås av köparna själva
            på stämma, som i propositionen säges. Då det ofta förekommer,
            att en ådal berör flera län och hushållningssäll- skap, torde
            dessa sistnämnda ej lämpligen kunna slutgiltigt välja ledamöterna
            i tumningsstyrelsen, utan de torde få inskränka sig att enligt
            propositionens förslag utse kandidater, under det att själva valet
            förbehålles Konungen. Då sålunda säljarerepresentanterna utses
            av Konungen, bör detta även rätt- visligen ske i fråga om köparerepresentanterna,
            varvid kandidaterna enligt vad här ovan sagts föreslås av köparnas
            stämma. I praktiska livet torde nu föreslagna system ungefär komma
            att te sig så, att de nuvarande tumningsföreningarna bibehållas,
            med av Konungen fastställda stadgar, i vilka lämnas bestämmelser
            om styrelsens sammansätt- ning och väljande m. m. Föreningen sammanträder
            såsom nu till stämma,
          </p>
          <pb facs="riksdagen-motions-pdf/data/1935/mot_1935__fk__317/mot_1935__fk__317-004.pdf"/>
          <p>
            12 Motioner i Första kammaren, Nr 317.
          </p>
          <p>
            vilken föreslår köparnas representanter i styrelsen. I sagda
            styrelse insättas sedan av Konungen enligt det ovan sagda även
            säljarerepresentanter och en opartisk ordförande. Beträffande
            revision och beviljande av ansvarsfrihet för styrelsen torde i
            allt kunna gälla, vad propositionen därom föreslår beträffande
            virkesmät- ningsnämnden. Tre revisorer böra sålunda utses av Kungl.
            Maj:t, varav en föreslås av hushållningssällskapet och en av stämman
            med köparna. Ansvars- frihet skall beviljas såväl av sagda stämma
            som av de hushållningssällskap, som hava föreslagit styrelseledamöter.
            Den på ovan angivet sätt tillsatta styrelsen bör enligt vår mening
            äga att utan några som helst ingripanden från lagstiftningen själv
            planlägga, leda och organisera mätningen. Vi anse, att något statsingripande
            på detta sistnämnda område ej behöves. Virkessäljarna önska en
            med köparna likvärdig representation i mätnings- föreningarna,
            men de vilja icke hava någon av lagstiftningen reglerad mät- ning.
            Kungl. Maj:ts förslag tillgodoser säljarnas nämnda krav, men det
            tvingar därutöver på dem en mängd bestämmelser om själva mätningens
            organisation m. m., som de anse sig kunna ordna bäst själva, så
            snart de få säte och stämma i mätningsföreningarnas styrelser.
            I enlighet med vad ovan anförts få vi föreslå, att riksdagen med
            avslag på Kungl. Maj:ts proposition nr 140 med förslag till lag
            om virkesmätning ville besluta att i skrivelse till Kungl. Maj:t
            hemställa om framläggande till nästa års riksdag av nytt förslag
            till lag om virkesmät- ning i huvudsaklig överensstämmelse med
            de riktlinjer som här ovan framförts.
          </p>
          <p>
            Stockholm den 30 mars 1935. A. O. Frändén. 0. A. Ernfors. Leon.
            Hagström. K. W. Bodin.
          </p>
          <p>
            I motionens syfte instämma: Carl Lindmark. J. M. Bäckström.
          </p>
          <p>
            Stockholm 1935, Ivar Heggströms Boktryckeri A. B. 851110
          </p>
        </div>
      </div>
    </body>
  </text>
</TEI>
