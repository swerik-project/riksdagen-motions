<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00356">
  <teiHeader>
    <fileDesc>
      <titleStmt>
        <title>Glutenintolerans</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Glutenintolerans</title>
          <idno type="rdwebb">GW02So356</idno>
          <rs type="number">So356</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So356/text</ref>
          <ref type="dokument_url_html">http://data.riksdagen.se/dokument/GW02So356</ref>
          <ref type="dokumentstatus_url_xml">http://data.riksdagen.se/dokumentstatus/GW02So356</ref>
          <ref type="doc">http://data.riksdagen.se/fil/066C1BC0-B276-4383-AE1A-6D17247E34DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TmkHSazosBi6v9ZmSipuJq" type="signed"/>
        <correspContext corresp="i-TmkHSazosBi6v9ZmSipuJq">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-VBAp89XJaBjZLaKnzD7BrY" type="numbering">
          <date when="2008-10-06"/>
        </correspAction>
        <correspAction xml:id="i-Ed9YXB8iWf31QS7Jm4pTCN" type="submission">
          <date when="2008-10-03"/>
        </correspAction>
        <correspAction xml:id="i-JYQqAdvYURTXba9D8imDSL" type="transfer">
          <date when="2008-10-03"/>
        </correspAction>
        <correspAction xml:id="i-BqsBY5FoGwukGeLCezrDJV" type="assigned"/>
        <correspContext corresp="i-BqsBY5FoGwukGeLCezrDJV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6nMfzH3HDJFpXYw1VY4mki">
            Förslag till riksdagsbeslut
          </head>
          <p xml:id="i-KwGaLXYUMjBNgohFfDyodZ">
            Riksdagen tillkännager för regeringen som sin mening vad som
            anförs i motionen om att följa upp tidigare utredningar för att
            utarbeta en ny modell för speciallivsmedel.
          </p>
        </div>
        <div type="motContent">
          <head xml:id="i-4cBmC55M6nigNPTE81veMr" type="h1">
            Motivering
          </head>
          <p xml:id="i-C2ZtZBnbCm1riCM8WBkgSW">
            Diagnosen celiaki (glutenintolerans) innebär att man inte tål
            proteinet gluten som finns i de fyra sädesslagen vete, råg, korn
            och havre. Behandlingen är att äta glutenfria ersättningsprodukter
            och övrig mat som är fri från detta protein. Sjukdomen är livslång
            och kan inte botas. Glutenfria ersättningsprodukter finns men
            är dyra i inköp och ibland även svåra att få tag på. Utbudet varierar
            beroende på butikskedja och ort. Apoteket har ett begränsat sortiment
            av glutenfria ersättningsprodukter. Dessa beställer man med en
            leveranstid på cirka en vecka. Sjukdomen innebär att det är av
            stor vikt att kosten blir så näringsriktig som möjligt för att
            kompensera det näringsbortfall som inträder vid glutenfri kost.
            Glutenfria ersättningsprodukter är dyrare än vanliga spannmålsbaserade
            livsmedel.
          </p>
          <p xml:id="i-VP8faAVjR5Jy5yju5UEUr5">
            Idag kan barn upp till 16 år få ett begränsat bassortiment av
            glutenfria specialprodukter på apotek. Livsmedelsanvisningen fungerar
            och kostar ungefär som när man får ett recept för vanlig medicin.
            Förskrivningen av specialprodukter ska ske av läkare med speciell
            behörighet.
          </p>
          <p xml:id="i-S5pK7uPUk5nbBSDGTSxscT">
            Vid 16 års ålder upphör livsmedelsanvisningen, högkostnadsskyddet
            försvinner och bostadsorten blir avgörande för om ekonomiskt stöd
            lämnas. I vissa landsting betalas ett kontantbidrag ut till glutenfria
            ersättningsprodukter, som dock inte täcker hela merkostnaden.
          </p>
          <p xml:id="i-N9ZJk1qwufpqpmPRsCy97e">
            I andra landsting kan vuxna glutenintoleranta få glutenfria ersättningsprodukter
            till ett visst belopp eller till ett rabatterat pris. Reglerna
            skiftar och ibland är stödet i praktiken ingen förmån. Och i en
            del landsting utgår inget ekonomiskt stöd alls.
          </p>
          <p xml:id="i-M7dca4XCRhKz5FeR1QsoVd">
            Systemet med livsmedelsanvisning och möjligheten att handla glutenfria
            ersättningsprodukter ur apotekets sortiment är dyrt och tidsödande.
            Läkare och dietister lägger ner stort administrativt arbete på
            att förskriva glutenfria ersättningsprodukter, tid som istället
            kan läggas på mer patientkontakt. Vidare måste sedan apoteket
            lagerhålla eller beställa hem dessa produkter, packa dem och registrera
            uttaget på patienten. Denna hantering är fysiskt tung för apotekspersonal,
            kräver mycket transport av varor till apotek från olika lager
            och är skrymmande. För personer med glutenintolerans som bor på
            landsbygden resulterar dagens system i dels resor till sjukhus,
            dels resor till apotek. Kostnaderna för hanteringen skulle bli
            0 kronor för staten om apotekets hantering av glutenfria livsmedel
            flyttades till livsmedelshandeln.
          </p>
          <p xml:id="i-LygDevBRFLSk9wzawgFDkB">
            Idag kommer inga nya produkter in på apoteken i väntan på beslut
            om det framtida stödsystemet. Nya varor som fiberrik pasta, som
            är en utmärkt produkt för de med glutenintolerans, finns inte
            att tillgå för dem som får livsmedelsanvisning. Det nuvarande
            systemet är otidsenligt. Det är också djupt orättvist eftersom
            stödet varierar mellan åldersgrupper och mellan bostadsorter.
            Dessutom hämmar det individens valmöjligheter, effektiv priskonkurrens
            och produktutveckling. De produkter som finns på livsmedelanvisning
            konkurrerar ut andra produkter som säljs i dagligvaruhandeln trots
            att dessa kan vara både billigare och bättre.
          </p>
          <p xml:id="i-GqhqpViivD6w46QKfDYQju">
            Flera utredningar har gjorts inom området men inget har hänt.
            Det är hög tid att följa upp tidigare utredningar för att utarbeta
            en ny modell för speciallivsmedel. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-JyCVeUh8yn4d7arAB9mtxz" who="i-TEkdGy8DEUwcbVAxHygs6z">
              Maria Lundqvist-Brömster (fp)
            </item>
          </list>
        </div>
      </div>
    </body>
  </text>
</TEI>
