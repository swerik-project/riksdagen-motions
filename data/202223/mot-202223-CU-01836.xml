<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-01836">
  <teiHeader>
    <fileDesc>
      <titleStmt>
        <title>Krav på bodelningsprocessen</title>
        <author corresp="i-BNPcdNmACXycfvLR8wqbHp i-Mf3zjD1SVGBHTEHbp1Vz4A">av Ann-Charlotte Hammar Johnsson och Helena Bouveng (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1836 av Ann-Charlotte Hammar Johnsson och Helena Bouveng (båda M)</title>
          <idno type="rdwebb">HA021836</idno>
          <rs type="number">1836</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA021836/text</ref>
          <ref type="dokument_url_html">https://data.riksdagen.se/dokument/HA021836</ref>
          <ref type="dokumentstatus_url_xml">https://data.riksdagen.se/dokumentstatus/HA021836</ref>
          <ref type="pdf">https://data.riksdagen.se/fil/FADF24E8-A54F-49B9-82F8-BDA09A34337D</ref>
          <ref type="docx">https://data.riksdagen.se/fil/42BA878F-7074-4D53-835E-C0F467E34C5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P8CkBrgXNdAo6VgJhA9XCE" type="signed"/>
        <correspContext corresp="i-P8CkBrgXNdAo6VgJhA9XCE">
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-Mf3zjD1SVGBHTEHbp1Vz4A"/>
        </correspContext>
        <correspAction xml:id="i-USFXtTAdGTrWhh5up91zp3" type="submitted">
          <date when="2022-11-23"/>
          <time when="12:00:28"/>
        </correspAction>
        <correspAction xml:id="i-TycyDvaXSkCT4dSrv7mNoD" type="reviewed">
          <date when="2022-11-23"/>
          <time when="12:34:37"/>
        </correspAction>
        <correspAction xml:id="i-5Lx2kRAvUdpVKujYBoY7E1" type="referred">
          <date when="2022-12-01"/>
        </correspAction>
        <correspAction xml:id="i-TUqjPsTmUS38gaWUzHFCg7" type="assigned">
          <date when="2023-10-11"/>
          <time when="09:39:10"/>
        </correspAction>
        <correspContext corresp="i-TUqjPsTmUS38gaWUzHFCg7">
          <ref type="assignedTo">Civilutskottet</ref>
        </correspContext>
        <correspAction xml:id="i-GeREAMthfXtqgzGQqBAfun" type="behandlas_i"/>
        <correspContext corresp="i-GeREAMthfXtqgzGQqBAfun">
          <ref type="uppgift">2022/23:CU6</ref>
          <ref type="ref_dok_id">HA01CU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1836 av Ann-Charlotte Hammar Johnsson
          och Helena Bouveng (båda M) Krav på bodelningsprocessen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LKh7qYaLsJWEdQ4uWpuhbz">
            Förslag till riksdagsbeslut
          </head>
          <list>
            <item xml:id="i-FsDpWMPcqMjx6ew9qeigoZ" sortKey="Yrkande 1">
              Riksdagen ställer sig bakom det som anförs i motionen om en effektivare
              och snabbare bodelning och tillkännager detta för regeringen.
            </item>
          </list>
          <list>
            <item xml:id="i-Szq4N7YYgvYRn7xtVDnAja" sortKey="Yrkande 2">
              Riksdagen ställer sig bakom det som anförs i motionen om åtgärder
              mot obstruktion vid bodelning samt om att överväga införande av
              stupstocksförfarande och tillkännager detta för regeringen.
            </item>
          </list>
          <list>
            <item xml:id="i-45nbk8b3oAqsF74pw3kKNQ" sortKey="Yrkande 3">
              Riksdagen ställer sig bakom det som anförs i motionen om att
              se över möjligheterna att införa mellanbeslut och särskild talan
              vid bodelning och tillkännager detta för regeringen.
            </item>
          </list>
          <list>
            <item xml:id="i-MaczLn2AhG54oLnercva7M" sortKey="Yrkande 4">
              Riksdagen ställer sig bakom det som anförs i motionen om att
              flytta över bodelningsärenden till tingsrätten och tillkännager
              detta för regeringen.
            </item>
          </list>
          <list>
            <item xml:id="i-GFb4pcSERidZkvUJePcLG8" sortKey="Yrkande 5">
              Riksdagen ställer sig bakom det som anförs i motionen om att
              en bestämmelse bör införas för att lämna in en slutlig och sammanhållen
              bevisuppgift och tillkännager detta för regeringen.
            </item>
          </list>
          <list>
            <item xml:id="i-YMLyNeuErA7t84YBM4Vw2r" sortKey="Yrkande 6">
              Riksdagen ställer sig bakom det som anförs i motionen om rättsskydd
              och rättshjälp vid bodelning och tillkännager detta för regeringen.
            </item>
          </list>
          <list>
            <item xml:id="i-STmgUDu2KfkXkpUGdmhmRu" sortKey="Yrkande 7">
              Riksdagen ställer sig bakom det som anförs i motionen om problematik
              med dagens bodelning och om att öppna för att se över möjligheten
              till retroaktivitet för personer som kommit i kläm och fått felaktiga
              beslut på grund av missbruk inom ramen för bodelning, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-EhyeGbDGmkBsxkSBC6Lnit" type="h1">
            Motivering
          </head>
          <p xml:id="i-UaUCzqr9E1bGbji5AQ4syT">
            Omkring hälften av alla äktenskap i Sverige slutar i skilsmässa.
            En del av dem går till bodelningsprocesser och de kan dra ut på
            tiden. Under en av livets kanske tuffaste perioder ska två människor
            komma överens om alla praktiska saker som behöver lösas för att
            komma vidare i livet. Situationen blir självklart än svårare om
            någon av parterna inte vill gå vidare med en bodelning, känner
            sig förfördelad på något sätt eller känner sig orättvist behandlad.
            Bodelningsprocesser med långa processer innebär att den part som
            är ekonomiskt svagast, ofta kvinnor, blir fattiga på grund av
            att de inte får ut sin del av boet. Kvinnorna hamnar då i ekonomisk
            utsatthet på grund av att medlen är låsta.
          </p>
          <p xml:id="i-WUQEXFobtbkrMQp5rDQAFK">
            Om motparten då förhalar processen och tillåts göra detta inom
            ramen för lag­stiftningen så utsätts kvinnor för en form av ekonomiskt
            utnyttjande, eller om man så vill ekonomisk kontroll, genom att
            kvinnan inte får ut sin del i bodelningen och kan gå vidare i
            livet. Berättelser från kvinnors liv med bodelningsprocesser vittnar
            om att det går att förhala en bodelningsprocess så långt att den
            ekonomiskt svagare parten tvingas flytta hem till sina föräldrar
            alternativt får ta lån av desamma och kan komma att hamna på bar
            backe. Därför behöver lagstiftningen anpassas så att det inte
            blir möjligt att dra ut på bodelningar som försätter enskilda
            i ekonomisk utsatthet.
          </p>
          <head xml:id="i-6pXFt1xwWPfgceUiiQUJTf" type="h2">
            Rättsskydd/rättshjälp
          </head>
          <p xml:id="i-Q95AcggWeREZLHAGepKBoi">
            För att snabba på bodelningsprocessen behövs regler som skulle
            ge bodelningsför­rättaren möjlighet att göra detta. Det skulle
            kunna handla exempelvis om att bodelnings­förrättaren skulle ha
            rätt att dela ut ett vite eller sätta tidsgränser om en part med
            berått mod försenar processen. Sådana förslag, och andra, finns
            i en departementspromemoria från 2005 (Ds 2005:34), men inget
            av förslagen är genomfört.
          </p>
          <p xml:id="i-995KMgXcKMCY16n7UvsVcE">
            I proposition 2006/07:32 Skadestånd och bodelning som den nämnda
            promemorian låg till grund för anfördes även att det kan finnas
            anledning att i något annat samman­hang vidare överväga bland
            annat den fråga som behandlas i promemorian om huruvida det bör
            införas en möjlighet att besluta om sanktioner för att få en part
            att medverka under en bodelningsförrättning och därav kan det
            finnas skäl att vidare utreda effektivare och snabbare bodelningsprocesser.
          </p>
          <p xml:id="i-EUUVHdCwSTPzDsN2zNYixp">
            Den ekonomiskt svagare parten drabbas hårdare av en utdragen
            bodelningspro­cess och därför är det viktigt att den inte drar
            ut på tiden i onödan. I värsta fall kan det ta så lång tid att
            ena parten inte anser sig ha råd att genomföra den eller ens vågar
            påbörja en bodelningsprocess.
          </p>
          <p xml:id="i-Bnfyr9gBC4cwTnjwizfVXg">
            Av ovan nämnda skäl behövs nya anpassade regler som kan öka effektiviteten
            och snabba upp takten i bodelningsprocessen. Av samma skäl bör
            de juridiska kostnader som uppstår i samband med bodelning bli
            föremål för utredning.
          </p>
          <p xml:id="i-CTjMLuZNWc3Db84Wu5dUKN">
            Bodelningsförrättaren behöver inte arbeta med ärendet om denne
            inte får betalt vilket kan utnyttjas av en part som vill förhala
            bodelningen. Detta kan undvikas om det finns en möjlighet för
            en part att hos staten till exempel ta upp ett lån för att täcka
            bodelningsförrättarens arvode och eventuella ombudskostnader.
            Det förutsätter att parten kan visa att lånet kan betalas tillbaka
            omedelbart när bodelningen är över. Detta bör ses över.
          </p>
          <p xml:id="i-SeUPiDEWZdziBuBwpBGbeD">
            För den part som inte kan visa att det är möjligt att betala
            tillbaka lånet skall det finnas möjligheter att ansöka om rättshjälp
            för bodelningsförrättarens arvode (upp till en viss nivå) och
            kanske också för ombudskostnader (upp till en viss nivå).
          </p>
          <p xml:id="i-Hp64VT75HA7pQ9UzH6ftGW">
            Parter obstruerar och förhalar bodelningen på olika vis, till
            exempel genom att inte närvara vid bodelningssammanträden och
            inte besvara skrivelser från bodelningsförrättaren. Därför behöver
            bodelningsförrättaren få fler verktyg så att inte den ena parten
            kan svältas ut så som i dag sker, vilket drabbar främst kvinnor
            eftersom deras ekonomi är mindre än männens. I lagen om skiljeförfarande
            fastställs att en parts utevaro från sammanträde eller obstruktion
            inte är något hinder för att avgöra saken i handlingarna. En sådan
            motsvarighet finns inte vad gäller bodelning, men en part som
            begär bodelning bör få ett beslut. Ett sådant beslut gör att beslutsunderlaget
            för bodelningsförrättaren många gånger kan bli bristfälligt och
            bör då kompletteras med att bodelningsförrättaren, på yrkande
            av en part, ges möjlighet att beställa nödvändiga underlag i form
            av saldobesked och andra för ärendet relevanta underlag från banker
            och andra som för register över parternas tillgångar och skulder.
            Det ska då innehålla mer än själva brytdatumet så att hela redovisningsperioden
            kommer med. Underlag som inkommer till bodelningsförrättaren skall
            kommuniceras med parterna för yttrande och en part som är passiv
            bör kunna anmodas att yttra sig efter mönster av 42 kapitlet 15
            § rättegångsbalken, så kallat stupstocksföreläggande.
          </p>
          <head xml:id="i-JEiMV1a6wzBdAswjkWppL9" type="h2">
            Mellanbeslut och särskild talan
          </head>
          <p xml:id="i-MCFrRz7Ry8rsNE19By4cfK">
            Av 17 kapitlet 6 § äktenskapsbalken framgår att en bodelningsförrättare
            skall avgöra samtliga frågor som inte är föremål för rättegång.
            Denna möjlighet för en part att hänskjuta en fråga till domstolen
            kan utnyttjas av en part som vill förhala en bodelning. Denna
            möjlighet att hänskjuta en fråga till tingsrätten kan förlänga
            en bodelning med flera år.
          </p>
          <p xml:id="i-WY3aXgs5u8DVtPMLtjn1pX">
            För att effektivisera handläggningen hos bodelningsförrättaren
            bör denna möjlighet tas bort och ersättas med en möjlighet för
            en bodelningsförrättare att, på yrkande av part, meddela ett mellanbeslut
            som inte får överklagas särskilt utan endast i samband med att
            ett bodelningsbeslutet överklagas. Ett mellanbeslut kan gälla
            till exempel fråga om äganderätt till viss egendom.
          </p>
          <head xml:id="i-CX6cXLQPcdu5V7cZie6rtY" type="h2">
            Flytta över ärendet till tingsrätten
          </head>
          <p xml:id="i-KFMKPodrgjvVfKRWry8jCs">
            Många ärenden är av olika anledningar långdragna, en del upp
            till flera år. För att motverka detta kan en regel införas som
            säger att om bodelningsförrättaren har avgjort ett ärende inom
            18 månader skall ärendet överlämnas till tingsrätten som då tar
            över ärendet och handlägger det på vanligt vis enligt rättegångsbalken.
          </p>
          <head xml:id="i-MbqAduX4GGM7Xb6M1oY4Ju" type="h2">
            Yrkanden med mera
          </head>
          <p xml:id="i-2SZsgfpHQ6XwSL9xnS41Nd">
            För att effektivisera och göra handläggningen mer stringent så
            bör det finnas en ut­trycklig bestämmelse som ålägger bodelningsförrättaren
            att när boet är utrett, anmoda parterna att framställa sina slutliga
            yrkanden och grunderna för dessa yrkanden samt en slutlig och
            sammanhållen bevisuppgift.
          </p>
          <p xml:id="i-S4cuPGeXfm8Wc7drV1m6aK">
            En sådan regel skulle också kunna ha betydelse för ett eventuellt
            överklagande om man tänker sig en regel som säger att en part
            inte får komma med nya yrkanden och grunder vid ett överklagande
            om det inte finns särskilda skäl för detta, jmf överklagande från
            tingsrätten till hovrätten.
          </p>
          <p xml:id="i-NWWmzn4u3JDUECHgSnchBm">
            Den problematik som dagens lagstiftning medger kring bodelning
            öppnar upp för att människor försätts i fattigdom och de personer
            som lever i dessa fleråriga processer med livslånga konsekvenser
            borde också kunna komma ifråga för retroaktivitet då de kommit
            i kläm och fått felaktiga beslut på grund av missbruk inom ramen
            för bodelning.
          </p>
        </div>
        <div type="motSignatures">
          <list>
            <item xml:id="i-HU5PP1BoviFJruWfjyWySu" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-3WhGT2zJakW6ptdXcSn6sM" who="i-Mf3zjD1SVGBHTEHbp1Vz4A">
              Helena Bouveng (M)
            </item>
          </list>
        </div>
      </div>
    </body>
  </text>
</TEI>
