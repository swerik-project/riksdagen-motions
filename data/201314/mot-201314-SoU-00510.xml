<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00510">
  <teiHeader>
    <fileDesc>
      <titleStmt>
        <title>Tillgången till nya läkemedelsbehandlingar</title>
        <author corresp="i-nX9ipUS8FhkbQHkWWytwf">av Ulf Nilsson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgången till nya läkemedelsbehandlingar</title>
          <idno type="rdwebb">H102So510</idno>
          <rs type="number">So510</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So510/text</ref>
          <ref type="dokument_url_html">http://data.riksdagen.se/dokument/H102So510</ref>
          <ref type="dokumentstatus_url_xml">http://data.riksdagen.se/dokumentstatus/H102So510</ref>
          <ref type="doc">http://data.riksdagen.se/fil/B39F7AFD-C129-4B26-9165-6A3C65FED09F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3N1ZsjwVtRDE6BzjJGRAFS" type="signed"/>
        <correspContext corresp="i-3N1ZsjwVtRDE6BzjJGRAFS">
          <note type="signatory" corresp="i-nX9ipUS8FhkbQHkWWytwf"/>
        </correspContext>
        <correspAction xml:id="i-B7QRebeDLHZrLgyHY1jSTc" type="numbering">
          <date when="2013-10-07"/>
        </correspAction>
        <correspAction xml:id="i-YQoHvZqGiMY484jQYRnAnQ" type="submission">
          <date when="2013-10-03"/>
        </correspAction>
        <correspAction xml:id="i-QzRJgijYag6hosqnHscniA" type="transfer">
          <date when="2013-10-03"/>
        </correspAction>
        <correspAction xml:id="i-6XzXZispZgE5xyskXAu1uT" type="assigned"/>
        <correspContext corresp="i-6XzXZispZgE5xyskXAu1uT">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-T7FhHD83Tk6s8nFUopdN2G">
            Förslag till riksdagsbeslut
          </head>
          <p xml:id="i-M1f9yq4TPdfA9p9dhK8KCx">
            Riksdagen tillkännager för regeringen som sin mening vad som
            anförs i motionen om att påbörja en dialog med landstingen med
            syfte att främja nya läkemedelsbehandlingar.
          </p>
        </div>
        <div type="motContent">
          <head xml:id="i-GipSguWRCKr2pXgauRMFop" type="h1">
            Motivering
          </head>
          <p xml:id="i-CRgrmaqMYXJ4DhKuHhFQwv">
            Forskning om kommande och nyintroducerade läkemedel är viktig
            för att driva den medicinska utvecklingen framåt. Om Sverige kan
            locka fler läkemedelsbolag att genomföra kliniska studier i Sverige
            kan det gynna svensk forskning och vård samt skapa arbetstillfällen.
          </p>
          <p xml:id="i-6G8Q62aXbJ7wsuyYx5hFxh">
            Sverige har unika förutsättningar för att bedriva klinisk forskning,
            bl.a. genom sina kvalitetsregister och biobanker och en hög andel
            forskarutbildade i vården. Som utredningen av den kliniska forskningen
            påtalade i sitt delbetänkande Världsklass (SOU 2008:7), har svensk
            klinisk forskning potential att hålla världsklass. Trots detta
            ligger Sverige enbart på en tiondeplats när det gäller produktion
            av högciterade artiklar och konkurrensen från låglöneländer ökar
            år för år. I utredningens slutbetänkande (SOU 2009:43) redovisades
            att antalet kliniska prövningar minskat i alla faser utom en mellan
            åren 2000 och 2007 och att det sedan 1995 skett en tydlig minskning
            för såväl företagsfinansierade som osponsrade studier.
          </p>
          <p xml:id="i-CAQC4D3uskxKXAqnsDn8Vm">
            Statistiken har till viss del hållits uppe av att Astra Zeneca
            haft egna enheter för fas I-studier, men vi har på senare år fått
            se att det är vanskligt att vara för beroende av ett stort läkemedelsföretag.
            Sverige behöver kunna locka hit kliniska prövningar från många
            internationella bolag. För att det ska lyckas, behöver det finnas
            en marknad för nya läkemedel i Sverige.
          </p>
          <p xml:id="i-5Nq3VDaaSexghwF2VWj9bE">
            Svenska patienter deltar generellt sett gärna i kliniska studier
            och många patientorganisationer vittnar om att deras medlemmar
            efterfrågar att få bidra till forskningen. Trots det deltar allt
            färre svenskar i kliniska studier. Det har ett samband med att
            allt färre svenskar får tillgång till nya läkemedelsbehandlingar.
            Ingen vill driva på innovationen om det inte går att sälja produkten
            som blir resultatet. Den kliniska forskningens sista fas, fas
            IV, handlar om att granska läkemedel som har blivit godkända och
            används till vardags i sjukvården. Oförmågan att köpa produkter
            gör att läkarna inte lär sig använda nya behandlingar och patienter
            får inte del av medicinska landvinningar.
          </p>
          <p xml:id="i-6rpJjtXsM5mYe3nutXeiXR">
            Det är utmärkt att regeringen anslår 50 miljoner mellan 2013
            och 2016 för att förbättra förutsättningarna för kliniska studier.
            Regeringens satsning är vällovlig men om Sverige ska vara ett
            land dit nya behandlingar hittar, behöver en dialog initieras
            med landstingen om att konkret främja att patienter får del av
            nya behandlingar. Detta kan göras inom ramen för den nationella
            läkemedelsstrategin och utredningen om klinisk prövning.
          </p>
        </div>
        <div type="motSignatures">
          <list>
            <item xml:id="i-9arufc65vqyuwBpWJNjPP7">
              Ulf Nilsson (FP)
            </item>
          </list>
        </div>
      </div>
    </body>
  </text>
</TEI>
