<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00921">
  <teiHeader>
    <fileDesc>
      <titleStmt>
        <title>Alla barns rätt till ett tryggt familjeliv</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:921 av Ulrika Westerlund m.fl. (MP)</title>
          <idno type="rdwebb">HB02921</idno>
          <rs type="number">921</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02921/text</ref>
          <ref type="dokument_url_html">https://data.riksdagen.se/dokument/HB02921</ref>
          <ref type="dokumentstatus_url_xml">https://data.riksdagen.se/dokumentstatus/HB02921</ref>
          <ref type="pdf">https://data.riksdagen.se/fil/402E3CE2-4CF8-4FA4-97F3-E651CB13B2F9</ref>
          <ref type="docx">https://data.riksdagen.se/fil/153EC72F-95E7-46A2-9996-C47EBA818FDC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-68gu6aHcaRcvH4EGrq2R22" type="signed"/>
        <correspContext corresp="i-68gu6aHcaRcvH4EGrq2R22">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-G6tWt5Dpfzc57BfU5R3uHg" type="submitted">
          <date when="2023-10-03"/>
          <time when="15:22:25"/>
        </correspAction>
        <correspAction xml:id="i-Vh4bDr278CK2uLMQYJ8BfG" type="reviewed">
          <date when="2023-10-03"/>
          <time when="17:22:58"/>
        </correspAction>
        <correspAction xml:id="i-HNWva95hmLrzVQRxxD5F5A" type="referred">
          <date when="2023-10-17"/>
        </correspAction>
        <correspAction xml:id="i-4EGbjLguEWjnG8BFM21P5m" type="assigned">
          <date when="2024-04-24"/>
          <time when="16:24:32"/>
        </correspAction>
        <correspContext corresp="i-4EGbjLguEWjnG8BFM21P5m">
          <ref type="assignedTo">Civilutskottet</ref>
        </correspContext>
        <correspAction xml:id="i-SwpPZyuEe5tWaE7PrqbrZq" type="behandlas_i"/>
        <correspContext corresp="i-SwpPZyuEe5tWaE7PrqbrZq">
          <ref type="uppgift">2023/24:CU9</ref>
          <ref type="ref_dok_id">HB01CU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU9</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KKxF4uPS4demPuGkuvrrfd" type="motHeader">
        <div xml:id="i-GyisTn4dM56nAxdd3HkQo2" type="motTitle">
          Motion till riksdagen 2023/24:921 av Ulrika Westerlund m.fl.
          (MP) Alla barns rätt till ett tryggt familjeliv
        </div>
      </div>
      <div xml:id="i-CY1ydJarNKKuUsuCCvjVkt" type="motBody">
        <div xml:id="i-MHXw9Yf3pk2KTpDo1FU75U" type="motProposal" subtype="förslag">
          <head xml:id="i-9Vj7DZijcmePbt6Ahk6w8E">
            Förslag till riksdagsbeslut
          </head>
          <list xml:id="i-LpatsSTNJ9smK1tJPFbigg">
            <item xml:id="i-W5dBs825uYLtFA4RKfEJdd" sortKey="Yrkande 1">
              Riksdagen ställer sig bakom det som anförs i motionen om att
              göra föräldrabalken könsneutral och tillkännager detta för regeringen.
            </item>
          </list>
          <list xml:id="i-DmGWqxTVhCdbavWyiK16YV">
            <item xml:id="i-63kb6zXovF98VGvy4Ssex3" sortKey="Yrkande 2">
              Riksdagen ställer sig bakom det som anförs i motionen om att
              införa föräldrafullmakt och tillkännager detta för regeringen.
            </item>
          </list>
          <list xml:id="i-6i8n6oTGUd6oSDdz2kRRn8">
            <item xml:id="i-USYLd8SJtsW8gxrwSFwjj2" sortKey="Yrkande 3">
              Riksdagen ställer sig bakom det som anförs i motionen om att
              införa utökade möjligheter till adoption i syfte att stärka relationen
              mellan barn och föräldrar oavsett föräldrarnas relationsstatus
              och tillkännager detta för regeringen.
            </item>
          </list>
          <list xml:id="i-H5gD7Jcp1tZtE5XZotDtiv">
            <item xml:id="i-JxMSFSPTyxsBokY6M6ew6t" sortKey="Yrkande 4">
              Riksdagen ställer sig bakom det som anförs i motionen om att
              införa begränsade möjligheter att väcka talan om hävande av föräldraskap
              i syfte att öka rättssäkerheten för alla barn och tillkännager
              detta för regeringen.
            </item>
          </list>
          <list xml:id="i-JDVuzMtxv4JoPUhpy3pQ3q">
            <item xml:id="i-DmVBeeqvzuXsnB8jaBC957" sortKey="Yrkande 5">
              Riksdagen ställer sig bakom det som anförs i motionen om att
              se över regleringen av vem som anses vara förälder efter assisterad
              befruktning och tillkännager detta för regeringen.
            </item>
          </list>
          <list xml:id="i-BPg2CqqLXbJmK7LV1MPP5F">
            <item xml:id="i-5jsoBs5EY1rAyEEX9CuEUN" sortKey="Yrkande 6">
              Riksdagen ställer sig bakom det som anförs i motionen om att
              säkerställa att barns rättigheter tillgodoses vid surrogatarrangemang
              och tillkännager detta för regeringen.
            </item>
          </list>
        </div>
        <div xml:id="i-JdXLEUHcNJa5g7CkCyXAKb" type="motContent">
          <head xml:id="i-Lm8yJefTRE9ZjcZn8h6oSB" type="h1">
            Motivering
          </head>
          <p xml:id="i-DDpQYyFADKbHfouA7R8exB">
            Under Miljöpartiets tid i regering tillsattes två utredningar
            som kan få stor betydelse för att säkerställa att alla barn har
            rätt till sina föräldrar, oavsett hur deras familjer ser ut och
            oavsett hur barnen har tillkommit. Utredningarna har också förslag
            som syftar till att säkerställa att alla familjer behandlas jämlikt.
            Det är av största vikt att förslag från dessa utredningar behandlas
            och tas vidare.
          </p>
          <head xml:id="i-WhsKAgqUu93jLnGtqMvXMx" type="h2">
            Gör föräldrabalken könsneutral och mindre svåröverskådlig
          </head>
          <p xml:id="i-54uK4K7M8NCAg7DCgpx6mp">
            I SOU 2022:38 Alla tiders föräldraskap – ett stärkt skydd för
            barns familjeliv läggs ett stort antal förslag fram. Utredningen
            var ute på remiss till och med januari 2023 och det är nu dags
            att ta förslagen vidare. Miljöpartiet anser att många av dessa
            förslag innebär förbättringar jämfört med den nuvarande lagstiftningen.
            Miljöpartiet vill särskilt betona vikten av att föräldrabalken
            görs könsneutral för att undvika de olika särregleringar som finns
            idag, vilka gjort lagstiftningen svåröverskådlig. Ytterst riskerar
            en konsekvens av nuvarande ordning att bli att föräldraskapet
            till barn fastställs på ett felaktigt sätt utan att de berörda
            är medvetna om detta och att det sedan kan hävas vid en eventuell
            konflikt mellan föräldrarna så att barnet förlorar en förälder.
            Det är av stor vikt att det är tydligt för alla som berörs av
            lagstiftning att det är transparent vad som gäller i en viss situation.
          </p>
          <head xml:id="i-ApcWzb3Pdh1c5asQEK8YUY" type="h2">
            Inför föräldrafullmakt
          </head>
          <p xml:id="i-7Shcem6Dv7JtnGnGf6Vbb9">
            Ett förslag från SOU 2022:38 är att införa det som utredningen
            kallar föräldrafullmakt, vilket kommer att underlätta för familjer
            med barn där andra än föräldrarna tar ett om­fattande föräldraansvar.
            Miljöpartiet välkomnar utredningens förslag om att införa föräldrafullmakt.
            Miljöpartiet vill dessutom på sikt att fler än två personer ska
            kunna vara vårdnadshavare för ett barn, i de situationer där det
            är för barnets bästa, som till exempel när fyra personer i praktiken
            varit barnets sociala föräldrar sedan det tillkom.
          </p>
          <head xml:id="i-EF8TKYXcnKFR6nZuAVqapE" type="h2">
            Utöka möjligheterna till adoption
          </head>
          <p xml:id="i-4hXaNY9rChWdCZtgoDwU3j">
            Ett annat förslag från utredningen som Miljöpartiet särskilt
            välkomnar är utökade möjligheter till adoption. Utredningen föreslår
            att tidigare familjehemsföräldrar och personer som tidigare varit
            gifta eller sambo ska ha möjlighet att adoptera barn gemen­samt
            även efter en separation. Detta är mycket positivt från ett barnperspektiv
            eftersom det möjliggör att barnets bästa kan tas till vara i det
            enskilda fallet. Det är också positivt för möjligheterna att formalisera
            relationerna i familjer som tidigare inte haft möjlighet att göra
            detta, på grund av hinder i lagstiftningen. Detta är något som
            flera olika typer av familjer kan vilja. Ett exempel på en typ
            av familj som skulle gynnas av den här nya möjligheten är familjer
            som bildades innan det blev möjligt att vara två föräldrar med
            samma juridiska kön och som på grund av detta då inte hade möjlighet
            att ge båda föräldrarna samma juridiska status. För de som då
            befann sig i den situationen och som sedan dess har hunnit separera
            kan önskemålet fortfarande finnas att ge båda föräldrarna samma
            status i relation till barnen, även om dessa numera är vuxna.
            Detta borde vara en enkel åtgärd att genomföra, i syfte att till
            exempel säkerställa arvsrätten. Miljöpartiet vill dessutom i stället
            för att införa ytterligare undantag helt slopa krav på att vuxna
            ska ha en viss formell relationsstatus för att kunna få föräldrarelation
            till ett barn. Adoptiv­föräldrarnas relation kan i stället vara
            en del i den allmänna bedömningen om en adoption är lämplig och
            till barnets bästa i det enskilda fallet.
          </p>
          <head xml:id="i-6xsmTKojYi8V2wJNrjupHh" type="h2">
            Begränsa möjligheterna att häva föräldraskap
          </head>
          <p xml:id="i-FyV41WUqTghTeV8HQ6JVJZ">
            Ytterligare ett förslag från samma utredning som Miljöpartiet
            särskilt vill uppmärksamma gäller förslaget om att begränsa möjligheterna
            till hävande av föräldraskap. Utredningen föreslår att för att
            ett föräldraskap ska kunna hävas måste talan väckas innan barnet
            fyller tre år. Detta är en rimlig begränsning, inte minst ur ett
            barnperspektiv för att skydda barnet mot att befintliga relationer
            till föräldrar bryts upp.
          </p>
          <head xml:id="i-AzZYZTYJpuaQALKahZ5jVR" type="h2">
            Se över regleringen om vem som anses vara förälder efter assisterad
            befruktning
          </head>
          <p xml:id="i-WeJhirCP3XLwZ3uDdF6rv8">
            Miljöpartiet vill, i tillägg till förslaget om att begränsa möjligheterna
            att häva föräldra­skap, se över regleringen om vem som ska anses
            som förälder vid assisterad befruktning för att minska risken
            för att föräldraskap hävs. Nyligen har i medier uppmärksammats
            ett fall där en kvinna fått sitt föräldraskap hävt efter en separation,
            eftersom det inte fastställts på ett korrekt sätt, vilket kvinnan
            inte var medveten om. Kvinnan och hennes kvinnliga partner valde
            att skaffa barn med hjälp av en privat spermadonator. När barnet
            föddes blev kvinnan som inte födde barnet förälder genom föräldraskapspresumtion.
            Detta skulle hon inte ha blivit; istället hade paret behövt genomföra
            en närståendeadoption, vilket de alltså inte var medvetna om.
            När paret nu har separerat har kvinnan som födde barnet valt att
            utnyttja möjligheten att frånta den andra kvinnan hennes föräldraskap,
            vilket alltså är fullt möjligt eftersom det inte reglerades på
            ett korrekt sätt. I nuläget krävs att par uppfyller fyra kriterier
            för att den som inte föder barnet korrekt ska bli förälder genom
            föräldraskapspresumtion:
          </p>
          <head xml:id="i-C8rdqRsf4ptVuM6vqBrTgL" type="h1">
            – De ska vara gifta, sambos eller registrerade partners vid tidpunkten
            för den assisterade befruktningen.
          </head>
          <head xml:id="i-M7MVzaha6S7gj7tVJBPhzW" type="h1">
            – Den som inte burit barnet ska ha samtyckt till behandlingen.
          </head>
          <head xml:id="i-UQcbERhUgr8jLHFPJnDroC" type="h1">
            – Den assisterade befruktningen ska vara utförd på en behörig
            klinik, i Sverige eller utomlands, med tillstånd att utföra assisterad
            befruktning med donerade spermier.
          </head>
          <head xml:id="i-yzJGjmwqzMzfuh3iFxJ2y" type="h1">
            – Barnet kommer, vid mogen ålder, ha möjlighet att ta del av
            information om donatorn.
          </head>
          <p xml:id="i-EguTyZdNzm9bMStbV3k6wd">
            Om dessa kriterier inte är uppfyllda ska föräldraskapet hävas
            (om det fastslagits genom föräldraskapspresumtion) och en närståendeadoption
            genomföras. Reglerna är så krång­liga att RFSL har en flera sidor
            lång informationstext om vad som gäller i olika situa­tioner.
            Det är uppenbart att risken är stor att människor inte vet vad
            som gäller i olika situationer och att föräldraskap regleras felaktigt
            och sedan kan hävas. Regleringen måste ses över.
          </p>
          <head xml:id="i-3LTWvk6sPA5S9LRQD7wt21" type="h2">
            Säkerställ barns rättigheter vid surrogatarrangemang utomlands
          </head>
          <p xml:id="i-6bq75YBErtNAQYt86vUQgk">
            I SOU 2021:56 Nya regler om utländska föräldraskap och adoption
            i vissa fall, gavs förslag om reglering av föräldraskap i samkönade
            relationer i vissa internationella situationer. Dessa förslag
            har genomförts i proposition 2021/22:188 Jämlika regler om föräldraskap
            i internationella situationer. Förändringarna trädde i kraft den
            1 augusti 2022. Detta har lett till att fler barn har två rättsliga
            föräldrar i Sverige och också till ökad jämlikhet mellan föräldrar
            i samkönade respektive olikkönade relationer, vilket Miljöpartiet
            välkomnar.
          </p>
          <p xml:id="i-CfWuprqmY2Afc9aqw8MxUU">
            Däremot fattas övriga förslag från samma utredning som rör föräldraskap
            efter sur­rogatarrangemang utomlands. Barn är särskilt utsatta
            i samband med surrogatarrangemang. Det är därför angeläget att
            regeringen snarast även lägger fram förslag om internationella
            regler för erkännande av moderskap, vilket saknas i dag. Utredningen
            framför att svensk lagstiftning behöver anpassas så att barn i
            Sverige som har tillkommit efter ett surrogat­arrangemang utomlands
            kan få rättsliga företrädare när det krävs för att säkerställa
            barnets rätt till privat- och familjeliv och barnets bästa. Samtidigt
            uppmuntrar de förslag som utredningen lämnar inte till kringgåenden
            av svensk lagstiftning eller till ökad omfattning av surrogatarrangemang
            i utlandet. Utredningens förslag innebär att det rättsliga erkän­nandet
            i Sverige bör ske inom ramen för den befintliga adoptionslagstiftningen
            och att vissa bestämmelser om adoption därför inte ska gälla vid
            synnerliga skäl. Utredningens förslag i denna fråga utgick till
            stor del från två avgöranden i Högsta domstolen som uttalade att
            det var nödvändigt att erkänna en utländsk dom om moderskap, trots
            att det saknas lagstöd i Sverige för det, eftersom det inte fanns
            något annat sätt att tillgodose barnets rätt till privat- och
            familjeliv och barnets bästa. Domstolen uttalade i samman­hanget
            att den negativa inställningen till surrogatmoderskap i Sverige
            inte i ett enskilt fall kan väga tyngre än principen om barnets
            bästa och barnets rätt till privatliv. Miljö­partiet instämmer
            i den analysen. Det är av stor vikt att samhället säkerställer
            att barns rättigheter möts även vid surrogatarrangemang. Barnet
            själv har ingen möjlighet att påverka hur det kommer till. Det
            är därför nödvändigt att utan dröjsmål lägga fram lagförslag i
            denna fråga.
          </p>
        </div>
        <div xml:id="i-9ZFbUJepn6yqcKfNLQFYUB" type="motSignatures">
          <list xml:id="i-WxPGAM4GURCYHdDnWGEQNp">
            <item xml:id="i-NrLXz4ryobnt1oNQzRuQC5" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-AdaKyXxkp4RULSfwAbNssb" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-8UPXDJ2fGK2HCLjfYzjprd" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
