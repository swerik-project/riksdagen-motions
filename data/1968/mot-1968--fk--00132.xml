<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00132">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__132/mot_1968__fk__132-001.pdf"/>
      <fw xml:id="i-XzEyZ4znjQ1V7iWnj2NBYJ">
        Motioner i Första kammaren, nr 132 år 1968 13
      </fw>
      <div xml:id="i-Wqhv21yXW6uLczMRwVf7g1" type="motHeader">
        <div xml:id="i-U1c95o3HRm4yJeHwkPWby2" type="motTitle"/>
        <div xml:id="i-3FqnQgpbSwKjyosPTimoF3" type="motSubmissionInfo"/>
      </div>
      <div xml:id="i-P5scxPMaVe1jxYuxHavtFA" type="motBody">
        <div xml:id="i-Nb9jW2iiFMwwigqJZcEv1B">
          <p xml:id="i-R3YV8zUkDR7LGGLadst5ek">
            Nr 132
          </p>
          <p xml:id="i-Y8iQFzMPKBwFrZWLW9kyV7">
            Av herr Nyman m. fl., om åtgärder för att stimulera innovations-
            verksamhet.
          </p>
          <p xml:id="i-KqwxMuxbQbimX5T5VKf9bb">
            (Lika lydande med motion nr 174 i Andra kammaren )
          </p>
          <p xml:id="i-RLFvWMyLGyxpMX19a9hpnE">
            Teknisk förnyelse och hög innovationsgrad fordras för att vårt
            svenska näringsliv skall kunna hävda sig i den internationella
            konkurrensen. Det nuvarande konjunkturläget har icke minst uppenbarat
            hur betydelsefullt det är att industriföretagen kontinuerligt
            kompletterar och förnyar sitt produktsortiment med tekniskt avancerade
            produkter. För att detta skall ske är det angeläget att tillgängliga
            innovationer kan tagas till vara och utnyttjas, att innovationsflödet
            icke sinar. Det har talats om att innovationsklimatet inom svenska
            företag kunde vara bättre. Det finns tydligen många hinder för
            att innovationer icke kom- mer till seriös bedömning och utnyttjande,
            oavsett var de uppstått, utan är mer eller mindre beroende av
            arbetsformer och fördomar inom olika företag. Hindren är av såväl
            organisatorisk som psykologisk och ekonomisk art. Ingeniörsvetenskapsakademiens
            (IVA) skrift om »Företaget och inno- vationerna» har ägnat dessa
            frågor ett närmare studium för att underlätta en utredning i frågan.
            De råd som där lämnats avser att hjälpa företagen att finna och
            utveckla innovationer, att forma en väl planerad innovations-
            politik. En annan fråga är vilka uppgifter samhället skall ikläda
            sig för att för- bättra innovationsklimatet och skapa ökade förutsättningar
            för företagen att översätta forskningsresultat till industriella
            produkter, en fråga icke minst om möjligheter att finna riskvilligt
            kapital för sådant ändamål. Den nyligen publicerade promemorian
            från finansdepartementet »Ökad statlig satsning på teknisk forskning
            och industriellt utvecklingsarbete»&gt; (1967:13) har som ett
            första led i utformningen av aktivare statliga in- satser föreslagit
            en förstärkning och koncentration av organisationen på området.
            Detta föreslås ske genom att inrätta dels en statlig myndighet,
            styrelsen för teknisk utveckling, dels ett kommersiellt utvecklingsbolag
            med statlig förankring, vilka frågor det finns anledning att återkomma
            till i riksdagen. Innovationsprocessen omspänner flera led innan
            den resulterar i en mark- nadsför produkt, från uppslag —idé till
            prototyp och marknadsintroduktion. Därför är icke tillgång på
            och utnyttjande av innovationer tillräckligt, därest de icke fullföljes
            genom väl organiserad effektiv produktion och en aktiv
          </p>
          <pb facs="riksdagen-motions-pdf/data/1968/mot_1968__fk__132/mot_1968__fk__132-002.pdf"/>
          <fw xml:id="i-8bt7awmoZPTJZQ3SYayQU8">
            14 Motioner i Första kammaren, nr 132 år 1968
          </fw>
          <p xml:id="i-CdA2RMe8CvtbzfKLoo1oCZ">
            marknadsföring. Förmodligen har fler innovationer misslyckats
            på grund av brister i fullföljningen, som det ankommer i första
            hand på företagen att göra, än i otillräcklig satsning i utvecklingsstadiet,
            där samhället bör göra en stimulerande insats med stödåtgärder.
            Inom innovationsverksamheten minskar riskerna för framgång för
            ett projekt ju närmare marknadsföringen arbetsprojektet befinner
            sig. Om forskning och utveckling endast skulle bedrivas av privata
            företag utan stöd utifrån skulle den dominerande delen av forskning
            och utveckling helt be- stå av utvecklingsarbete, om än med skillnader
            mellan stora och små före- tag. Större företag kan kosta på sig
            viss grundforskning. Nu lämnar även staten stöd till utvecklingsarbete
            och innovationsverksamhet, som förmod- ligen behöver förstärkas
            och koncentreras, varom ovan nämnd PM talar. Föga tycks emellertid
            ännu vara känt om vilka förutsättningar som krävs för att åstadkomma
            en hög innovationstakt. Det är därför viktigt att frågan blir
            föremål för en allsidig utredning, var- vid borde beaktas såväl
            samhällets som de enskilda företagens förutsätt- ningar att skapa
            ett vänligt innovationsklimat. Av vikt är därvid att klar- göra
            vilken betydelse det har, att företagen själva får möjligheter
            att eko- nomisera och värdera de innovationer som de har största
            förutsättningar och intresse av att exploatera. Det är av stor
            betydelse att innovationsfrågan och dess ansvarsfördelning, d.
            v. s. samhällets och företagets, löses på ett sätt som undanröjer
            de hinder, som i dag hämmar innovationsflöde och produktutveckling.
          </p>
          <p xml:id="i-FRjYPFWUEQC6qo17tFKD9A">
            Med hänvisning till vad ovan anförts anhålles,
          </p>
          <p xml:id="i-5cyaUduxSWeap5MqfNpaYv">
            att riksdagen i skrivelse till Kungl. Maj:t måtte hemställa om
            en utredning av samhällets och företagens förutsättningar att
            stimulera innovationsverksamhet med beaktande av så- väl psykologiska
            som organisatoriska och ekonomiska aspek- ter.
          </p>
          <p xml:id="i-CSuDJL1cczLzrbPgwmhhMH" type="date">
            Stockholm den 19 januari 1968
          </p>
          <div xml:id="i-JCo1oj79bQB9VTFo8HSRUb" type="signatureBlock">
            <list xml:id="i-VNGaWqPMXtEsN9qNEtKkx9">
              <item xml:id="i-3CMMZikPc5ihnZbb9JPiRV" who="i-XbPNTXJL74ynfThk9DM7o9" type="signature">
                Sven Nyman (fp)
              </item>
              <item xml:id="i-MP4LGHyZjtRgYRes3WPs25" who="i-KVp9dph1ZssnqUAC7MH6d3" type="signature">
                Eskil Tistad (fp)
              </item>
              <item xml:id="i-9x7F1JCGeKAtVbNMYxZCy4" who="unknown" type="signature">
                Eric G Peterson (fp)
              </item>
            </list>
          </div>
        </div>
      </div>
    </body>
  </text>
</TEI>
