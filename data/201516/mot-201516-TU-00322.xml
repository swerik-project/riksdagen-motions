<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-00322">
  <teiHeader>
    <fileDesc>
      <titleStmt>
        <title>Luft- och vattenvägar till och från Gotland</title>
        <author corresp="i-38jBhirK3Q2WpsVMafAn24">av Hanna Westerén (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:322 av Hanna Westerén (S)</title>
          <idno type="rdwebb">H302322</idno>
          <rs type="number">322</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H302322/text</ref>
          <ref type="dokument_url_html">http://data.riksdagen.se/dokument/H302322</ref>
          <ref type="dokumentstatus_url_xml">http://data.riksdagen.se/dokumentstatus/H302322</ref>
          <ref type="docx">http://data.riksdagen.se/fil/06CCDCD6-BE0F-4675-9CBC-46584ED311D7</ref>
          <ref type="pdf">http://data.riksdagen.se/fil/52087E0B-D0F7-4E74-8870-C4A4B4A7735C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9K4FmiWzEanEzN4PCoLjng" type="signed"/>
        <correspContext corresp="i-9K4FmiWzEanEzN4PCoLjng">
          <note type="signatory" corresp="i-38jBhirK3Q2WpsVMafAn24"/>
        </correspContext>
        <correspAction xml:id="i-JPhwe68LF2jqPNCjJHYeun" type="submitted">
          <date when="2015-10-01"/>
          <time when="13:57:43"/>
        </correspAction>
        <correspAction xml:id="i-CGHf7grgN2DihoJCeH5k4b" type="referred">
          <date when="2015-10-13"/>
        </correspAction>
        <correspAction xml:id="i-25LQHA2QZ9v51wLfizX75k" type="assigned">
          <date when="2016-06-08"/>
          <time when="16:25:04"/>
        </correspAction>
        <correspContext corresp="i-25LQHA2QZ9v51wLfizX75k">
          <ref type="assignedTo">Trafikutskottet</ref>
        </correspContext>
        <correspAction xml:id="i-MKru2s8XiJrnmLdheVEFZ5" type="behandlas_i"/>
        <correspContext corresp="i-MKru2s8XiJrnmLdheVEFZ5">
          <ref type="uppgift">2015/16:TU16</ref>
          <ref type="ref_dok_id">H301TU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU16</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:322 av Hanna Westerén (S) Luft-
          och vattenvägar till och från Gotland
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2TCMonZ9yi4Kqk8hAZNi9s">
            Förslag till riksdagsbeslut
          </head>
          <list style="ol">
            <item xml:id="i-Rx7NCZWqRCeqPghtiN1mMa">
              Riksdagen ställer sig bakom det som anförs i motionen om luft-
              respektive vattenburen trafik till och från Gotland, vilken ska
              behandlas i linje med övriga insatser för att stärka Sveriges
              infrastruktur, och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-U3d6JWosMPx5VxjRUeMk7W" type="h1">
            Motivering
          </head>
          <p xml:id="i-Kv9WURq35f7PrkE2do3uo3">
            Färje- och flygtrafiken till och från Gotland är avgörande för
            Gotlands utveckling och tillväxt. Färjetrafiken är i sin förlängning
            Gotlands huvudtrafikled, bil- och godsväg till fastlandet, vilket
            innebär att det är enda alternativet för våra godstransporter
            och för större delen av de resande till och från Gotland. Grundläggande
            för en positiv utveckling av Gotland är tillgång till en bastrafik
            som finns idag med resa på två fastlandshamnar och konkurrenskraftig
            överfartshastighet.
          </p>
          <p xml:id="i-NWW2DPHscWVB78jANrhG1U">
            Nuvarande trafiksystem för färjorna har lett till en positiv
            regional utveckling på många områden. Trafiksystemet har också
            inneburit en kraftig ökning av både transporterat gods och antal
            passagerare. Gotlänningarna har fördubblat sitt resande sedan
            det i början av 2000-talet blev möjligt med snabba förbindelser
            med moderna färjor och bekväma avgångs- och ankomsttider. För
            näringsliv och invånare är fortsatt god tillgänglighet till Gotland
            avgörande. Det är även i fortsättningen nödvändigt med snabba
            överfarter varje dag året runt och att det finns tillräcklig kapacitet
            i tonnaget. Ska besöksnäringen kunna utvecklas, måste fler resenärer
            rymmas under sommarmånaderna.
          </p>
          <p xml:id="i-NNjeh1xhbowuCWwKv9WRHL">
            Snabba färjor och en anpassad tidtabell är en förutsättning för
            en stor del av produktionen på Gotland, som behöver en så lång
            produktionsdag som möjligt och snabba överfarter som är anpassade
            till fastlandets infrastruktur och logistik. Snabba överfarter
            är också en förutsättning för en turtäthet med rimliga avgångs-
            och ankomsttider.
          </p>
          <p xml:id="i-5SEA8GQdxjdRCRxFB9V2L7">
            Flygtrafiken till Gotland är ett oundgängligt komplement till
            färjorna för att binda samman Gotland med fastlandet. Även de
            ökade möjligheterna att flyga till Gotland har lett till en positiv
            utveckling för både näringsliv och invånare. Det ökar även väsentligt
            möjligheten att resa till och från Gotland över dagen.
          </p>
          <p xml:id="i-2HEbu74PB5f5r7gehpkKSD">
            Gotland ska bindas samman med övriga Sverige i ett transportsystem
            som gör det enkelt att leva och bo på Gotland. Trafiksystemen
            ska inrymma utvecklingsmöjligheter, möta de säsongsrelaterade
            resandeökningar som präglar trafiken och ha långsiktigt stabila
            förutsättningar.
          </p>
          <p xml:id="i-SFdVcMNJe1mhwRGZEcmjoR">
            Trafiken till och från Gotland ska vara snabb, säker och kostnadseffektiv.
            Resor över dagen till Stockholm respektive Gotland, med en rimlig
            vistelsetid i land, måste vara möjliga.
          </p>
          <p xml:id="i-FbfS49EjPqMxi9gE1otzzM">
            Flyg- och färjetrafik måste bedrivas på ett kostnadseffektivt
            sätt, som innebär att biljett- och fraktpriset hålls på en rimlig
            nivå. Det är viktigt att hitta en lösning som minskar miljöbelastningen
            över tid och främjar kontinuerlig energieffektivisering. En fungerande
            färje- och flygtrafik är avgörande för Gotlands utveckling. Staten
            har ett ansvar för att Gotland effektivt binds samman med resten
            av Sverige, via luft och vatten.
          </p>
          <p xml:id="i-SHo46t4jJZ7zAsHBMDkT8h">
            Under våren 2014, blev det klart med ett nytt färjetrafikavtal
            som skall gälla från år 2017 till 2027. Det är viktigt att staten
            genom den upphandlande parten – Trafikverket – noga följer hur
            den kommande avtalsperioden tar sin början och hur den utvecklas
            under avtalsperioden. För Gotlands fortsatta positiva utveckling
            är det viktigt att trafiken till och från Gotland fortsättningsvis
            ligger i linje med nuvarande trafiklösning som lägsta nivå.
          </p>
          <p xml:id="i-5yqx1gEVDQhtHA6YtW1Nme">
            Det är också viktigt att färjetrafiken till och från Gotland
            ses som en del av den nationella infrastrukturen då färjetrafiken
            inte är ett komplement till andra färdmedel till och från Gotland
            utan en del av det nationella trafiksystemet.
          </p>
          <p xml:id="i-GpzxGfMosqgGWWZq3P5ze2">
            Synsättet har ett starkt stöd genom Trafikanalys rapport ”Användning
            och styrning av anslaget till trafikavtal, Rapport 2012:5”. Trafikanalys
            föreslår att Gotlandstrafiken ”bör ses som en ersättning för en
            fast förbindelse och metodmässigt hanteras som andra infrastrukturfrågor”.
            Man menar att färjetrafiken ger möjlighet att resa med bil och
            är förutsättning för effektiva godstransporter. Trafikanalys anser
            att Gotlandstrafiken bör ”behandlas i linje med övriga insatser
            för att stärka Sveriges infrastruktur, i den meningen att Gotlandstrafiken
            fungerar som en ersättning för en broförbindelse”.
          </p>
        </div>
        <div type="motSignatures">
          <list>
            <item xml:id="i-Rzfmi5zksB9yTzDvn66CjH" who="i-38jBhirK3Q2WpsVMafAn24">
              Hanna Westerén (S)
            </item>
          </list>
        </div>
      </div>
    </body>
  </text>
</TEI>
