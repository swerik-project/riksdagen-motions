<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00382">
  <teiHeader>
    <fileDesc>
      <titleStmt>
        <title>Övergång till tonnageskatt för den svenska sjöfarten</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övergång till tonnageskatt för den svenska sjöfarten</title>
          <idno type="rdwebb">GY02Sk382</idno>
          <rs type="number">Sk382</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk382/text</ref>
          <ref type="dokument_url_html">http://data.riksdagen.se/dokument/GY02Sk382</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk382</ref>
          <ref type="doc">http://data.riksdagen.se/fil/DC5D1ECD-1930-4E55-BDAA-3A63E41AD1EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FmHGen6sp6zrUzTnXXESzJ" type="signed"/>
        <correspContext corresp="i-FmHGen6sp6zrUzTnXXESzJ">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-4fMAYiyF4yCTqTP8xC1FHA" type="numbering">
          <date when="2010-10-29"/>
        </correspAction>
        <correspAction xml:id="i-L7UCF1qaGJWWDygx8aByAS" type="submission">
          <date when="2010-10-27"/>
        </correspAction>
        <correspAction xml:id="i-FYQP5NrP6288Cqjvtfp66H" type="transfer">
          <date when="2010-10-27"/>
        </correspAction>
        <correspAction xml:id="i-AgNyFYZvNag3LMZ8d7kxai" type="assigned"/>
        <correspContext corresp="i-AgNyFYZvNag3LMZ8d7kxai">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S3HACXD82yFFvGA4Wumkfu" type="motBody">
        <div xml:id="i-CZn68tJdzwS8jdw1VLuatb" type="motProposal" subtype="förslag">
          <head xml:id="i-AHLXLdaT5xtU2Gc9ojbJpc">
            Förslag till riksdagsbeslut
          </head>
          <p xml:id="i-GRZQGiibRXCw8rPdswTK6m">
            Riksdagen tillkännager för regeringen som sin mening vad som
            anförs i motionen om vikten av ett skyndsamt införande av tonnageskatten
            i Sverige.
          </p>
        </div>
        <div xml:id="i-CxriXBfrn356Tju3BAw1wn" type="motContent">
          <head xml:id="i-7QBDVEL81fJ9JNPZGcg6KV" type="h1">
            Bakgrund
          </head>
          <p xml:id="i-Dz5QDV8mFQQTKZzJu1JhEC">
            Tonnageskatt är en beskattningsmetod där inkomsten för ett rederi
            bestäms schablonmässigt utifrån fartygens nettodräktighet, vilket
            anses ge ett mått på fartygets lastkapacitet och därmed intjäningsförmåga.
            Den tonnagebeskattade inkomsten från den del av rederiets verksamhet
            som rör transport av gods eller passagerare skall läggas samman
            med rederiets övriga inkomster. Därefter skall den totala inkomsten
            beskattas med den bolagsskattesats som gäller för näringsverksamhet.
          </p>
          <p xml:id="i-7pJXFqSAs68UaYZT9Ty96m">
            Inom den internationella sjöfarten förekommer en omfattande skattekonkurrens
            mellan olika länder. För Sveriges del innebar detta att vi under
            1990-talet befann oss i en situation där i stort sett hela den
            svenska handelsflottan var på väg att flaggas ut. Det visade sig
            då finnas en mycket bred politisk enighet om värdet av att ha
            en betydande Sverigebaserad handelsflotta. Detta ledde till en
            radikal omläggning som var kopplad till beskattningen av ersättningen
            till de ombordanställda med syfte att ge den svenska sjöfartsnäringen
            konkurrensvillkor som var likvärdiga med övriga EU-länders villkor.
            Omläggningen skedde år 2001. Den låg i linje med de riktlinjer
            för statligt stöd till sjötransport som utfärdats av EU 1997.
            Förändringen ledde till att de totala lönekostnaderna blev mer
            konkurrenskraftiga för de svenska rederierna. De därmed ändrade
            konkurrensförutsättningarna för den svenska sjöfartsnäringen gjorde
            att rederier med fartyg flaggade i Sverige åter kunde möta den
            internationella konkurrensen på relativt lika villkor vad gäller
            den totala lönekostnaden.
          </p>
          <p xml:id="i-2DX5ywPvfy5xJA3MaT1uRb">
            Bolagsbeskattningen för svenska rederier var också förmånlig
            i den meningen att den effektiva beskattningen kunde hållas låg
            med hjälp av avdragsregler som också i ett internationellt perspektiv
            var gynnsamma.
          </p>
          <p xml:id="i-JHfTVvmazW6PN59z6f3YFS">
            Under den tid rederierna världen över beskattades med traditionell
            bolagsskatt torde i alla länder den effektiva skattesatsen ha
            varit väsentligt lägre än den nominella skattesatsen. Den vinst
            som skulle beskattas uppkom dels genom den löpande vinsten i verksamheten,
            dels genom de köp och försäljningar som gjordes i rederiets flotta.
            Alla länder arbetade med generösa avskrivningsregler som tillät
            nedskrivningar av investeringar (huvudsakligen fartyg) som var
            väsentligt snabbare än vad den verkliga livslängden skulle motivera.
            För rederiernas del innebar detta att det blev möjligt att uppskjuta
            skattebetalningarna i stort sett hur länge som helst genom att
            hålla uppe investeringsnivåerna. Också här kan man sålunda säga
            att det fanns en viss skattekonkurrens mellan länderna. För rederinäringen
            finns det dock betydande nackdelar med just denna typ av skattekonkurrens.
            De höga investeringar som skattesystemet driver fram tenderar
            att ge företagen en alltför smal kapitalbas. De cykliska variationerna
            i vinstbeskattningen tenderar att bli betydande, vilket försvårar
            planeringen för företagen och minskar rederiernas flexibilitet
            när det gäller anpassningen till nya ekonomiska förutsättningar.
            Kvaliteten på kapitalet i branschen blir sämre när både volym
            och tidsförläggning av investeringar blir så hårt styrda av skattehänsyn
            som är fallet i detta system.
          </p>
          <p xml:id="i-FrvGAkeXUru2Gvp84XPkpX">
            De för rederierna specifika problemen med en traditionell bolagsbeskattning
            ledde till att några länder med Nederländerna i spetsen övergick
            till en så kallad tonnageskatt. Där räknas vinsten fram schablonmässigt
            med utgångspunkt i det tonnage som rederierna använder i verksamheten.
            Denna omläggning fick snabbt efterföljare i flera länder. Enligt
            Svensk Sjöfarts Tidning är för närvarande 85 procent av världshandelsflottan
            registrerad i länder med tonnageskatt eller liknande system. Under
            processen har också EU-kommissionen rekommenderat länderna inom
            EU att öppna möjligheten för de egna rederierna att beskattas
            enligt detta system. Numera har också alla sjöfartsnationer inom
            EU, utom Sverige, tonnageskatt.
          </p>
          <p xml:id="i-Wt4YGBvzsdFWQx59d7Vfqt">
            Den statliga utredningen Tonnageskatt (SOU 2006:20) har föreslagit
            att en så kallad tonnageskatt införs i Sverige. Utredningen tillsattes
            mot bakgrund av den ökande internationella konkurrensen inom sjöfartsområdet.
            För att stödja sina sjöfartsnäringar har nästan alla EU-länder
            infört system med tonnageskatt. Sämre konkurrensvillkor gentemot
            omvärlden innebär en risk för verksamhetsflykt från Sverige.
          </p>
          <head xml:id="i-XV2sW6wSRhkMn6nfnMZN2S" type="h1">
            Värdet av en svenskflaggad handelsflotta
          </head>
          <p xml:id="i-7nu556d1qKmWqmRdkm6QH2">
            Alla sjöfarande industriländer har gjort bedömningen att de bör
            försöka behålla en betydande rederinäring. I större eller mindre
            grad deltar alla dessa länder i den internationella skattekonkurrensen.
            Det kan också konstateras att EU-kommissionen, som generellt sett
            är mycket negativ till branschsubventioner, har accepterat det
            stöd, som skattelättnader till branschen innebär. Faktum är att
            EU-kommissionen också har rekommenderat medlemsländerna att införa
            en tonnageskatt.
          </p>
          <p xml:id="i-LGy4SdcmHVH92vE8H2h4AT">
            Till stöd för vår uppfattning att Sverige skall behålla en livskraftig
            handelsflotta kan anföras följande:
          </p>
          <list xml:id="i-HuaqdrLibX6dTNZVoc4LiJ" style="ul">
            <item xml:id="i-265Ws4BojR2tDtBo4YoNoJ">
              Den nationella säkerheten. Vid internationella kriser som direkt
              berör Sverige finns det ett betydande värde i att ha en egen handelsflotta
              som kan bidra till att säkra transportvägar till och från Sverige.
            </item>
            <item xml:id="i-AyiXCTUULZ3GwWsyxSeC76">
              Sjösäkerhet och miljö. Den svenska regeringen och svenska myndigheter
              arbetar i internationella forum för att skapa regelverk som förhindrar
              en osund utveckling på detta område. Svensk rederinäring ställer
              i hög grad upp på detta arbete. Utan en svensk rederinäring skulle
              detta arbete ha små möjligheter att vinna gehör.
            </item>
            <item xml:id="i-JmVHSvvQ6Et8PjXFxD69pq">
              Sjöfarten är en mycket viktig del av den svenska ekonomin. Drygt
              80 procent av allt gods till och från Sverige transporteras på
              fartyg. Sjöfartsnäringen utgör, enligt en studie publicerad 2006
              vid Internationella Handelshögskolan i Jönköping, navet i ett
              industriellt kluster med cirka 220 000 anställda. Klustrets kärna
              utgörs av de 13 000 personer som är sysselsatta inom rederinäringen
              och de ytterligare 5 000 som arbetar i de svenska hamnarna. Förädlingsvärdet
              per sjöfartsanställd var 700 000 kronor år 2001, vilket kan jämföras
              med genomsnittet för privatanställda i svensk ekonomi som var
              470 000 kronor vid samma tidpunkt.
            </item>
            <item xml:id="i-JUP28jP8oKouxFT7NkWgoF">
              Kvalificerad utbildning kräver långsiktig stabilitet. I Sverige
              finns en betydande utbildning av kvalificerad sjöpersonal. Utbildningen
              har god tillströmning och har stor betydelse för kvaliteten i
              den svenska sjöfarten. Utbildningen sker i intimt samarbete med
              den svenska rederinäringen. Vid en utflyttning av svenska rederier
              skulle denna koppling försvinna. Detta skulle leda till att utbildningen
              blev mindre attraktiv genom sämre kvalitet och genom en väsentligt
              större osäkerhet kring den framtida anställningen för dem som
              examineras från utbildningen.
            </item>
          </list>
          <head xml:id="i-Rd2gJgqFYYtWg8eHVhW5tm" type="h1">
            Jämbördiga villkor mellan svenska och utländska rederier
          </head>
          <p xml:id="i-DgKUnF5U13pctSkkaL9hdJ">
            Sverige är i en total internationell jämförelse ett utpräglat
            högskatteland. Någon direkt intäktssida i konkurrensen med andra
            länder finns för de svenska rederiernas del inte här. Redan en
            konkurrenssituation, där länderna på sjön tillämpade sina inhemska
            skatter skulle därför bli mycket svår för svenska fartyg. Därtill
            kommer att i stort sett alla länder tillämpar särskilda skatteregler
            för sin sjöfartsnäring för att förbättra sin internationella konkurrenskraft.
            Här finns i praktiken en omfattande skattekonkurrens. I ett fall
            när konkurrenssituationen är så pass öppen som i sjöfartsnäringen
            får man vad som i skattelitteraturen brukar kallas ett race to
            the bottom. Den effektiva beskattningen tenderar hela tiden att
            pressas ned. Det blir för ett enskilt land svårt att ta ut annat
            en mycket blygsam skatt. Beskattningen av flygbensin erbjuder
            ett annat exempel på en sådan beskattningssituation.
          </p>
          <p xml:id="i-HYFQHhjAKpzEC3AgH5iTmj">
            Om den svenska sjöfartsnäringen ska få konkurrenskraftiga villkor
            är det nödvändigt att införa en tonnageskatt. Det är angeläget
            att Sverige kan behålla ett fartygsbestånd som ägs av svenska
            rederier, trygga sysselsättningen inom den svenska sjöfarten och
            bevara yrkeskunnandet i Sverige. Det krävs därför att ett system
            för tonnagebeskattning införs i enlighet med utredningens förslag.
            Det är mycket viktigt att svenska rederier får konkurrera på jämförbara
            villkor och att skatteberäkningen motsvarar den som finns i jämförbara
            länder. För att undvika att svenska rederier flaggar ut till länder
            med bättre villkor, måste Sverige anpassa sina skatter, lagar
            och regelverk.
          </p>
          <p xml:id="i-GXgpFtQ27LdNi9V4EAPhaL">
            Som en följd av Sveriges senfärdighet när det gäller att införa
            tonnageskatten, har den svenska handelsflottan nu börjat lämna
            vårt land. Exempelvis registrerar inte de svenska rederierna Broströms
            och ACL längre några nya fartyg i Sverige. Det första Donsörederiet,
            Tärntank, har redan flaggat ut sina fartyg till Danmark och fler
            är på gång.
          </p>
          <head xml:id="i-7DRNGHGjmgee5N8VoY9a4R" type="h1">
            Konsekvensen av att inte införa tonnageskatt i Sverige
          </head>
          <p xml:id="i-HZAzgmEkAWP9qL6W1sf1ET">
            Lokaliseringen av sjöfartsnäringen påverkas av vilka länder som
            har eller inte har tonnageskatt. EU-kommissionen skriver i sina
            riktlinjer för stöd till sjöfarten: Enligt medlemsstaternas svar
            på kommissionens enkät från mitten av 2002, och enligt de senaste
            statistiska uppgifterna, har en betydande tonnagevolym återregistrerats
            under nationell flagg (alla register sammantagna) i de medlemsstater
            som vidtagit stödåtgärder, särskilt i form av skattelättnader.
            Vidare skriver kommissionen: Sammanfattningsvis kan det konstateras
            att man i de fall där det vidtagits åtgärder i enlighet med 1997
            års riktlinjer har lyckats stoppa gemenskapsregistrens och gemenskapsflottans
            strukturella nedgång, och att man åtminstone delvis uppnått kommissionens
            mål.
          </p>
          <p xml:id="i-Qva7Lrh4eq7TEkTyVbLhA5">
            Kommissionen intar således en försiktigt optimistisk syn på utvecklingen
            och effekterna av åtgärderna.
          </p>
          <p xml:id="i-5Fi8Qx9WH9v6qU9qVdLCeL">
            Om Sverige även fortsättningsvis avstår från att införa tonnageskatt
            kommer konsekvenserna att bli allvarliga. En omregistrering av
            den svenska handelsflottan kommer att ske till andra, företrädesvis
            europeiska länder, och på sikt kan man förvänta sig att även rederiernas
            huvudkontor flyttar efter. Den personal som nu arbetar på de svenska
            fartygen kommer sannolikt att följa med. Mest påtagliga skulle
            de negativa effekterna givetvis bli i sjöfartsregionerna, främst
            Göteborgsområdet. Det är således uppenbart att storleken på det
            maritima klustret i Sverige skulle minska avsevärt. Kvaliteten
            i klustret skulle också försämras avsevärt. Kärnverksamheten skulle
            i stort sett försvinna, medan de mest specialiserade delarna i
            de omgivande verksamheterna skulle decimeras avsevärt.
          </p>
          <head xml:id="i-QqHbC3FtncM7xfN9wnsagd" type="h1">
            Statsfinansiell neutralitet
          </head>
          <p xml:id="i-7UkiufRMyCXKszDAkLcgDj">
            Meningen är att införandet av en tonnageskatt skall vara neutral
            ut statsfinansiell synpunkt. Det handlar alltså inte om ett sänkt
            skattetryck på sjöfarten. Tonnageskatten anses ändå vara mer fördelaktig
            för rederinäringen eftersom den medför incitament att återinvestera
            i Sverige. Med utredningens förslag på beräkning av tonnageinkomst
            bedöms statens skatteinkomster i ett längre tidsperspektiv ligga
            i paritet med dagens skatteinkomster.
          </p>
          <head xml:id="i-PbadudNNU93fQ7yAm9LKNK" type="h1">
            Tidsfönster för tonnageskattens införande
          </head>
          <p xml:id="i-J7kTYo54Tb95S6EtWkQkLZ">
            När de utländska tonnageskattesystemen infördes fastställde man
            ett tidsfönster inom vilket rederierna har haft möjlighet att
            välja att övergå till tonnagebeskattning. Utredningen anser att
            ett sådant tidsfönster också bör finnas vid införandet av en tonnageskatt
            i Sverige och att detta tidsfönster bör vara tre år. Utredningen,
            som lades fram i februari 2006, föreslog att tidsfönstret skulle
            utgöras av åren 20052007. Senast i självdeklarationen vid 2008
            års taxering föreslogs rederierna kunna begära tonnagebeskattning.
            Utredningen föreslog alltså en retroaktiv tillämpning av tonnageskatten.
          </p>
          <p xml:id="i-Ks5RiJxvCRce9raKy4WgP1">
            Jag anser att regeringen bör lägga fram ett förslag om tonnageskatt
            snarast för beslut i riksdagen under våren 2011. Det tidsfönster
            från vilket rederierna har möjlighet att välja tonnageskatt blir
            då 20092011. Detta möjliggörs praktiskt av att det inte är förrän
            i maj 2012 som rederierna skulle behöva anhålla om att få ingå
            i tonnageskattesystemet. Det blir alltså möjligt för ett rederi
            att gå med i tonnageskattesystemet från och med år 2009, 2010
            eller 2011.
          </p>
          <head xml:id="i-U2szZqwRjkpxBMUJQDbFv1" type="h1">
            Hantering av rederiernas obeskattade reserver
          </head>
          <p xml:id="i-7V3cZwtpUCCoEGJAuLJ5YR">
            En synpunkt som förekommit på tonnageskatteutredningens förslag
            rör hanteringen av den latenta skatteskulden för de rederier som
            ansluter sig till tonnageskattesystemet. Det har hävdats att den
            övergångsmodell för behandling av de latenta skatteskulderna under
            den första tioårsperioden i tonnagebeskattningen innebär att rederiet
            får hela den latenta skatteskulden efterskänkt. Det är svårt att
            hålla med om detta. Ett rederi som säljer fartyg under perioden
            och därmed minskar sin verksamhet kommer enligt övergångsmodellen
            att få ta fram resterande överavskrivning på fartyget till beskattning.
            Därmed går det knappast att hävda att hela skatteskulden efterskänks.
            Däremot kan övergångsreglerna i vissa avseenden betraktas som
            förmånliga för rederinäringen. Om ett rederi som säljer fartyg
            i motsvarande utsträckning anskaffar nya fartyg befrias det från
            beskattning av de obeskattade reserverna. I praktiken uppstår
            ett liknande förhållande med nuvarande traditionella bolagsbeskattning.
            Skillnaden är dock att efter en tioårsperiod i tonnageskattesystemet
            är den upparbetade skatteskulden borta. I det traditionella systemet
            skulle en skatteskuld kvarstå efter tioårsperioden. Man måste
            dock vara klar över att rederier som med rimlig nyanskaffning
            behåller storleken på sin verksamhet i det traditionella systemet
            kan skjuta en betydande skatteskuld framför sig under obegränsad
            tid.
          </p>
          <p xml:id="i-L2eQSsGvAVCGcRrFQ6gCYp">
            De flesta EU-länder har infört ett system liknande det holländska.
            Genomgående har man i dessa länder valt en lösning på problematiken
            med de obeskattade reserverna som liknar den som föreslagits i
            den svenska tonnageskatteutredningen. Innebörden av denna är att
            under den första tioårsperioden påverkar den ingående skattekrediten
            beskattningen vid nettoutförsäljning av fartyg. Ett rederi med
            stora skattekrediter skall alltså inte kunna krympa eller lägga
            ned verksamheten utan skattemässiga följder. Efter den första
            tioårsperioden är dock skattekrediten avskriven.
          </p>
          <p xml:id="i-PvCemjpFYArS7SKQhpJF5V">
            Danmark och Finland har valt något mera restriktiva modeller.
            I den danska modellen blir behandlingen av de obeskattade reserverna
            beroende på rederiets investeringsvolymer. I normalfallet med
            fortgående investeringar spelar skattereserverna ingen roll. Systemet
            blir mycket komplicerat och förefaller i praktiken för lång tid
            framöver bli ett system där väsentliga inslag från det gamla investeringsdrivande
            bolagsskattesystemet hänger kvar. Även det finska systemet är
            mycket komplicerat, därigenom att det kräver en marknadsvärdering
            av rederiets hela flotta innan det går in i systemet. I båda fallen
            får man räkna med att skattekrediterna finns kvar också efter
            den första tioårsperioden.
          </p>
          <head xml:id="i-RbHX9XkLhEaHZNjvNArGH5" type="h1">
            Hantering av tonnageskatt i riksdagen
          </head>
          <p xml:id="i-DBd764SRczTjGtuZknXXrm">
            Tonnageskatt har varit uppe för behandling i skatteutskottet
            under denna mandatperiod. Ett enigt skatteutskott (2006/07:SkU11)ställde
            sig bakom ett antal motioner som innebar införande av tonnageskatt
            i Sverige och lämnade ett tillkännagivande till regeringen att
            arbetet med en sådan lagstiftning måste påskyndas.
          </p>
          <p xml:id="i-VFzZL2dDoTXiVaRpEdbgBn">
            Vidare har ett enigt skatteutskott i betänkande 2008/09:KU21
            Redogörelse för behandlingen av riksdagens skrivelse till regeringen
            lämnat följande yttrande:
          </p>
          <p xml:id="i-Rvr2Ux3vWTWmTRZYykQAxP">
            När det gäller tillkännagivandet om att införa en tonnageskatt
            bedömer utskottet att frågan om tonnageskatt är av vikt för rederinäringens
            utveckling i Sverige. Skatteutskottet erinrar i sitt yttrande
            om att det behandlade frågan om tonnageskatten tidigare under
            våren 2009 och att utskottet då dels uttalade bl.a. att det fortfarande
            är angeläget att beredningen av Tonnageskatteutredningens förslag
            kan slutföras skyndsamt, dels förutsatte att regeringen beaktar
            vad EU-kommissionen anfört i de strategiska målen för sjöfarten
            fram till 2018, dels förklarade sig utgå ifrån att frågan ska
            kunna få sin lösning utan att riksdagen ska behöva besluta om
            ännu ett tillkännagivande till regeringen (jfr bet. 2008/09:SkU23).
            Skatteutskottet vidhåller detta ställningstagande och förutsätter
            att regeringen beaktar vad utskottet anfört vid fortsatta prioriteringar
            bland angelägna åtgärder på skatteområdet.
          </p>
          <p xml:id="i-UuBHaq6Ppz3U6HuevLm9st">
            I skatteutskottets betänkande (2009/10:SkU27) upprepades att
            utskottet utgick ifrån att regeringen följer riksdagens tidigare
            beslut i frågan.
          </p>
          <p xml:id="i-CvdHWzvVVnQwp6dhqDzgXy">
            Regeringen har den 14 januari 2010 beslutat om direktiv till
            en utredning om konkurrensförutsättningarna för sjöfart under
            svensk flagg (dir. 2010:2). Utredaren ska, om det bedöms lämpligt,
            lämna förslag på åtgärder utanför skatteområdet för att stärka
            konkurrenskraften för fartyg under svensk flagg. Det framgår av
            direktiven att frågan om tonnageskatt bereds vidare inom Regeringskansliet
            så skyndsamt som möjligt.
          </p>
          <p xml:id="i-HuywqfDqt8yhpcTxTk5RMi">
            Mot bakgrund av en enig riksdags tydliga ställningstagande anser
            jag att regeringen skyndsamt bör återkomma med ett förslag om
            införande av tonnageskatt i Sverige.
          </p>
        </div>
        <div xml:id="i-3RFbdDMUZRT9BQKMyxuBd5" type="signatureBlock">
          <list xml:id="i-Uk8tv1hMYF2Wxyak3iaoXv">
            <item xml:id="i-7M2dxFGcSaKZwY28VS3fML" who="i-TECanR77Prb79DHwPvLitN" type="signature">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
