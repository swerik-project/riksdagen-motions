<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00199">
  <teiHeader>
    <fileDesc>
      <titleStmt>
        <title>Ändrad mervärdeskatt (prop. 1985/86:47)</title>
        <author corresp="i-NLfT4RS4huMCGpWx1zB8Ag">Erling Bager </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändrad mervärdeskatt (prop. 1985/86:47)</title>
          <idno type="rdwebb">G902199</idno>
          <rs type="number">199</rs>
          <ref type="dokument_url_text">http://data.riksdagen.se/dokument/G902199/text</ref>
          <ref type="dokument_url_html">http://data.riksdagen.se/dokument/G902199</ref>
          <ref type="dokumentstatus_url_xml">http://data.riksdagen.se/dokumentstatus/G902199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NLfT4RS4huMCGpWx1zB8Ag</idno>
            <name>Erling Bager</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RA83cxUuXmJq6ePwPmedGK" type="signed"/>
        <correspContext corresp="i-RA83cxUuXmJq6ePwPmedGK">
          <note type="signatory" corresp="i-NLfT4RS4huMCGpWx1zB8Ag"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__199/mot_198586__199-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:199
          </p>
          <p>
            Erling Bager Ändrad mervärdeskatt (prop. 1985/86:47)
          </p>
          <p>
            Mervärdeskatteutredningen har föreslagit utvidgad skatteplikt
            för tekniska och administrativa tjänster. Utredningens avsikt
            har varit att undanröja olägenheter, som uppstår då icke skattepliktiga
            företag är leverantörer till företag som bedriver skattepliktig
            verksamhet. När de företag som köper tjänsterna är mervärdeskattepliktiga
            uppnås de effekter som utredningen eftersträvar. Risken för dubbel
            mervärdebeskatt- ning (s.k. kumulativ effekt) minskar. Mervärdeskatteutredningen
            har dock — i det delbetänkande som ligger till grund för propositionen
            — helt kortfattat avfärdat de problem som en utvidgad skatteplikt
            medför i de fall där företaget som köper tjänsterna bedriver en
            icke skattepliktig verksamhet. Detta gällert. ex. leverans av
            bokförings- och datatjänster till företag inom bankväsendet och
            fastighetsförvaltning. I dessa fall kan utredningens — och propositionens
            — förslag komma att leda till oönskade resultat, i form av bristande
            konkurrensneutralitet och tillämpningssvårigheter. Av mervärdeskatteutredningens
            delbetänkande framgår att utredningen över huvud taget icke uppmärksammat
            att dessa problem skulle uppstå när det gäller kreditväsendet
            och fastighetsförvaltningen. Detta fick till följd att betänkandet
            remitterades till branschorganisationer, som fått sina önskemål
            tillgodosedda, men inte till bankväsendets och fastighetsförvaltningens
            sammanslutningar. Det i huvudsak positiva remissutfallet kan antas
            ha ett samband med att mervärdeskatteutredningen inte lämnat någon
            redogörelse för de princi- piella problem en utvidgad skatteplikt
            för vissa tjänster skulle leda till inom bankväsendet och fastighetsförvaltning.
            De statliga myndigheter som haft betänkandet på remiss har därigenom
            inte haft tillfälle att yttra sig om dessa frågor. Inom banksektorn
            kan ett genomförande av utredningens förslag väntas leda till
            bristande konkurrensneutralitet. De större bankerna utför i egen
            regi — dvs. utan belastning av mervärdeskatt — tjänster som de
            mindre bankerna ibland har överlämnat till gemensamt ägda bolag.
            Om de tjänster som utförs av bolaget blir mervärdeskattepliktiga
            erhåller de företag som är tillräckligt stora att utföra tjänsterna
            i egen regi en skattefördel jämfört med sina mindre konkurrenter.
            I princip detsamma händer på bostadsområdet. Storskalig fastighetsförvaltning
            gynnas genom utredningens förslag och erhåller en orättmätig konkurrensfördel
            jämfört med småskalig fastighets- förvaltning.
          </p>
          <p>
            15
          </p>
          <pb facs="riksdagen-motions-pdf/data/198586/mot_198586__199/mot_198586__199-002.pdf"/>
          <p>
            De större privata och kommunala fastighetsbolagen, som utför
            bokfö- rings-, hyresredovisnings- och datatjänster i egen regi,
            erhåller genom en snedvridning av mervärdeskattebestämmelserna
            en förmån, som inte tillfal- ler de något mindre enskilda och
            kommunala fastighetsförvaltarna, och inte heller bostadsrättsföreningarna.
            Detta innebär alltså att konkurrensen snedvrids, dels mellan företag
            av olika storlek, dels mellan olika upplåtelseformer. Detta torde
            inte ha varit utredningens avsikt. Att det snarast handlar om
            ett förbiseende framgår av att problemet över huvud taget inte
            tagits upp till behandling i betänkandet. I propositionen framgår
            att föredragande statsrådet övervägt vilka möj- ligheter som finns
            att undvika att en utvidgning av skatteplikten får oönskade effekter
            inom bankväsendet och fastighetsförvaltningen. I propositionen
            förutsätts att särskilda undantag, efter regeringsbeslut, skall
            göras för bokförings- och datatjänster som utförs av sammanslutningar
            där avnämarna är medlemmar. Detta tycks vara tillämpligt både
            på bankers och fastighetsförvaltares sammanslutningar. Innebörden
            av propositionens förslag på denna punkt är oklar. Inga entydiga
            riktlinjer anges vad gäller grunderna för en sådan befrielse från
            skatteplikt genom dispens. Själva dispensförfarandet är i sig
            principiellt tveksamt, och även i propositionen anförs att dispensförfarandet
            bör avskaffas. Det skall senare avgöras i vilken utsträckning
            dispenserna eventuellt skall ersättas av ändrade lagregler, som
            inför undantag från mervärdeskatteplikt för vissa typer av företag
            — men av allt att döma inte för andra liknande företag. Det synes
            vara omöjligt att vid den dispensprövning, som tills vidare förutsätts
            äga rum, undvika svårartade problem när det gäller såväl gränsdragning
            som konkurrensneutralitet. Risken måste bedömas vara stor, att
            resultatet blir en olikformig behandling av olika kategorier av
            fastighets- ägare eller olika upplåtelseformer. Konkurrensneutraliteten
            kan endast bevaras genom att bokförings- och datatjänster som
            levereras till fastighetsförvaltare — och kreditinstitut — generellt
            undantas från skatteplikt. Detta skulle innebära att man blir
            kvitt problemen med ”dubbelbeskattning” (s.k. kumulativ effekt)
            i de fall där bokföringsbyråer m. fl. säljer tjänster till företag
            med skattepliktig verksam- het. Samtidigt undviker man den bristande
            konkurrensneutralitet och de tillämpningssvårigheter som utredningsförslaget
            skulle medföra i de fall där köparna bedriver icke skattepliktig
            verksamhet. Det förutsätts att utskottet utarbetar erforderligt
            förslag till lagtext.
          </p>
          <p>
            Hemställan
          </p>
          <p>
            Med hänvisning till ovanstående hemställs att riksdagen beslutar
            att bokföring och kamerala tjänster som utförs i samband med bokföring
            skall vara skattepliktiga, utom då de tillhandahålls till fastighetsförvaltare
            och kreditinstitut.
          </p>
          <p>
            Stockholm den 25 november 1985
          </p>
          <p>
            Erling Bager (fp)
          </p>
          <p>
            gotab Stockholm 1985 83721
          </p>
          <p>
            Mot. 1985/86:199
          </p>
          <p>
            16
          </p>
        </div>
      </div>
    </body>
  </text>
</TEI>
