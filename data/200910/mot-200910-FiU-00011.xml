<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00011">
  <teiHeader>
    <fileDesc>
      <titleStmt>
        <title>med anledning av prop. 2009/10:175 Offentlig förvaltning för demokrati, delaktighet och tillväxt</title>
        <author corresp="i-PzNviXpYSimQsvSkF9CmDz">av Thomas Östros m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:175 Offentlig förvaltning för demokrati, delaktighet och tillväxt</title>
          <idno type="rdwebb">GX02Fi11</idno>
          <rs type="number">Fi11</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi11/text</ref>
          <ref type="dokument_url_html">http://data.riksdagen.se/dokument/GX02Fi11</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi11</ref>
          <ref type="doc">http://data.riksdagen.se/fil/5FD4EE69-7916-4A3C-AD43-3C1C59E1C82F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GkGATynUsbQhroqVm6AkQW</idno>
            <name>Sonia Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VkgCZCfoAga9JDLAtq7rRZ</idno>
            <name>Agneta Gille</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2w4mwXVrdD5jJJX2JZ7cBM</idno>
            <name>Tommy Ternemar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BngwUYhUaMrwnCxpMri2gR" type="basedOn"/>
        <correspContext corresp="i-BngwUYhUaMrwnCxpMri2gR">
          <ref>Proposition 2009/10:175</ref>
        </correspContext>
        <correspAction xml:id="i-4KMnaHzR9iXupRNhuWfAfF" type="signed"/>
        <correspContext corresp="i-4KMnaHzR9iXupRNhuWfAfF">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-GkGATynUsbQhroqVm6AkQW"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-VkgCZCfoAga9JDLAtq7rRZ"/>
          <note type="signatory" corresp="i-2w4mwXVrdD5jJJX2JZ7cBM"/>
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-7zSYDgyVbGdqCnuDd63LPh" type="referral">
          <date when="2010-04-09"/>
        </correspAction>
        <correspAction xml:id="i-MquuwAFy5MomnFeYAM5d6z" type="dismissal">
          <date when="2010-04-08"/>
        </correspAction>
        <correspAction xml:id="i-UdtAH8V5kHMFAc1292qsLg" type="dismissal">
          <date when="2010-04-08"/>
        </correspAction>
        <correspAction xml:id="i-9UyfX2yER5qxYgZjj3RX1B" type="transfer">
          <date when="2010-04-07"/>
        </correspAction>
        <correspAction xml:id="i-R2kdEjRWogeBQb38zSXsrz" type="submission">
          <date when="2010-04-07"/>
        </correspAction>
        <correspAction xml:id="i-LC1FA59tgWy3xwxXiMysMN" type="assigned"/>
        <correspContext corresp="i-LC1FA59tgWy3xwxXiMysMN">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SJKJLhbB9q6rBGGFvpKtLT" type="motBody">
        <div xml:id="i-QiLWkAKKdZdT6eXnJcJryj" type="motProposal" subtype="förslag">
          <head xml:id="i-49DGskPTCxjdDvuXRmkLB1">
            Förslag till riksdagsbeslut
          </head>
          <list xml:id="i-JJhhp73zjTAAZ9DzZJMrDW" style="ol">
            <item xml:id="i-LGhVyQAjTr1wQiJ7tK9vqy">
              Riksdagen avslår regeringens proposition 2009/10:175 Offentlig
              förvaltning för demokrati, delaktighet och tillväxt i den del
              som avser förvaltningspolitikens mål (punkt 6).
            </item>
            <item xml:id="i-7FzGkMXAfVJmBfZwRNQhqF">
              Riksdagen tillkännager för regeringen som sin mening vad som
              anförs i motionen om att återkomma till riksdagen med ett nytt
              förslag till förvaltningspolitik i enlighet med motionen.
            </item>
          </list>
        </div>
        <div xml:id="i-M9JD1QJCkAquzAxSvLbzrg" type="motContent">
          <head xml:id="i-LwbKP76FnsSDYW9smJyDtS" type="h1">
            Motivering
          </head>
          <p xml:id="i-PAtgyRQpAB7v1jgoBdwHrk">
            Propositionen innehåller få konkreta förslag. Den består framför
            allt av allmänna bedömningar. Dessutom avstyrker propositionen,
            eller tar inte ställning till, många av de förslag som kommit
            från utredningar som regeringen själv tillsatt. Det finns anledning
            att ifrågasätta om regeringen verkligen har behandlat alla dessa
            utredningsförslag på ett seriöst sätt.
          </p>
          <p xml:id="i-YCNHEXGaVkt1kxU2fcxZrh">
            Regeringen föreslår ett nytt mål för förvaltningspolitiken. Målformuleringen
            är också den allmänt hållen och vi har inga invändningar mot denna
            nya målformulering i sig. Däremot kan vi inte ställa oss bakom
            propositionens förslag till förvaltningspolitik, varför vi yrkar
            avslag på propositionen i den del som avser förvaltningspolitikens
            mål (punkt 6). Vi yrkar i stället att regeringen återkommer till
            riksdagen med ett nytt förslag till förvaltningspolitik i enlighet
            med motionen.
          </p>
          <p xml:id="i-5RTWWCbMhWB3zTfDBVNYiU">
            Den lagstiftning om vidareutnyttjande av offentliga handlingar
            för kommersiellt bruk som föreslås, ligger ganska nära det direktiv
            (PSI-direktivet) som har antagits av Europeiska unionen (EU).
            EU har också uppmanat Sverige att bättre implementera direktivet.
            Vi yrkar bifall till de delar av propositionen som innehåller
            lagtext om vidareutnyttjande av offentliga handlingar och de lagändringar
            som betingas av att myndigheten Statens pensionsverk ändrar namn
            till Statens tjänstepensionsverk (punkterna 1 till 5).
          </p>
          <p xml:id="i-9XNGhHr6udCKAtWhfmn58c">
            En väsentlig fråga är dock hur de myndigheter som har betydande
            intäkter från försäljning, t.ex. Lantmäteriet, påverkas när man
            skapar möjligheter för privata aktörer att konkurrera med myndigheterna
            genom att utnyttja deras handlingar och information. Propositionen
            saknar en analys av detta. Därför behövs också en utvärdering
            och konsekvensanalys av dessa frågor innan lagförslaget genomförs.
          </p>
          <p xml:id="i-JcywP7bAngkp1AVUkuSR5b">
            Förvaltningens service till medborgarna ska organiseras utifrån
            medborgarnas behov och förutsättningar, inte med myndigheternas
            bästa för ögonen.
          </p>
          <p xml:id="i-GPGitQG6PMtM4riZM2AnTr">
            Trots avsaknaden av analyser av hur medborgarna uppfattar myndigheternas
            service finns det klara tecken på brister. Många medborgare är
            kritiska till hur myndigheterna hanterar deras klagomål. Exempelvis
            har de långa handläggningstiderna för utbetalningar från Försäkringskassan
            uppmärksammats och kritiserats. Bristerna i samordningen mellan
            olika myndigheter när det gäller rehabilitering av långtidssjuka
            är väl dokumenterade.
          </p>
          <p xml:id="i-HfcqHAR2SXREwyYs7uBJsG">
            Under senare år har flera av de största statliga myndigheterna
            omorganiserats till s.k. enmyndigheter. Beslut och befogenheter
            har centraliserats samtidigt som servicen till medborgarna har
            fått delvis nya former. I ökad utsträckning hänvisas medborgarna
            till självbetjäning via Internet. Ärenden som kräver personlig
            kontakt har i ökad grad koncentrerats till enheter med specialiserad
            inriktning på ett begränsat antal orter i landet.
          </p>
          <p xml:id="i-W5mptXsDiYE7AygdwmS6QU">
            Det är viktigt att få till stånd en bred kartläggning och analys
            av hur de senaste årens omorganisationer t.ex. inom Arbetsförmedlingen
            och Försäkringskassan har påverkat servicen till medborgarna.
          </p>
          <p xml:id="i-P13WX4ekZwe4sw3X3QBbzv">
            Nedan redovisas hur vi ser på utvecklingen av förvaltningen utifrån
            medborgarperspektiv, kvalitet och effektivitet.
          </p>
          <head xml:id="i-FVcVh75e7s3szt3pX3MkNq" type="h2">
            I medborgarnas tjänst
          </head>
          <p xml:id="i-6QFWwVmLY1BxzKXyTa3vF5">
            En effektiv och rättssäker förvaltning är nödvändig för att skapa
            en hållbar tillväxt, utveckla välfärden och säkerställa demokratin.
          </p>
          <p xml:id="i-KtGf6MMsvsKaZixzLY4tZ3">
            Förvaltningens uppgift är att genomföra de beslut som fattas
            av riksdagen och regeringen på ett sådant sätt att medborgarna
            känner förtroende för förvaltningens verksamhet. Förvaltningen
            ska bidra till att utveckla möjligheter och inte skapa svårigheter.
          </p>
          <p xml:id="i-2ZemEp7EKeJMB1JcFBSFtd">
            Den svenska välfärdsmodellen har alltid kännetecknats av en hög
            kvalitet. Den offentliga förvaltningen behöver ständigt reformeras
            och utvecklas för att svara mot nya krav och förutsättningar.
            Medborgarperspektivet och den demokratiska insynen måste alltid
            hållas aktuella och finna former i samklang med tiden. Internet
            behöver användas både för att förbättra servicen till medborgarna
            och för att öka möjligheterna till demokratisk insyn och påverkan.
          </p>
          <p xml:id="i-Wx177ZtTYdckFqunwqu1Lu">
            Utvecklingen under den senaste mandatperioden har visat på nödvändigheten
            av att säkerställa att välfärden håller en hög och jämn kvalitet.
            Vi vill att kraven på kvalitet och insyn ska skärpas i alla skattefinansierade
            verksamheter. All offentligt finansierad välfärd ska uppfylla
            högt ställda krav på kvalitet, och resultaten ska vara likvärdiga
            över landet.
          </p>
          <p xml:id="i-SaZALaMUSepTFK96Mt951S">
            Den fortsatta reformeringen av den offentliga förvaltningen måste
            bäras upp av ett tydligt medborgarperspektiv och ske i god samverkan
            med de anställda och deras fackliga organisationer. Den ska vara
            en del i skapandet av möjligheternas Sverige.
          </p>
          <p xml:id="i-37BiEchaNpEyHoz2HKTB5R">
            Det ska vara lätt att få kontakt med förvaltningen och få stöd
            och hjälp i olika ärenden. Medborgarnas möjligheter att få insyn
            i och påverka myndigheternas arbete bör stärkas. Det är också
            viktigt att statliga myndigheter tar del av den nya tekniken och
            följer den förvaltningspolitiska utvecklingen även i andra länder
            att hela tiden använda sig av de mest kostnadseffektiva lösningarna.
            Vi ser exempelvis att Danmark, Nederländerna och Norge har börjat
            gå över till att använda fri programvara, dvs. program med öppen
            källkod, i statliga myndigheter. Det finns liknande exempel även
            i Sverige och vi föreslår att en utredning tillsätts som sammanställer
            erfarenheter av att gå över till öppna standarder och fri programvara
            och som utifrån detta lägger fram förslag till rekommendationer
            för myndigheter.
          </p>
          <p xml:id="i-2kuuYXttD9AneDoNjZod4h">
            Myndigheterna måste också bli bättre på att samordna sina insatser
            när den enskilde behöver stöd och hjälp från flera olika myndigheter.
            Det gäller inte minst för nyanlända invandrare, medborgare som
            varit långtidssjukskrivna och behöver rehabilitering och för arbetslösa
            som behöver få hjälp med utbildning, praktik eller att starta
            ett eget företag. Att skapa en sammanhållen offentlig förvaltning
            som samverkar utifrån den enskilda medborgarens behov och förutsättningar
            är en av de största utmaningarna i det framtida arbetet med att
            utveckla den offentliga förvaltningen. Staten och kommunerna ska
            i ökad utsträckning samordna sina ansträngningar i detta arbete.
            Rättssäkerheten för medborgarna måste alltid vara i fokus.
          </p>
          <p xml:id="i-L9KMcmfFp3RjoR6rmbssLt">
            Det finns också ett behov av att utveckla styrningen av den offentliga
            förvaltningen så att de mandat som regering och riksdag fått av
            medborgarna i de allmänna valen får ett tydligare genomslag i
            förvaltningens arbete.
          </p>
          <p xml:id="i-B2wLCNZjQmAXdqRXPHGxJE">
            Den statliga förvaltningen arbetar under stor frihet i förhållande
            till regering och riksdag. Det ställer emellertid stora krav på
            förvaltningen att vara medborgarnära, ha ett tydligt genusperspektiv,
            vara lyhörd inåt och utåt och förändringsbenägen samt att vara
            innovativ i sitt sätt att arbeta. Det blir en stor utmaning för
            hela den statliga förvaltningen under kommande år att säkerställa
            rekryteringen av kompetent personal på en arbetsmarknad där konkurrensen
            om arbetskraften kommer att skärpas.
          </p>
          <p xml:id="i-Snrqquu9bh312fwKjTnuw4">
            Det europeiska samarbetet utvecklas genom Lissabonfördraget,
            och de statliga myndigheterna knyts allt närmare andra medlemsländers
            myndigheter. Det är väsentligt att svenska myndigheter bidrar
            med kompetens och arbetar under stor öppenhet också i sitt europeiska
            samarbete för att förverkliga den beslutade politiken.
          </p>
          <head xml:id="i-8itbr7uDm6rJ65h1oMZ9DE" type="h2">
            Konkreta förslag på förvaltningsutveckling
          </head>
          <p xml:id="i-QJBDskR4q4LVnQLuX4QtNp">
            Vi har i ett särskilt förvaltningspolitiskt program närmare utvecklat
            våra tankegångar om den offentliga förvaltningens utveckling under
            kommande valperiod och färdriktning på sikt. I korthet kan våra
            tankegångar sammanfattas enligt nedan.
          </p>
          <p xml:id="i-DBJDbYoA4NEBMQbbQxLuXD">
            Under nästa mandatperiod vill vi i regeringsställning utveckla
            den offentliga förvaltningen så att den ännu bättre svarar mot
            medborgarnas behov av stöd och service.
          </p>
          <p xml:id="i-VQNDsVmAREXJwfoYtbwryG">
            Vi vill tillsätta en kommission för att göra ett brett program
            för att stärka medborgarnas ställning i förhållande till den offentliga
            förvaltningen. Men redan nu vill vi lyfta fram ett antal förslag
            som kommer att leda till att förvaltningen blir mer tillgänglig
            och bättre stödjer den enskilde:
          </p>
          <list xml:id="i-VZiT5YcZbxa3BXZpsn5A2u" style="ul">
            <item xml:id="i-WaMUEFmaJ9AZyCeZC8hXPK">
              De myndigheter som har mycket kontakter med medborgarna bör ges
              i uppdrag att konkretisera sina servicemål i form av servicedeklarationer
              och regelbundet rapportera hur servicen till medborgarna utvecklas.
              För att stärka rättssäkerheten och inflytandet bör det också utredas
              vilka följderna ska vara när myndigheter bryter mot sina åtaganden
              i servicemål och servicedeklarationer.
            </item>
            <item xml:id="i-59hkwT4bns1k2LSjt1Yo5D">
              Satsningen på digital samordning av myndigheter gentemot företagare
              måste förstärkas. Många verksamheter kräver tillstånd från myndigheterna.
              Fler av dessa tillståndsansökningar ska kunna hanteras elektroniskt
              på en gemensam hemsida. Vi vill inrätta en tillståndsportal där
              företagare på ett och samma ställe ska kunna ta del av vilka tillstånd
              som krävs för deras verksamhet och ansöka om sådana tillstånd.
            </item>
            <item xml:id="i-GYVoSswh8q48YMa1z4hF7X">
              Myndigheternas service över Internet bör utvecklas ytterligare.
              Möjligheten att kommunicera med öppna standarder ska utredas.
            </item>
            <item xml:id="i-JxpcrK15xo4NQZaYxvig8R">
              Inriktningen är att det i varje kommun ska byggas upp ett samlat
              servicecentrum med kommunal service och statlig service inom arbetsförmedling,
              skatter, pensioner och försäkringar.
            </item>
            <item xml:id="i-6M3GTTAjvCq1itktMMyjXd">
              Medborgarnas insyn i offentligt finansierade verksamheter bör
              öka med stöd av lagstiftning.
            </item>
          </list>
          <p xml:id="i-JwtKqfcrdNGrLQuKdwb2rr">
            Regeringen bör mer än i dag utnyttja alla de möjligheter som
            finns för att genom myndighetsstyrningen säkerställa att medborgarnas
            vilja förverkligas i förvaltningens arbete. Vi redovisar bl.a.
            följande förslag:
          </p>
          <list xml:id="i-XhewVVfNKJSPRj6jP273rJ" style="ul">
            <item xml:id="i-ReUpFSoeBrazMV74ibx3Nj">
              För att resultatstyrningen ska kunna utvecklas behöver organisationen,
              kompetensen och arbetsformerna i Regeringskansliet utvecklas.
              Styrningen ska mer än i dag inriktas på att tydliggöra hur myndigheternas
              verksamhet i förhållande till medborgarna bör förbättras.
            </item>
            <item xml:id="i-MuwcH86if6uaigtSvinp2y">
              Det demokratiska inflytandet måste öka. Antalet myndigheter med
              styrelse bör utökas och styrelsernas roll som styrinstrument bör
              stärkas. Rekryteringen av styrelseledamöterna bör bli mer strukturerad.
            </item>
            <item xml:id="i-Dm5ADLS9Gkk25qbHttbNrC">
              Insynsrådens roll bör i ökad utsträckning bli att följa upp verksamheten
              dels i förhållande till riksdagens beslut, dels ur medborgarnas
              synvinkel.
            </item>
            <item xml:id="i-SmFmhSSyjPWGhqVarCDYWn">
              Utnämningsmakten bör reformeras för att åstadkomma en ökad öppenhet
              och professionalitet i rekryteringen av verkschefer.
            </item>
            <item xml:id="i-D8ry18YHqwwBaiSjREaRau">
              Myndighetsstrukturen bör ändras så att genomförandet av de samhällspolitiska
              målen underlättas och organisationen arbetar effektivt. Vi föreslår
              att en samlad polismyndighet skapas för att få en effektivare
              polis.
            </item>
          </list>
          <p xml:id="i-YFkSZcwZxRc4DXE1Peckwa">
            Vi anser att det finns stora, ännu outnyttjade möjligheter att
            öka effektiviteten i den statliga myndighetsorganisationen. Våra
            förslag handlar om:
          </p>
          <list xml:id="i-JK4s8dBPDTfBYVFqd6eQ3Q" style="ul">
            <item xml:id="i-Q6To3hf9hSxnARfnv7n5cG">
              En effektivare lokalanvändning.
            </item>
            <item xml:id="i-GQ4ZVSRTewVeu6QGHeWGBE">
              Ökad samordning av inköp och införande av gemensamma administrativa
              lösningar för flera myndigheter gemensamt.
            </item>
            <item xml:id="i-7warLD2UD16LQs5dZuosfa">
              Benchmarking ska tillämpas, dvs. jämförelser av administrativa
              kostnader mellan myndigheterna.
            </item>
            <item xml:id="i-Fi9wRL3wFJEPpnsjLjAxzY">
              De anställda bör i ökad utsträckning inbjudas att medverka i
              förändringsarbetet inom den statliga förvaltningen.
            </item>
          </list>
          <p xml:id="i-SUkjEceykTK6EqQn6uZww5">
            Staten som arbetsgivare behöver bli bättre för att kunna rekrytera
            kompetent personal i en situation där konkurrensen om arbetskraften
            blir allt hårdare. Viktiga instrument är konkurrenskraftiga löner,
            individuella utvecklingsplaner, goda karriärmöjligheter och jämställdhet
            i statsförvaltningen. De statliga myndigheterna bör i samarbete
            med de fackliga organisationerna arbeta för att möta det kommande
            generationsskiftet inom den statliga förvaltningen.
          </p>
          <p xml:id="i-Ky1ryFvAUt6XQz1nKrMws8">
            Staten har det yttersta ansvaret för att kommunerna och landstingen
            har goda förutsättningar att tillhandahålla likvärdiga välfärdstjänster
            i hela landet.
          </p>
          <p xml:id="i-kgFK3z7P8KkQcC3n5jYRy">
            Den statliga styrningen av den kommunala verksamheten bör i huvudsak
            vara en normstyrning, dvs. ske genom en lag, en förordning eller
            myndighetsföreskrifter.
          </p>
          <p xml:id="i-JYZ3qkN2JR3GiuJerVTg8e">
            Staten bör ta ett fast grepp om den nationella informationsförsörjningen
            så att utvärderingen av hur de nationella målen inom olika områden
            genomförs på lokal nivå underlättas. Utvärderingen av den kommunala
            verksamheten bör i ökad utsträckning ske utifrån ett medborgarperspektiv.
          </p>
          <head xml:id="i-D3RPk3g8786WKJFbupcKkz" type="h2">
            Myndighetsförändringar är nödvändiga
          </head>
          <p xml:id="i-UhGvFgkEVutJufeWJxY4L3">
            Vi har i våra budgetmotioner för 2010 skisserat en rad myndighetsförändringar.
            Vi vill dock understryka att vi anser att staten genom sina myndigheter
            har en viktig roll för att hålla ihop samhället. Medborgarna behöver
            statens verksamhet på många områden. Den borgerliga regeringen
            har under valperioden farit ovarsamt fram med många myndigheter.
            Regeringens politik har ökat medborgarnas tryck på flera myndigheter
            samtidigt som ytterligare arbetsuppgifter har lagts på dem. Regeringen
            har inte gett myndigheter de resurser som krävts för att de på
            ett bra sätt ska kunna klara sitt uppdrag. Medborgarna har blivit
            frustrerade av bristande service och de anställda har fått en
            pressad arbetssituation och därmed en dålig arbetsmiljö. Rättssäkerheten
            har urholkats. Regeringen har skyllt olika brister på myndigheterna
            själva och glidit undan sitt förvaltningsansvar.
          </p>
          <p xml:id="i-T4ngBLHKgh4NMnCddDfRNN">
            Vi redovisar inte alla förslagen från våra budgetmotioner i detalj
            här. Däremot vill vi ge några viktiga exempel. Det viktigaste
            torde gälla polisen.
          </p>
          <p xml:id="i-2GbuUKkLwnPM6Aqsm4Pvmb">
            För att få en effektivare polis är det nu dags att ta ett helhetsgrepp.
            Vi vill se en samlad polismyndighet i stället för dagens 21 länspolismyndigheter.
            Erfarenheterna från omorganisationer av andra större statliga
            myndigheterna till s.k. enmyndigheter visar att sådana samgåendeprocesser
            inte får genomföras över huvudet på medborgarna och personalen.
            Även berörda kommuner måste involveras. Det är i sammanhanget
            viktigt att utveckla nya former för lokalt inflytande vid sammanslagningen.
          </p>
          <p xml:id="i-XTbodeWRvEGLhm1dLBQJJM">
            Två förslag bygger på statliga utredningar, nämligen samgåendet
            mellan Statens kriminaltekniska laboratorium (SKL) och Rättsmedicinalverket
            (RMV) och samgåendet mellan Statens bostadskreditnämnd (BKN) och
            Boverket.
          </p>
          <p xml:id="i-X2mohYYFTeRdJc24Cxnzjm">
            Vi tror att andra myndigheter kan lösa uppgifterna när följande
            fyra myndigheter läggs ned: Nämnden för statligt stöd till trossamfunden
            (SST), Svenska institutet för europapolitiska studier (SIEPS),
            Statens nämnd för arbetstagares uppfinningar och Alkohol- och
            läkemedelssortimentsnämnden.
          </p>
          <p xml:id="i-XXEAYHMee6KH8JwP1c4rXB">
            Dessutom föreslår vi att följande fyra myndighetssammanslagningar
            utreds:
          </p>
          <head xml:id="i-FiUvx1y7MD7giXdsC8E7ZR" type="h3">
            1. Myndigheter som på olika sätt övervakar marknadens funktionssätt
          </head>
          <p xml:id="i-28s3zKaCVpGzznBEbmTmjw">
            En sådan översyn skulle i första hand beröra Konkurrensverket,
            Kommerskollegium, Post- och telestyrelsen, Energimarknadsinspektionen
            samt Finansinspektionen.
          </p>
          <head xml:id="i-4qi6AdcjFamDpfsurkNFEL" type="h3">
            2. Myndigheter inom Socialdepartementets område
          </head>
          <p xml:id="i-QdbbL9N8bGdp5tCTsZQUeR">
            Under Socialdepartementet sorterar i dag ett flertal myndigheter
            med ansvarsområden som på olika sätt tangerar varandra. Vi vill
            därför ta initiativ till en bred översyn av ansvarsfördelningen
            mellan Myndigheten för internationella adoptionsfrågor, Smittskyddsinstitutet,
            Socialstyrelsen, Statens beredning för medicinsk utvärdering,
            Statens folkhälsoinstitut, Statens institutionsstyrelse samt Tandvårds-
            och läkemedelsverket. Syftet med en sådan översyn bör vara att
            tydliggöra fördelningen av ansvar utifrån ett styrningsperspektiv
            och att skapa en effektivare myndighetsstruktur.
          </p>
          <head xml:id="i-P2fmPJGQneh291w8iTHHKu" type="h3">
            3. Myndigheter som stöder svenska företags export av varor och
            tjänster
          </head>
          <p xml:id="i-KadaJSCgEP3ZjF5M9ECjSR">
            Det behövs initiativ till en översyn av hur staten ska stödja
            den för Sverige så viktiga exporten. En sammanläggning av Svensk
            Exportkredit (SEK) och Exportkreditnämnden bör övervägas. Även
            Exportrådet, Swedfund och i viss mån Almi berörs av en översyn
            av hur exporten av svenska varor och tjänster bäst bör främjas.
          </p>
          <head xml:id="i-aUvBiw3yN7YZMGKuika9L" type="h3">
            4. Myndigheter och bolag med uppgifter att tillföra riskkapital
          </head>
          <p xml:id="i-YEHxHVMvCBGvuHoCA1EqfL">
            Almi företagspartner AB med fem riskkapitalbolag under sig, Stiftelsen
            Innovationsfonden, Innovationsbron AB, Statens energimyndighet,
            Vinnova och Nutek, är exempel på statliga bolag eller myndigheter
            som i en eller annan form sysslar med riskkapitalförsörjning som
            en betydande del av sin verksamhet. I Företagsfinansieringsutredningen
            (SOU 2008:121) finns förslag om hur statens bidrag till företagsfinansiering
            bättre kan samordnas. Detta kan utgöra en utgångspunkt för en
            översyn av hur statens insatser på detta område ska kunna effektiviseras.
          </p>
          <p xml:id="i-FcBiUoDCUn8j1iFoh8Zfp">
            Därutöver bör regeringen uppdra åt samtliga myndigheter som har
            ett förvaltningsanslag som understiger 50 miljoner kronor att
            motivera varför de ska kvarstå som separata myndigheter, alternativt
            föreslå vilken annan myndighet de vill gå samman med eller samlokaliseras
            med. Statskontoret bör också få i uppdrag att granska detta underlag
            och lämna ett samlat förslag.
          </p>
          <p xml:id="i-9TxUfhtvje6eTRqaHwSmtz">
            Den regionala statliga förvaltningen, dagens länsstyrelser, bör
            ges en större samordningsroll för statens insatser. Samordningen
            bör ta sikte på strategiska frågor och bygga på ett utvecklat
            samspel med regeringen. Det handlar om att integrera det territoriella
            perspektivet och den regionala mångfalden i statsförvaltningens
            beredningsarbete på ett naturligt sätt.
          </p>
          <head xml:id="i-23ZsNcXPReiM2DJ5CVpUJ1" type="h2">
            Uppföljning och utvärdering
          </head>
          <p xml:id="i-74FDeHpFvCdsrdsntGqmcR">
            En effektiv uppföljning och utvärdering av politiken är nödvändig
            för att utveckla kvaliteten i samhällets gemensamt finansierade
            verksamhet.
          </p>
          <p xml:id="i-9CdhFNnjUukTjveVV2iLcM">
            Under senare år har det skapats vissa särskilda myndigheter med
            uppgift att utvärdera effekterna av den förda politiken inom olika
            områden. Vi vill utreda om denna typ av utvärdering, organiserad
            som en särskild uppgift utanför specialmyndigheternas verksamhet,
            är en bra metod eller om regeringens behov av utvärdering av förvaltningens
            verksamhet bör organiseras på något annat sätt.
          </p>
          <p xml:id="i-FzRtdEyxjx9NgXxzcLkuJL">
            Genom tillkomsten av Riksrevisionen, underställd riksdagen, har
            riksdagens uppföljning av regeringens politik stärkts, däremot
            har regeringen inte längre tillgång till en egen revisionsverksamhet
            som fortlöpande utvärderar förvaltningens verksamhet på regeringens
            uppdrag. Vi menar att detta är en brist och att det bör utredas
            i vilka former regeringen ska ha möjlighet att ta initiativ till
            effektivitetsrevisioner genom en underställd myndighet.
          </p>
          <p xml:id="i-71sus34ibZ8mJqfXwRJMVY">
            Tillsynen av den kommunala verksamheten är av stor betydelse
            för att det ska gå att säkerställa att de nationella målen inom
            välfärdsområdet och andra områden får genomslag i hela landet.
            Den statliga tillsynen bör hanteras och hållas samman på den regionala
            nivån.
          </p>
          <p xml:id="i-NubN9ApnxHBwHJPX5ivzGG">
            Den statliga regionala förvaltningens roll som instrument för
            uppföljning och utvärdering av hela den offentliga verksamheten
            bör utvecklas och stärkas. Regionala och tvärsektoriella underlag
            för nationella prioriteringar bör få en större betydelse. Staten
            har ett ansvar för att alla medborgare i alla delar av landet
            tillförsäkras en god välfärd på jämlika villkor.
          </p>
        </div>
        <div xml:id="i-5ojgyL3gF15v8wDQE7bSMg" type="motSignatures">
          <list xml:id="i-A6zJC1J8mo4TLv5rK2opcB">
            <item xml:id="i-65Qg9jKUpfj35x278THyv2" who="i-PzNviXpYSimQsvSkF9CmDz">
              Thomas Östros (s)
            </item>
            <item xml:id="i-V9GUzXr7HxX75CSzM1cbbA" who="i-GkGATynUsbQhroqVm6AkQW">
              Sonia Karlsson (s)
            </item>
            <item xml:id="i-Auy8vQJ8KsDqjeRkbnKTX8" who="i-17NC28Tx5CZ5mzwYAUHKqv">
              Monica Green (s)
            </item>
            <item xml:id="i-E4Rjj8xDvvwsrjpM149gpV" who="i-3hmS3YtKuXCDu8pntcLAdc">
              Hans Hoff (s)
            </item>
            <item xml:id="i-YUAn5PmkFs6cbsfs9MrrzP" who="i-VkgCZCfoAga9JDLAtq7rRZ">
              Agneta Gille (s)
            </item>
            <item xml:id="i-QrEEGegys32rMmejttTqi3" who="i-2w4mwXVrdD5jJJX2JZ7cBM">
              Tommy Ternemar (s)
            </item>
            <item xml:id="i-AX3yyVFZUJX4eMRng1Cqqa" who="i-XbuULEUsCsZ36bYqq75hFV">
              Jörgen Hellman (s)
            </item>
            <item xml:id="i-R6kqkyY4NMbP8zGACgqYen" who="i-4NG88U8krkk9AQubiitWt6">
              Christina Zedell (s)
            </item>
            <item xml:id="i-VhMTBch4nj6Tmn1uYRWFcv" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-DG7ERSGa6RcQ42mihNevp5" who="i-M5o8cYSRJsbmZdvevomfQX">
              Ulla Andersson (v)
            </item>
          </list>
        </div>
      </div>
    </body>
  </text>
</TEI>
