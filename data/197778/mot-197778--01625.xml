<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01625">
  <teiHeader>
    <fileDesc>
      <titleStmt>
        <title>om spridningen av kemiska preparat inom jord- och skogsbruket</title>
        <author>av Karl-Erik Strömberg och Jörgen Ullenhag</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om spridningen av kemiska preparat inom jord- och skogsbruket</title>
          <idno type="rdwebb">G1021625</idno>
          <rs type="number">1625</rs>
          <ref type="dokument_url_text">http://data.riksdagen.se/dokument/G1021625/text</ref>
          <ref type="dokument_url_html">http://data.riksdagen.se/dokument/G1021625</ref>
          <ref type="dokumentstatus_url_xml">http://data.riksdagen.se/dokumentstatus/G1021625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GPpMndMfbS5wqmSKDRcoh7</idno>
            <name>K.-E. STRÖMBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EpN7qUBmVNrW28knA7tzaF" type="signed"/>
        <correspContext corresp="i-EpN7qUBmVNrW28knA7tzaF">
          <note type="signatory" corresp="i-GPpMndMfbS5wqmSKDRcoh7"/>
          <note type="signatory" corresp="i-NWjcGTLPrVzhsv5pBHnJbA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1625/mot_197778__1625-001.pdf"/>
      <fw xml:id="i-SBtxK9WSmYTvnKafB5xnBw">
        Motion 1977/78:1625
      </fw>
      <div type="motHeader" xml:id="i-4Pa5GTiPpXnKJwgvot5N14">
        <div type="motTitle" xml:id="i-F82LLyfqjy9WzCWmZkhHFX"/>
        <div type="motSubmissionInfo" xml:id="i-7vBzMnns3KWL4gkKWmLvVT"/>
      </div>
      <div type="motBody" xml:id="i-5JZjeyfegfHi1iLbRGZbk9">
        <div xml:id="i-WsKbxSnPmtjwoSSpcE1Wpu">
          <p xml:id="i-SrUkPP9pp6jo7ABBonqMT6">
            av Karl-Erik Strömberg och Jörgen Ullenhag om spridningen av
            kemiska preparat inom jord- och skogsbruket
          </p>
          <p xml:id="i-WTY5JB3godwHyiAWAcvaLy">
            Inom jord- och skogsbruket används stora kvantiteter bekämpningsmedel
            av olika slag. För skogsbrukets del är det i första hand fråga
            om fenoxisyror men också gödningsmedel. Kemikalieanvändningen
            i jordbruket är mycket mera omfattande. De kvantiteter fenoxisyror
            och gödningsmedel som används är tiotals gånger större än i skogsbruket,
            och dessutom används stora kvantiteter bekämpningsmedel mot ogräs,
            insekter, svampar m. m. Behand- lingsmetoderna skiljer sig också.
            Medan det i skogsbruket går lång tid mellan varje behandling av
            en viss areal, sker behandling inom jordbruket ofta varje år.
            I skogsbruket är flygbesprutning vanlig medan andra spridningsmetoder
            dominerar inom jordbruket. Kemikalieanvändningen motiveras av
            ekonomiska skäl. Det är också uppenbart att en kraftig begränsning
            av den skulle leda till minskad produktion. Från ekologisk utgångspunkt
            inger dock kemikalieanvänd- ningen oro. En del av de medel som
            används ger skadeverkningar som ibland visar sig först efter lång
            tid. Andra konsekvenser är otillräckligt kända — detta gäller
            särskilt konsekvenserna på lång sikt. Det måste vara en ambition
            att så långt möjligt begränsa kemikaliean- vändning inom jord-
            och skogsbruket. Detta kan ske genom en fortsatt utmönstring av
            kemiska medel, genom utveckling av mindre skadliga medel, genom
            utveckling och tillämpning av biologiska bekämpningsmetoder m.
            m. Det finns på något längre sikt goda möjligheter att finna sådana
            metoder, vilket skulle möjliggöra en hög produktivitet med kraftigt
            minskad använd- ning av kemiska medel. Det är angeläget att främja
            en sådan utveckling.
          </p>
          <p xml:id="i-MH2VQdFV8EFL23JFNv3QfX">
            Flygbesprutning med fenoxisyror
          </p>
          <p xml:id="i-LAeb1utwXaaDfKo8okBkfQ">
            Riksdag och regering fattade förra året beslut om förbud mot
            användning av en typ av fenoxisyror (2,4,5-T-preparat). Därmed
            har de mest omstridda preparaten kommit bort. Men fortfarande
            används andra ämnen, vilkas skadeverkningar och långsiktiga konsekvenser
            inte är fullständigt kända. Även om dessa preparat hör till de
            mest undersökta är användningen av dem fortfarande omstridd. En
            bidragande orsak härtill är spridningsmetoden och diskussionen
            huruvida flygbesprutning innebär inskränkningar i allemans- rätten.
            Invändningar kan med fog resas mot en omfattande flygbesprutning,
            som inte tar tillräcklig hänsyn till motstående intressen. Samtidigt
            saknas dock förutsättningar att på kort tid helt stoppa flygbesprutningar.
            De alternativ
          </p>
          <pb facs="riksdagen-motions-pdf/data/197778/mot_197778__1625/mot_197778__1625-002.pdf"/>
          <fw xml:id="i-LgVeHsr1Vh5AcijLZ1mBeG">
            Mot. 1977/78:1625 14
          </fw>
          <p xml:id="i-6RcVXHDkZpjhmmwvC6chH9">
            som finns — manuell bekämpning framför allt — har också sina
            nackdelar, inte minst arbetsmiljömässiga. Det finns emellertid
            anledning att noga pröva möjligheterna att söka begränsa besprutningarnas
            omfattning. Utvecklingsarbete pågår när det gäller nya preparat.
            Möjligheterna att använda större andel lövmassa inom skogsindustrin
            diskuteras, liksom möjligheterna att genom betesdrift hålla efter
            lövslyet. Det senare skulle kraftigt minska behovet av flygbesprutning.
            Det finns också skäl för restriktivare regler för flygbesprutningen.
            Man bör således avstå från att spruta inom rekreationsområden,
            nära bebyggelse etc. Man bör sträva efter att få till stånd fler
            frivilliga överenskommelser om begränsningar. Informationen om
            besprutning bör också förbättras. Man bör undvika besprutning
            under bärplockningsperioden. Regeringen bör noga pröva möjligheterna
            att ytterligare begränsa skogsbesprutningen och verka för ökade
            kontakter mellan skogsbrukets företrädare och motstående intres-
            sen.
          </p>
          <p xml:id="i-BFLMJFa5CBeuXtkZkNWmbN">
            Jordbrukets kemikalieanvändning
          </p>
          <p xml:id="i-VgdWuMeQ9dspRW79Snayn5">
            Användningen av kemiska bekämpningsmedel inom jordbruket är som
            redan nämnts mycket omfattande. Det måste vara en strävan att
            kraftigt minska denna bekämpning och att finna ersättningsmetoder,
            som är ekologiskt riktiga. Forskning pågår givetvis. Man undersöker
            således t. ex. möjligheterna att ändra odlingsteknik, att få fram
            mer motståndskraftiga grödor liksom olika biologiska bekämpningsmetoder.
            Vi vill här särskilt ta upp den senare. Biologisk bekämpning innebär
            att vi med hjälp av levande organismer bekämpar andra växt- eller
            djurarter som vi anser vara oss till olägenhet. Exempel på sådana
            är parasitinsekter, rovlevande insekter och kvalster, nematoder,
            bakterier, virus, svampar. Dessa kan användas främst för bekämpning
            av skadeinsekter, men metoden är tillämplig också på t. ex. svampangrepp.
            Sådana metoder används även i Sverige främst i växthusod- ling.
            I andra länder finns andra exempel. Fördelen är främst att metoderna
            direkt inriktas mot skadegöraren och alltså inte behöver få effekter
            i miljön på samma sätt som kemikalieanvändningen. Utveckling och
            tillämpning pågår på många håll i världen, men det innebär stora
            svårigheter att importera metoder. Varje land måste i regel utveckla
            sina egna lämpliga metoder anpassade till de speciella behoven.
            För vår del kan dock ett sådant utvecklingsarbete med fördel drivas
            på nordisk bas. Denna verksamhet är enligt vår mening eftersatt
            i Sverige. Vi har specialister, men deras arbetsförhållanden kan
            förbättras. Det behövs tjänster och organiserad utbildning. Ett
            institut för verksamhet av det här slaget har diskuterats. Frågan
            har också utretts på nordisk bas. Vi anser det angeläget att beslut
            snarast kan fattas om en effektiv satsning på denna bekämpningsmetodik.
            En annan allvarlig miljörisk är utsädesbetning med kvicksilverpreparat.
          </p>
          <pb facs="riksdagen-motions-pdf/data/197778/mot_197778__1625/mot_197778__1625-003.pdf"/>
          <fw xml:id="i-64r9dSoSkBRN7JKbTYtcpk">
            Mot. 1977/78:1625 5
          </fw>
          <p xml:id="i-SrnaKngYt2pLV5dEC1yQfD">
            Naturvårdsverket har nyligen inventerat tillflödet till miljön
            av kvicksilver varav betningen svarar för en betydande andel.
            Det fins även här möjligheter att finna ersättningsmedel. Det
            är vidare angeläget att genom förbättrad information m. m. söka
            begränsa tillförseln av kemikalier. Detta gäller såväl bekämpningsmedel
            som kvävegödsling. Kvävegödslingen kan ha negativa effekter genom
            förorening av vatten och på lång sikt genom påverkan av ozonskiktet.
            Det är angeläget att dessa problem uppmärksammas ytterligare.
            Det är vidare viktigt att de försök, som pågår på olika håll med
            olika former av alternativt jordbruk, främjas och att man tar
            till vara de erfarenheter som kommer fram från dessa.
          </p>
          <p xml:id="i-HgMWVz6UNTJupGoaYpqwoE">
            Hemställan
          </p>
          <p xml:id="i-G6xKr4LFM3qTF64LSSbbVm">
            Med hänvisning till det anförda hemställes att riksdagen ger
            regeringen till känna vad som i motionen anförs om behovet av
            åtgärder i syfte att begränsa användningen av bekämpningsmedel
            och andra kemiska medel inom jord- och skogsbruket.
          </p>
          <p xml:id="i-5TcJAdx31fUzyVshjFKXFt" type="date">
            Stockholm den 25 januari 1978 K.-E. STRÖMBERG (fp) JÖRGEN ULLENHAG
            (fp)
          </p>
          <pb facs="riksdagen-motions-pdf/data/197778/mot_197778__1625/mot_197778__1625-004.pdf"/>
          <p xml:id="i-HfFqH6T4GCoLpWN1u474pw">
            GOTAB 57482 Stockholm 1978
          </p>
        </div>
      </div>
    </body>
  </text>
</TEI>
