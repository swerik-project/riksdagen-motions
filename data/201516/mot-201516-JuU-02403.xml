<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02403">
  <teiHeader>
    <fileDesc>
      <titleStmt>
        <title>Närodlad rättspolitik</title>
        <author corresp="i-5FLxNWhtPm9nrMhcBeFsUk">av Johan Hedin m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2403 av Johan Hedin m.fl. (C)</title>
          <idno type="rdwebb">H3022403</idno>
          <rs type="number">2403</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022403/text</ref>
          <ref type="dokument_url_html">http://data.riksdagen.se/dokument/H3022403</ref>
          <ref type="dokumentstatus_url_xml">http://data.riksdagen.se/dokumentstatus/H3022403</ref>
          <ref type="docx">http://data.riksdagen.se/fil/9028ADF9-B70B-4AA7-940E-11501A5FA3E9</ref>
          <ref type="pdf">http://data.riksdagen.se/fil/75DD4D49-5A02-48C4-BB89-47B45D2A4049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7VxrpGJiz89o1H39LXpGMb" type="signed"/>
        <correspContext corresp="i-7VxrpGJiz89o1H39LXpGMb">
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-Ws2EMEnFHUvGsbc4ekZ3aH" type="submitted">
          <date when="2015-10-06"/>
          <time when="13:03:07"/>
        </correspAction>
        <correspAction xml:id="i-D1RHMPLjG58cqznhtmoRzk" type="referred">
          <date when="2015-10-13"/>
        </correspAction>
        <correspAction xml:id="i-AkA7CHureouXa6Hdf9TZwR" type="assigned">
          <date when="2016-06-01"/>
          <time when="15:07:51"/>
        </correspAction>
        <correspContext corresp="i-AkA7CHureouXa6Hdf9TZwR">
          <ref type="assignedTo">Justitieutskottet</ref>
        </correspContext>
        <correspAction xml:id="i-BvpDFFvyi7Us2w6618myFU" type="behandlas_i"/>
        <correspContext corresp="i-BvpDFFvyi7Us2w6618myFU">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8y5YnY8kVaCvtzMKx1Fksb" type="behandlas_i"/>
        <correspContext corresp="i-8y5YnY8kVaCvtzMKx1Fksb">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L2pZUiykyPc6qJAdEav1iG" type="behandlas_i"/>
        <correspContext corresp="i-L2pZUiykyPc6qJAdEav1iG">
          <ref type="uppgift">2015/16:JuU2</ref>
          <ref type="ref_dok_id">H301JuU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU2</ref>
          <ref type="ref_dok_titel">En modernare rättegång II</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-83WgYEMMomqB74TpLv2GfF" type="behandlas_i"/>
        <correspContext corresp="i-83WgYEMMomqB74TpLv2GfF">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PsjSsws5rpGaKAKYCwrqv6" type="behandlas_i"/>
        <correspContext corresp="i-PsjSsws5rpGaKAKYCwrqv6">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jadopfn42jrzezhXc7Cvqm" type="behandlas_i"/>
        <correspContext corresp="i-Jadopfn42jrzezhXc7Cvqm">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2403 av Johan Hedin m.fl. (C) Närodlad
          rättspolitik
        </div>
      </div>
      <div type="motBody">
        <div type="motSummary">
          <head xml:id="i-U7TGDa4j6Xr9oXNcfRiaF1">
            Sammanfattning
          </head>
        </div>
        <div type="motProposal" subtype="förslag">
          <head xml:id="i-Qtdgg5G48XDBofzbW3apk5">
            Förslag till riksdagsbeslut
          </head>
          <list style="ol">
            <item xml:id="i-XbKdvPUSwGQwgrAPxcbaj">
              Riksdagen ställer sig bakom det som anförs i motionen om att
              ge människor bättre tillgång till och därigenom möjlighet att
              känna större förtroende för de rättsvårdande myndigheterna genom
              att se över möjligheterna för polisen att ge brottsoffer mer information
              om hanteringen av anmälda brott, och riksdagen tillkännager detta
              för regeringen.
            </item>
            <item xml:id="i-C95Gi55naiaEjgP39VR1hd">
              Riksdagen ställer sig bakom det som anförs i motionen om att
              öka människors förtroende för rättsväsendet genom att arbeta för
              att bredda rekryteringen av nämndemän och sträva efter att dessa
              ska sökas även utanför de politiska partierna, och riksdagen tillkännager
              detta för regeringen.
            </item>
            <item xml:id="i-D2FL2zwNeXw23sWMkLpEPJ">
              Riksdagen ställer sig bakom det som anförs i motionen om att
              den lokala polisen ska vara känd för dem som bor i området genom
              att polisen arbetar långsiktigt med kontaktskapande, brottsförebyggande
              och trygghetsskapande arbete utifrån det som behövs lokalt och
              genom att områdespolisernas arbetssituation ska stimulera till
              ett långsiktigt åtagande, och riksdagen tillkännager detta för
              regeringen.
            </item>
            <item xml:id="i-YZFW8K9Rhr5LLfcrKptD6D">
              Riksdagen ställer sig bakom det som anförs i motionen om att
              ge alla bättre tillgång till domstolsväsendet genom att utreda
              inrättandet av en e-domstol för enklare civilrättsliga tvister
              som en del av det allmänna domstolsväsendet, och riksdagen tillkännager
              detta för regeringen.
            </item>
            <item xml:id="i-VKZ6EdkwXGPCxPSNjLcoax">
              Riksdagen ställer sig bakom det som anförs i motionen om att
              ge större möjlighet att vittna från annan ort och tillkännager
              detta för regeringen.
            </item>
            <item xml:id="i-X1G4JkXUnXhpXTG7CcxXrE">
              Riksdagen ställer sig bakom det som anförs i motionen om att
              öka tryggheten för brottsoffer genom att ge dem större möjlighet
              att byta målsägandebiträde och se över om kraven som ställs för
              att få ett målsägandebiträde bör sänkas, och riksdagen tillkännager
              detta för regeringen.
            </item>
            <item xml:id="i-HACQRWcnGVCKHwYxCaZEb1">
              Riksdagen ställer sig bakom det som anförs i motionen om att
              införa samtyckeslagstiftning och ett oaktsamhetsrekvisit för sexualbrott
              och tillkännager detta för regeringen.
            </item>
            <item xml:id="i-dGF8x4SLCzQbAo3p8wr45">
              Riksdagen ställer sig bakom det som anförs i motionen om att
              ett nytt barnmisshandelsbrott som inkluderar såväl fysisk som
              psykisk misshandel bör införas i brottsbalken och tillkännager
              detta för regeringen.
            </item>
            <item xml:id="i-Dy9LAKuyobrDLHLR87J1zn">
              Riksdagen ställer sig bakom det som anförs i motionen om att
              ett nytt barnfridskränkningsbrott med högre straffskala än för
              annat fridskränkningsbrott bör införas i brottsbalken och tillkännager
              detta för regeringen.
            </item>
            <item xml:id="i-AUC5vhkfSk34PKAR6EFoXE">
              Riksdagen ställer sig bakom det som anförs i motionen om att
              driva preventionsarbetet mot sexualbrott framåt inom EU, på riks-
              och landstingsnivå samt kommunal nivå och att lägga särskilt fokus
              på att skydda våra barn, och riksdagen tillkännager detta för
              regeringen.
            </item>
            <item xml:id="i-PNUXMfA3xQjej6arwuse5A">
              Riksdagen ställer sig bakom det som anförs i motionen om att
              barn och unga som utsatts för sexualbrott ska få hjälp och adekvat
              vård i ett tidigare skede efter brottet och tillkännager detta
              för regeringen.
            </item>
            <item xml:id="i-H4WMp5gXfmX8h7D7EB78dM">
              Riksdagen ställer sig bakom det som anförs i motionen om att
              utreda förutsättningarna för att brottsoffer som tilldömts skadestånd
              för brott som begåtts mot dem, och där gärningsmannen har dömts
              till fängelse, inte själva ska behöva kräva skadeståndet från
              gärningsmannen utan att staten tar det ansvaret och sedan kräver
              in skadeståndet från den dömde gärningsmannen, och riksdagen tillkännager
              detta för regeringen.
            </item>
            <item xml:id="i-ARZKh1gxQjRAhDTwWq4MPv">
              Riksdagen ställer sig bakom det som anförs i motionen om att
              människor ska känna sig trygga i sitt närområde genom ett tydligare
              fokus på brottsförebyggande arbete och tillkännager detta för
              regeringen.
            </item>
            <item xml:id="i-Q81Aiawfso1F5L6xupsrij">
              Riksdagen ställer sig bakom det som anförs i motionen om att
              arbeta för att vardagsbrotten ska tas på större allvar genom att
              vi ser över straffrabatten och undersöker möjligheten att införa
              en ny brottsrubricering som tar sikte på systematiska stölder,
              och riksdagen tillkännager detta för regeringen.
            </item>
            <item xml:id="i-DRY5E3eEo5KnN19CCj3btE">
              Riksdagen ställer sig bakom det som anförs i motionen om att
              det ökande antalet bedrägerier och id-kapningar bör stoppas genom
              en utredning av hur vi med ett bibehållet högt integritetsskydd
              och utan att påverka handeln negativt kan skapa ett system för
              identitetskontroll som är både praktiskt och säkert, och riksdagen
              tillkännager detta för regeringen.
            </item>
            <item xml:id="i-3feSJQCbNrE57i3iGG1s32">
              Riksdagen ställer sig bakom det som anförs i motionen om att
              skydda enskilda och företag från grov organiserad brottslighet
              genom att underlätta för dem som utreder grova brott att i högre
              grad utbyta information med varandra, och riksdagen tillkännager
              detta för regeringen.
            </item>
            <item xml:id="i-LjQvmQkthdUcy9jpSUrg2K">
              Riksdagen ställer sig bakom det som anförs i motionen om att
              se över förutsättningarna att ge kommuner bättre stöd för att
              arbeta mot grov organiserad brottslighet och tillkännager detta
              för regeringen.
            </item>
            <item xml:id="i-EpikwggFhEUTQzDyoJwTiw">
              Riksdagen ställer sig bakom det som anförs i motionen om att
              se över målvaktsproblematiken inom den ekonomiska brottsligheten
              och tillkännager detta för regeringen.
            </item>
            <item xml:id="i-6a6n41JfhvtF4qHDeGf5z1">
              Riksdagen ställer sig bakom det som anförs i motionen om att
              öka polisens samverkan med andra myndigheter när det gäller miljöbrott
              och se över möjligheten att inrätta ett register för företagsbot
              och tillkännager detta för regeringen.
            </item>
          </list>
        </div>
        <div type="motContent">
          <p xml:id="i-EDSX7VdUrjEQ5BxtVZDp8p">
            Den enskilda individen är rättsväsendets viktigaste del. Det
            är utgångspunkten för en närodlad rättspolitik där fokus på den
            enskilda, såväl brottsoffer som gärningsman, företag som förening,
            står i centrum. För att tilliten till rättsväsendet ska vara stort
            bör varje människa känna till vem den lokala polisen är och ha
            förtroende för denna. Vardagsbrott som drabbar många, till exempel
            stölder eller kortbedrägerier måste tas på stort allvar och brottsoffer
            ska ha större rätt till samhällets stöd. Den närodlade rättspolitiken
            ger det lokala brottsförebyggande arbetet en mer framträdande
            roll. På så sätt kan vi minska brottsligheten.
          </p>
          <p xml:id="i-2RwRMhfWhoLZiQuptJBNji">
            De flesta brott begås lokalt och löses bäst lokalt. Därför bör
            polisen och det övriga rättsväsendet vara lokalt rotat. Människor
            ska känna att dörren till rättsväsendet är öppen och att de blir
            sedda av de som jobbar där. Civilsamhället har en viktig roll
            att spela i brottsbekämpningen och därför vill vi underlätta för
            mer samarbete mellan till exempel föreningar, skola, polis och
            myndigheter med fokus på brottsförebyggande och brottsutredande
            arbete.
          </p>
          <p xml:id="i-Gu6WPQjpNVDW6nW74Xd1s8">
            Politiken ska alltid ha barnets bästa i tanke i alla beslut som
            tas. Detta gäller också rättspolitiken. Av den anledningen bör
            brott mot barn tas på särskilt stort allvar och därför vill vi
            införa ett nytt barnmisshandelsbrott och ett nytt barnfridskränkningsbrott.
          </p>
          <head xml:id="i-VdPn2tFmHDz2oN2JgidFty" type="h1">
            Information från Polisen
          </head>
          <p xml:id="i-W32uD7XsT1JnxvY34i1VVo">
            Det är viktigt att människor har förtroende för Polisen och de
            rättsvårdande myndigheterna. Det händer ofta att brottsoffer får
            höra att polis och åklagare avstår från att utreda brott. Då detta
            sker för att brottet inte påverkar straffet för den misstänkte
            eller då det gäller brott där samhällsintresset av att bestraffa
            brottet är ovanligt lågt frigörs utredningsresurser som kan användas
            till annat. Det är i sin ordning. Men för att inte förtroendet
            för rättsväsendet ska minska är det väldigt viktigt att de inblandade
            i processen får veta varför, om det visar sig att deras fall inte
            utreds eller om det läggs ner och att Polisen i större utsträckning
            informerar de drabbade.
          </p>
          <head xml:id="i-MjpmAVRQFkpzgNM4T3VD5g" type="h1">
            Nämndemannasystemet
          </head>
          <p xml:id="i-GeL3zcXNuQrRR8NqvTzkjU">
            För människors förtroende för domstolarna är det viktigt att
            vi ser över nämndemannasystemet. Nämndemännen har en viktig roll
            i rättsprocessen, men allt färre medborgare är medlemmar i ett
            politiskt parti och urvalsgruppen blir stadigt smalare. En färsk
            studie visar också att nämndemännens politiska bakgrund riskerar
            att påverka målets utgång. Vi vill därför i ett första steg bredda
            rekryteringen och sträva efter att nämndemän ska sökas även utanför
            de politiska partierna.
          </p>
          <head xml:id="i-KfsjApnjGopS8bKqDq5w8n" type="h1">
            Lokal polis
          </head>
          <p xml:id="i-TaHfPZ1mE7CdQc9MFR2FdU">
            Det är viktigt för människors känsla av trygghet att polisen
            känns närvarande i alla delar av landet. Efter Polisens stora
            omorganisation har beslut tagits om att man ska arbeta med områdespoliser
            och kommunpolis vilka kommer att vara starkt lokalt knutna. Det
            är bra. Folk ska veta vem ”deras” polis är, vilka poliser som
            arbetar i det område där man bor. Med kontinuitet och erfarna
            poliser som stannar länge på samma tjänst är det lättare att arbeta
            långsiktigt med kontaktskapande, brottsförebyggande och trygghetsskapande
            arbete utifrån det som behövs lokalt. Genom att skapa en arbetssituation
            genom olika utvecklingsmöjligheter, möjligheter till att styra
            över sin egen tillvaro eller liknande kan poliser känna sig mer
            benägna att ta på sig ett långsiktigt åtagande. Polisen måste
            visa ett större intresse även för brott som de anser vara mindre
            allvarliga. I synnerhet i områden dit det tar lång tid för polisen
            att komma finns en fara att invånarna känner sig förbisedda. För
            brottsoffret är brottet alltid allvarligt och att bli sedd och
            hörd av polisen när man blivit utsatt för ett brott är mycket
            viktigt för medborgarnas förtroende för rättsväsendet. Det är
            också viktigt att civilsamhället och enskilda medborgare engageras
            i kontakten med polisen, till exempel genom grannsamverkan mot
            brott.
          </p>
          <head xml:id="i-P6c6qHn4SikpkeAaSdvGNo" type="h1">
            En lättillgänglig e-domstol
          </head>
          <p xml:id="i-Dr3NinR4Jjcb956a4nb5kD">
            Varje människa ska ha tillgång till rättssystemet. Det är viktigt
            att ens ekonomi eller var i landet man bor inte har betydelse.
            För att alla ska ha tillgång till domstolsväsendet vill vi undersöka
            om det är möjligt att, som en del av det allmänna domstolsväsendet,
            inrätta en e-domstol för enklare civilrättsliga tvister. Digital
            kommunikation med utbildade domare skulle ge människor över hela
            landet en möjlighet att på ett enkelt sätt driva mål till en låg
            kostnad och med korta väntetider. Det kan till exempel röra sig
            om äktenskapsskillnad, fall där parterna är överens om de faktiska
            omständigheterna eller målet kan avgöras på handlingarna. Valet
            av e-domstol eller traditionell domstol måste ligga hos den enskilde.
          </p>
          <head xml:id="i-XCRic9sysfZgeCxsioYA26" type="h1">
            Vittna från annan ort (+förbud mot hotfull klädsel)
          </head>
          <p xml:id="i-NRUwAkTBt5hoEeFg4TrKiE">
            Många människor känner stor rädsla för att delta i en rättsprocess.
            Om människor inte vågar vittna eller anmäla brott innebär detta
            en risk för hela rättssamhället. Enligt en specialstudie som Brå
            har gjort ökade antalet anmälningar om övergrepp i rättssak med
            70 procent mellan 1999 och 2006. 2009 började brottstypen redovisas
            som en egen post i kriminalstatistiken och sedan dess har anmälningarna
            ökat ytterligare till närmare 5 000–6 000 per år. Det är viktigt
            att hjälpa de som känner oro så att de kan känna sig trygga i
            att delta i utredningen. Bland annat genom att göra det möjligt
            att i högre grad vittna från annan ort via videolänk.
          </p>
          <head xml:id="i-JBHvYuifzZBdbscBQDQmFd" type="h1">
            Byte av målsägandebiträde
          </head>
          <p xml:id="i-BD6hb6nNjknXPp6Ju2343E">
            En av huvudfrågorna när det gäller rättssäkerheten för brottsoffer
            är att lyfta situationen för sexualbrottsutsatta. Offer för sexualbrott
            vittnar om att rättsprocessen kan vara väldigt svår. Att ha ett
            målsägandebiträde man litar på är därför viktigt. Tryggheten för
            brottsoffer bör öka genom att ge större möjlighet att byta målsägandebiträde,
            precis som man kan byta försvarare och genom att se över om kraven
            som ställs för att få ett målsägandebiträde bör sänkas.
          </p>
          <head xml:id="i-B47AtawuZk3vHLYKtQgZRv" type="h1">
            Samtyckeslagstiftning
          </head>
          <p xml:id="i-QhHad7MAEpmk9KCbzzZ1RT">
            Det borde vara självklart att alla sexuella handlingar ska ske
            med samtycke. De som inte gör det ska vara straffbara. En samtyckesbaserad
            sexualbrottslagstiftning visar tydligt att ansvaret läggs på gärningsmannen
            och inte på offret. För att ytterligare tydliggöra detta bör även
            ett oaktsamhetsbrott avseende våldtäkt införas.
          </p>
          <head xml:id="i-3eGMnqVui1esShQ8hTvK7t" type="h1">
            Barnmisshandelsbrott
          </head>
          <p xml:id="i-Fo7yUxVpBmHyfhByHYqgAC">
            Barn är en grupp som behöver extra skydd och politiken bör alltid
            sätta barnen främst. Polisen får in allt fler anmälningar om barnmisshandel
            – de senaste 30 åren har antalet tredubblats. De flesta anmälningarna
            gäller barn mellan 7 och 14 år. 2013 anmäldes sammantaget 17 500
            misshandelsbrott mot barn i åldern 0–17 år. Det motsvarar var
            femte av alla anmälda misshandelsbrott. Av dessa riktades 60 procent
            mot pojkar och 40 procent mot flickor. För att motverka denna
            utveckling och för att visa hur allvarligt samhället ser på brott
            mot en av våra mest utsatta grupper bör ett nytt barnmisshandelsbrott,
            som inkluderar såväl fysisk som psykisk misshandel, införas i
            brottsbalken
          </p>
          <head xml:id="i-Vizg6L2usCnxrovh3Z39Zi" type="h1">
            Barnfridskränkningsbrott
          </head>
          <p xml:id="i-JXazUy2KQgCKb8itRUxSb6">
            Barn är en särskilt utsatt grupp som i vissa situationer utsätts
            för upprepade brott i form av misshandel, olaga förföljelse, olaga
            hot etc, inte sällan från en vårdnadshavare. Barn behöver lugn
            och stabilitet under uppväxten och ska kunna leva fritt från hot
            och övergrepp. Ett nytt barnfridskränkningsbrott, med högre straffskala
            än för annat fridskränkningsbrott, bör införas i brottsbalken.
            Detta skulle visa på hur viktigt samhället ser på brott mot barn.
          </p>
          <head xml:id="i-GDHPVqc3HzazXqWLMB1KdF" type="h1">
            Preventionsarbete mot sexualbrott
          </head>
          <p xml:id="i-8YSHMcV5RWdGeimHvPiBVq">
            När det gäller djupt integritetskränkande brottstyper som sexualbrott
            är barn och ungdomar en väldigt sårbar grupp. Konsekvenserna av
            sexualbrott för ett barn kan vara ännu mer långtgående och allvarliga
            än de är för vuxna personer.
          </p>
          <p xml:id="i-3dGGWsaiCPc6X3LMooWqPe">
            Det finns ett stort behov av nya kunskaper om sexualbrott mot
            barn. Enligt BRÅ:s rapport 2011:6 (Polisanmälda våldtäkter mot
            barn) säger preventionsforskare att det viktigt att samhället
            har förebyggande strategier mot sexuella övergrepp. Det saknas
            enligt rapporten en övergripande sammanställning av hur situationen
            ser ut på det förebyggande området i Sverige och som beskriver
            vad som i dag görs på de olika preventionsnivåerna, vem som har
            ansvar för att se till att det görs, samt vilka aktörer som gör
            det.
          </p>
          <head xml:id="i-Ww1HCSNySSUr4HnNyiyHvB" type="h1">
            Unga utsatta för sexualbrott
          </head>
          <p xml:id="i-GFqk9NskwxTU2LhiouxKVf">
            I statistiken över anmälda sexualbrott mot barn har flera kategorier
            ökat sedan mitten av 1990-talet. Särskilt stor är ökningen av
            de anmälda våldtäktsbrotten där siffran har gått upp från 2 416
            till 2 994 mellan år 2008 och 2011. Detta är oroande och regeringen
            bör agera för att se till att barn får vård i ett tidigare skede
            efter brottet.
          </p>
          <head xml:id="i-VowasnjoxMZTnoA7Kyos1p" type="h1">
            Skadestånd
          </head>
          <p xml:id="i-LkXBGf8QFBn5EbLHv8AXQ4">
            Många brottsoffer vittnar om att svårigheten att få ut ett tilldömt
            skadestånd gör att kränkningen efter brottet blir än större. Det
            måste bli lättare för brottsoffer att få ut tilldömt skadestånd,
            då detta idag ofta upplevs som en orimligt krånglig process. Brottsoffers
            rättigheter bör tillvaratas bättre när det gäller bedömning av
            skadestånds och ersättnings storlek, sättet för utbetalning och
            hanteringstider, samt det sammantagna skyddet för brottsoffer.
            När det gäller brottsoffer som tilldömts skadestånd för brott
            som begåtts mot dem och där gärningsmannen har dömts till fängelse
            bör brottsoffret självt inte behöva kräva skadeståndet från gärningsmannen.
            Istället bör detta vara ett statligt ansvar. Staten skulle sedan,
            med hänsyn till eventuella försäkringar, ha att kräva in skadeståndet
            från den dömde gärningsmannen.
          </p>
          <head xml:id="i-EpnyuDRQHDvhFCbfwhMcTW" type="h1">
            Brottsförebyggande arbete
          </head>
          <p xml:id="i-8XcqnJz7fxB7mcdHSbpeRt">
            Det brottsförebyggande arbetet är en del av en närodlad rättspolitik
            som ska skydda människor från att bli offer för brott. Det skyddar
            också människor från att begå brott och råka in på en brottslig
            bana som kan vara svår att ta sig ifrån. Det brottsförebyggande
            arbetet måste prioriteras. Dels brottsprevention med fokus på
            att få individer att inte begå brott, dels brottsprevention som
            har med samhällets utformning att göra, till exempel hur vi bygger
            bostadsområden som inte inbjuder till garagestölder eller hur
            vi använder parkbelysning för att undvika att människor blir rånade
            eller våldtagna.
          </p>
          <head xml:id="i-GeS5ftx35c1tYerxAbg5WG" type="h1">
            Straffrabatt och systematiska stölder
          </head>
          <p xml:id="i-9nBKtf1cpC7oceaiUpgWPs">
            Systematiska stölder bland annat från företagare och boende på
            landsbygden skapar oro och frustration fast stölderna var för
            sig inte röner stort intresse från de rättsvårdande myndigheterna.
            De systematiska stölderna är exempel på brott som ofta inte ger
            någon påföljd alls för den som samtidigt begår andra liknande
            brott. Detta sänder fel signal. Vi vill stoppa systematiska stölder
            genom att se över straffrabatten och utreda en ny brottsrubricering
            som tar sikte på dessa stölder. Polis måste i högre grad ta dessa
            vardagsbrott på större allvar. Vart för sig kan det verka litet,
            men ur ett personligt och ett samhälleligt perspektiv blir verkan
            av brotten stor.
          </p>
          <head xml:id="i-RXkgA95bM9Sxd534v5ZwgU" type="h1">
            It-brott
          </head>
          <p xml:id="i-3TUnpR6PGszrzt2RUmbdUz">
            Att bli utsatt för ett bedrägeri eller bli bestulen på sin identitet
            innebär en kränkning av integriteten och offret känner sig lätt
            väldigt utsatt. Att få ordning på livet efter att man fått identiteten
            stulen blir lätt ett långvarigt ovälkommet deltidsarbete. Med
            internets intåg har bedrägerierna ökat markant. Mellan 2005 och
            2014 nästan tredubblades antalet anmälda bedrägerier. Ett av de
            stora bekymren som kopplas till bedrägeribrotten är id-kapningar.
            Falska id-kort, som är nära nog omöjliga att skilja från riktiga
            id-kort är både lätta och billiga att köpa. Handlarna förlorar
            stora belopp på bedrägerier, men har idag svårt att göra snabba
            och korrekta identitetskontroller för att säkerställa köparnas
            identitet, inte minst eftersom många köp sker via internet. Regeringen
            bör utreda hur man med ett bibehållet högt integritetsskydd och
            utan att påverka handeln negativt kan skapa ett system som är
            både praktiskt och säkert, till exempel genom att använda biometri,
            såsom i våra pass, en chip-och-pin-lösning eller en ökad identitetskontroll
            vid köp eller lån över vissa belopp eller enligt andra parametrar.
          </p>
          <head xml:id="i-Fxd28t2tyjgton1rzoA1uv" type="h1">
            Informationsutbyte
          </head>
          <p xml:id="i-XwdoA13yNAJY9VcQyrQzFc">
            Drog- och människohandel utgör stora delar av den grova organiserade
            brottsligheten och går ofta ut över samhällets mest utsatta personer.
            Kampen mot denna typ av brottslighet måste börja lokalt då lokala
            myndigheter, polis och kommun tillsammans med företagare och branschorganisationer
            tidigt kan upptäcka och försvåra organiserad brottslighet och
            stödja brottsutsatta. Ett tätt samarbete behövs också mellan bland
            annat Säkerhetspolisen, Skatteverket och Försäkringskassan. Myndigheternas
            oförmåga att kunna dela information emellan sig är ett stort hinder
            för Polisens och Säpos utredningar. Regeringen bör se över de
            sekretesspärrar som finns för att ta bort spärrar som kan underlätta
            utredningar av grov organiserad brottslighet och terroristbrott
            och samtidigt värna den integritetskultur vi har i Sverige.
          </p>
          <head xml:id="i-8MxBuoTKVPNbSj2ZLw1h9Z" type="h1">
            Grov organiserad brottslighet
          </head>
          <p xml:id="i-B2keW2LKEd4iiHteMWMVbi">
            Arbetet mot de kriminella gängen måste föras såväl genom förebyggande
            verksamhet som genom att se till att det finns avhopparverksamheter
            för dem som vill lämna ett kriminellt liv. Vi vill försvåra etableringen
            för kriminella gäng genom att hindra dem från att operera ostört.
            Det är viktigt att hjälpa de kommuner som drabbas genom att se
            över möjligheten att ge ett aktivt stöd från rättsväsendet och
            det övriga samhället, till exempel kunskapsstöd från de rättsvårdande
            myndigheterna.
          </p>
          <head xml:id="i-3zsgir5g67SmtCTk9Jyjap" type="h1">
            Målvaktsproblematiken
          </head>
          <p xml:id="i-HmugqE7WZ6Ymcqps51L3h8">
            Den grova organiserade brottsligheten ägnar sig också åt ekonomisk
            brottslighet vilken drabbar såväl enskilda personer som företag
            och staten. Pengarna kan till exempel komma från fakturabedrägerier
            eller ROT- och RUT-bedrägerier. De som hämtar hem vinsten från
            brottsligheten är inte sällan grovt kriminella, men att bevisa
            deras koppling till bolagen och få dem dömda är svårt. Ofta gömmer
            de sig bakom så kallade målvakter som mot ersättning skriver på
            diverse bolagshandlingar och agerar som en front som företrädare
            för olika bolag, utan att ha någon insyn i dem eller kontroll
            över dem. Regeringen bör initiera ett helhetsgrepp för att komma
            tillrätta med målvaktsproblematiken, bland annat genom att se
            över hur ett snabbare näringsförbud för målvakter skulle kunna
            skapas och utreda möjligheten att kriminalisera ett användande
            av företagsmålvakter.
          </p>
          <head xml:id="i-F3tKYN9vSJgvT5SVGCACpq" type="h1">
            Miljöbrott
          </head>
          <p xml:id="i-Y9TsfBBBmk9q9XUhFvHAFJ">
            Den organiserade brottsligheten kontrollerar också den olagliga
            handeln med sopor, farligt avfall och vilda djur. Risken för upptäckt
            är förhållandevis liten, straffen är relativt låga och vinsterna
            kan bli enorma, liksom följderna för miljön. Miljöbrott berör
            ofta flera länder och en rad olika myndigheter både inom och utanför
            Sverige. Polisens skyldighet att samverka med andra myndigheter
            såväl inom som utom Sveriges gränser måste förtydligas när det
            gäller miljöbrott. Det behövs ett register för företagsbot för
            att förhindra företag från att begå upprepade miljöbrott utan
            att myndigheterna nödvändigtvis uppmärksammar detta. Vi vill se
            över möjligheten att skapa ett register som skulle göra det möjligt
            att utdöma en väsentligt högre bot vid upprepade brott.
          </p>
        </div>
        <div type="motSignatures">
          <list>
            <item xml:id="i-N8tDXdxhDr6M4Q2jYZf4ZW" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-QEaBHm9axCbJuJaENUZtqh" who="i-YVn7bHWq33ziBuqm8fKFGq">
              Per-Ingvar Johnsson (C)
            </item>
            <item xml:id="i-3mDHAxqcN97LVXC73dxZTc" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
