<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03064">
  <teiHeader>
    <fileDesc>
      <titleStmt>
        <title>Våld i nära relationer och hedersrelaterad brottslighet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3064 av Johan Forssell m.fl. (M)</title>
          <idno type="rdwebb">H7023064</idno>
          <rs type="number">3064</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023064/text</ref>
          <ref type="dokument_url_html">http://data.riksdagen.se/dokument/H7023064</ref>
          <ref type="dokumentstatus_url_xml">http://data.riksdagen.se/dokumentstatus/H7023064</ref>
          <ref type="docx">http://data.riksdagen.se/fil/F1ECA39F-8F9F-4EE9-8547-ACFE33EF3DDF</ref>
          <ref type="pdf">http://data.riksdagen.se/fil/9B811440-B5CC-469B-B4E6-3D56D6EC3313</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XksMvmwtRAUn9wparvJpkP" type="signed"/>
        <correspContext corresp="i-XksMvmwtRAUn9wparvJpkP">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction type="submitted" xml:id="i-Lej9JXpHHszzHtBDRzzx2e">
          <date when="2019-10-03"/>
          <time when="14:12:04"/>
        </correspAction>
        <correspAction type="reviewed" xml:id="i-WnYuHcSCSGszVwKjkucG6c">
          <date when="2019-10-03"/>
          <time when="16:12:52"/>
        </correspAction>
        <correspAction type="referred" xml:id="i-72x2DKjrWLMVvgNPkrCmYm">
          <date when="2019-10-11"/>
        </correspAction>
        <correspAction type="assigned" xml:id="i-5nxyU83yYdF7r8tUs5VdX1">
          <date when="2020-07-17"/>
          <time when="09:00:10"/>
        </correspAction>
        <correspContext corresp="i-5nxyU83yYdF7r8tUs5VdX1">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-TvQPMvTnzkzXnoxWeem6qF"/>
        <correspContext corresp="i-TvQPMvTnzkzXnoxWeem6qF">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LxwuotncmWEuqYVQQ3WygD"/>
        <correspContext corresp="i-LxwuotncmWEuqYVQQ3WygD">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FhihZTLiaoAopy52fb9VdD"/>
        <correspContext corresp="i-FhihZTLiaoAopy52fb9VdD">
          <ref type="uppgift">2019/20:JuU23</ref>
          <ref type="ref_dok_id">H701JuU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU23</ref>
          <ref type="ref_dok_titel">Ökat skydd mot hedersrelaterad brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3064 av Johan Forssell m.fl. (M) Våld i nära relationer och hedersrelaterad brottslighet</div>
      </div>
      <div type="motBody">
        <div type="motProposal" subtype="förslag">
          <head xml:id="i-XZ1cTqHtk8Tfs7AKHbzadw">
            Förslag till riksdagsbeslut
          </head>
          <list style="ol">
            <item xml:id="i-7nh9fGcSt841a7CWPxunwB">
              Riksdagen ställer sig bakom det som anförs i motionen om att
              skärpa straff för grov kvinnofridskränkning och grov fridskränkning
              och tillkännager detta för regeringen.
            </item>
            <item xml:id="i-E826PAusHBtVSkxoRLSES7">
              Riksdagen ställer sig bakom det som anförs i motionen om att
              kontaktförbud med fotboja ska användas i fler fall och tillkännager
              detta för regeringen.
            </item>
            <item xml:id="i-BGGTGfHGpnejjgkp1jjBiZ">
              Riksdagen ställer sig bakom det som anförs i motionen om att
              en ny sekretessbrytande regel ska införas för att fler fall av
              våld i nära relationer ska förebyggas och tillkännager detta för
              regeringen.
            </item>
            <item xml:id="i-EPD8S9mS25U5aw1zmo1RLh">
              Riksdagen ställer sig bakom det som anförs i motionen om att
              regeringen ska återkomma med en straffskärpningsgrund och en särskild
              brottsrubricering för hedersbrott betydligt tidigare än 2022 och
              tillkännager detta för regeringen.
            </item>
            <item xml:id="i-GJAcPrZbT5wiATre73HVZW">
              Riksdagen ställer sig bakom det som anförs i motionen om att
              kriminalisera stämpling, förberedelse eller försök till vilseledande
              till tvångsäktenskapsresa och tillkännager detta för regeringen.
            </item>
            <item xml:id="i-KsqkFUeUeGdyXh1UksaKar">
              Riksdagen ställer sig bakom det som anförs i motionen om att
              kriminalisera de s.k. moralpoliserna genom ett särskilt brott,
              olaga frihetsbegränsning, som förbjuder tvång och otillbörliga
              påtryckningar som syftar till att upprätthålla heder, och detta
              tillkännager riksdagen för regeringen.
            </item>
            <item xml:id="i-SHj6SqorbAd3jWFBoWDUrv">
              Riksdagen ställer sig bakom det som anförs i motionen om att
              göra en kartläggning av förekomsten av moralpoliser som begränsar
              människors frihet genom påtryckningar och tvång att följa informella
              regler, och detta tillkännager riksdagen för regeringen.
            </item>
            <item xml:id="i-HwKJXVVLy7yKX8MLvf1T18">
              Riksdagen ställer sig bakom det som anförs i motionen om att
              begränsa moralpolisernas tillträde till allmänna platser genom
              en möjlighet att meddela tillträdesförbud för personer som skapar
              otrygghet och begränsar andra personers rörelsefrihet i hederns
              namn, och detta tillkännager riksdagen för regeringen.
            </item>
            <item xml:id="i-95ToX1eb3o7z3N75Zt1CyA">
              Riksdagen ställer sig bakom det som anförs i motionen om att
              kunskapen inom rättsväsendet om hedersrelaterat våld och förtryck
              bör förbättras samt att specialiserade poliser och åklagare ska
              finnas för att stödja hanteringen av hedersbrott och tillkännager
              detta för regeringen.
            </item>
            <item xml:id="i-BugGCcezpcajH2Pa6oU1Rg">
              Riksdagen ställer sig bakom det som anförs i motionen om att
              tydliggöra lagen så att polisen kan omhänderta unga i en hederskontext
              för att skydda dem eller för att säkerställa att den fortsatta
              utredningen inte försvåras och tillkännager detta för regeringen.
            </item>
            <item xml:id="i-PUQhgMhVSCcrAZ5Snxg6s">
              Riksdagen ställer sig bakom det som anförs i motionen om att
              det ska finnas möjlighet för polisen att skjuta upp eller låta
              bli att underrätta vårdnadshavare om att ett förhör med ett barn
              ägt rum om det är till men för barnet och tillkännager detta för
              regeringen.
            </item>
            <item xml:id="i-Wq7DdCqEFwFByHg8RUCBuH">
              Riksdagen ställer sig bakom det som anförs i motionen om att
              polisen ska kunna höra barn som är under 15 år som vittnen även
              utan vårdnadshavares godkännande i vissa fall och tillkännager
              detta för regeringen.
            </item>
            <item xml:id="i-PMvM3rvN6JXhDF3b6xfC15">
              Riksdagen ställer sig bakom det som anförs i motionen om att
              införa möjligheterna att verka proaktivt mot anhöriga till den
              som löper risk att giftas bort mot sin vilja, t.ex. genom föreläggande
              eller förbud av domstol, och detta tillkännager riksdagen för
              regeringen.
            </item>
            <item xml:id="i-CsmXstxvWxDSMkre5LQ7fz">
              Riksdagen ställer sig bakom det som anförs i motionen om att
              införa ett utreseförbud i lagstiftningen för barn som riskerar
              att föras utomlands för att ingå äktenskap och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-P3Gxu2QKxKbSJa1UbztDLn">
            Motivering
          </head>
          <p xml:id="i-TLSebuiKh6mTrRQiJh87q9">
            Mäns våld mot kvinnor och hedersrelaterad brottslighet är ett
            uttryck för den mest extrema formen av kvinnoförtryck. Den största
            delen av mäns våld mot kvinnor begås av någon som kvinnan har
            eller har haft en relation till. Det handlar om allvarlig brotts­lighet,
            och våldet är ett omfattande samhällsproblem. Kvinnors utsatthet
            för sexualbrott har ökat kraftigt de senaste åren. Andelen våldtäkter
            som klaras upp har minskat. Enligt Nationella trygghetsundersökningen
            för 2018 känner drygt en av tre kvinnor sig otrygga utomhus i
            sitt eget bostadsområde om kvällen. Under 2018 konstaterades 26
            fall av dödligt våld där offer och förövare hade en parrelation
            vid tidpunkten för brottet eller tidigare, vilket är mer än en
            fördubbling jämfört med föregående år. I hela 22 av dessa fall
            var offret en kvinna. Enligt Socialstyrelsen uppskattas runt 6
            000 vuxna och barn vistas i skyddat boende någon gång under ett
            år. Ungefär 3 000 av dem är barn. Under 2018 anmäldes 13 734 misshandelsbrott
            där förövaren hade en nära relation med offret. Samma år anmäldes
            knappt 3 500 fall av grov kvinnofridskränkning och grov frids­kränkning.
            Mörkertalen är vidare stora. Av de som utsätts för brott i nära
            relation polis­anmäler endast ett fåtal – cirka 4 procent enligt
            en underökning Brå gjorde 2012.
          </p>
          <p xml:id="i-D4hhwCYC178C5ef9ChNyRp">
            Det behövs krafttag för att öka kvinnors trygghet och säkerställa
            att polisen utreder alla brott där kvinnor utsätts för våld och
            hot. Det behövs förmåga och kapacitet att utreda och klara upp
            fler brott och skydda fler utsatta kvinnor. Moderaterna har förslagit
            att Polismyndigheten förstärks med 10 000 fler medarbetare och
            att ytterligare resurser tillförs hela rättsväsendet. Men ytterligare
            åtgärder krävs för att skydda brottsoffren och lagföra förövarna.
          </p>
          <head type="h2" xml:id="i-VgrFmVY54dKu8x7QQ4gJ9c">
            Skärpta straff för grov kvinnofridskränkning och grov fridskränkning
          </head>
          <p xml:id="i-N95QHJcN5uxWKcp1tjGc1u">
            Bestämmelserna om grov kvinnofridskränkning och grov fridskränkning
            tar sikte på upprepade kränkningar som begås i en nära relation.
            Det kan till exempel handla om misshandel, olaga hot, olaga tvång,
            sexuellt eller annat ofredande samt sexuellt utnyttjande. Idag
            är straffskalan för brotten fängelse nio månader till fängelse
            sex år. För att bättre fånga upp allvaret i mer systematiska kränkningar
            i en relation vill vi skärpa straffskalan så att en grov kvinnofridskränkning
            eller grov fridskränkning leder till fängelse i mellan ett och
            tio år.
          </p>
          <head type="h2" xml:id="i-92ZKUxf33xbEpkLxhGvA9F">
            Häktning ska vara obligatoriskt i fler fall än idag
          </head>
          <p xml:id="i-J2M6mwuZnomsPBk38ccM88">
            Idag är häktning obligatoriskt för brott som kan leda till minst
            två års fängelse. Den gränsen bör sänkas till fängelse i ett år.
            Denna förändring skulle, tillsammans med den straffskärpning som
            föreslås, innebära att personer som är misstänkta på sannolika
            skäl för grov kvinnofridskränkning i regel skulle häktas. Obligatorisk
            häktning för personer misstänkta för grov kvinnofridskränkning
            innebär ett starkare skydd för brottsoffret genom att en våldsam
            man frihetsberövas och hålls borta från hemmet i direkt anslut­ning
            till brottet. Det gör att våldsutövare snabbt kan frihetsberövas
            och de utsatta skyddas.
          </p>
          <head type="h2" xml:id="i-BZnozsqFsbXsnpiBsVGFJ8">
            Utvisning av utländska våldsutövare
          </head>
          <p xml:id="i-43osYJDFSo2WsdKdEEymBZ">
            Fler våldsutövare ska utvisas efter avtjänat straff. Nuvarande
            lagstiftning kräver att gärningsmannen döms till minst ett års
            fängelse för att utvisning på grund av brott ska komma ifråga.
            Skärpta straff för grov kvinnofridskränkning och grov fridskränkning
            skulle med dagens regler innebära att det blir lättare att utvisa
            de som begår de här brotten. Idag utvisas sju procent av samtliga
            utländska medborgare som döms för grov kvinnofridskränkning och
            som är folkbokförda i Sverige. För utländska medborgare som inte
            är folkbokförda i Sverige är motsvarande siffra 38 procent. Därutöver
            vill Moderaterna att gränsen på ett års fängelse ska sänkas så
            att brott med ett straffvärde på mer än sex månaders fängelse
            kan leda till utvisning. En sådan förändring skulle innebära att
            fler fall av kvinnovåld skulle leda till utvisning.
          </p>
          <head type="h2" xml:id="i-81xHoAvTwutsktoWnT3tuk">
            Kontaktförbud med fotboja ska användas i fler fall
          </head>
          <p xml:id="i-4VoRvhLPLiZ7Yrh7eQp6uY">
            För att ett kontaktförbud med fotboja ska meddelas måste gärningsmannen
            i dag först bryta mot ett kontaktförbud utan fotboja. Det vill
            vi förändra. Brottsutsatta kvinnor ska inte behöva vänta på att
            ett kontaktförbud bryts innan ett kontaktförbud med fotboja beslutas.
            Beslutet om huruvida ett kontaktförbud ska förenas med fotboja
            ska istället utgå från en riskbedömning i det enskilda fallet.
            Det vore både tryggare och mer effektivt.
          </p>
          <head type="h2" xml:id="i-Q9P46mg3omLwB3SBDXJ48z">
            En ny sekretessbrytande regel ska införas
          </head>
          <p xml:id="i-9rNNLFosPUQ2N86LzAFhZa">
            Det är viktigt att samhället använder sina samlade resurser för
            att förhindra brott i nära relation. Därför vill Moderaterna införa
            en ny sekretessbrytande regel i offentlighets- och sekretesslagen
            som innebär att socialtjänsten samt hälso- och sjukvården ska
            kunna lämna uppgifter om enskilda till polisen för att förebygga
            framtida brott. Socialtjänsten samt hälso- och sjukvården ska
            själva efter en samlad bedömning avgöra om det är lämpligt att
            sekretessen bryts.
          </p>
          <head type="h2" xml:id="i-PPT8zN3M7GejziYkMqxXNM">
            Hedersrelaterad brottslighet
          </head>
          <p xml:id="i-LzLUP1B9dtk81N877TqPnh">
            Hedersrelaterat våld och förtryck hör inte hemma i Sverige. Ingen
            människa, oavsett kön eller härkomst, ska få sin frihet beskuren
            av närmast medeltida normer. Hela samhället måste markera med
            betydligt större kraft att vi inte passivt tittar på när allt
            fler vittnar om hur hedersnormer får fäste. Det är därför skärpt
            lagstiftning är så centralt, liksom för att ge brottsoffren upprättelse
            för vad de utsatts för.
          </p>
          <p xml:id="i-NbgfhU1QCZWeWUZcbSTE6V">
            I Sverige ska ingen ha rätt att hindra någon annan från att gå
            ut och röra sig fritt, träffa kompisar, besöka ett badhus, jobba
            eller skaffa sig en utbildning. Men i dag lever många vuxna och
            barn under hedersrelaterat våld och förtryck. Det hedersrelaterade
            våldet och förtrycket kännetecknas av att det oftast utövas kollektivt.
            Kontrollen av flickors och kvinnors sexualitet är central och
            valet av partner är inte individens eget utan en angelägenhet
            för familjen eller hela släkten. Våldet och förtrycket drabbar
            både flickor och kvinnor, pojkar och män, och det är både män
            och kvinnor som är förövare. Hbtq-personer är särskilt utsatta.
            Ibland är en och samma person både utsatt och förövare; detta
            gäller inte minst pojkar och unga män.
          </p>
          <p xml:id="i-PjUUQutVb7pRUYuoYYTKR5">
            Religion, kultur eller kontrollbehov som utövas för att begränsa
            någon annans frihet och rätt att bestämma över sitt eget liv hör
            inte hemma i Sverige. Hedersrelaterat våld och förtryck ska bekämpas
            med kraft. Arbetet mot mäns våld mot kvinnor och våld i nära relationer
            måste outtröttligt fortsätta. Frihet och trygghet ska gälla alla.
          </p>
          <head type="h2" xml:id="i-UGWCPL7CZbxYTBk39QWscF">
            Inför en egen brottsrubricering för hedersbrott
          </head>
          <p xml:id="i-C71Vjx9DX1chaehEvPNvZW">
            I dag finns inget specifikt hedersbrott i brottsbalken, även
            om en del handlingar som utförs i hederns namn är kriminaliserade.
            Det som utmärker hedersrelaterade handlingar är att de ofta utövas
            kollektivt. När flera olika brott begås av en närstående person
            kan brottet grov fridskränkning bli tillämpligt. Det tar sikte
            på när en närstående person upprepat kränker någons integritet.
            Genom att lagstiftningen är begränsad till att omfatta nära anhöriga
            såsom föräldrar är den inte alltid tillämplig i en hederskontext
            då gärning­arna ofta utförs av flera personer som också faller
            utanför närståendekretsen.
          </p>
          <p xml:id="i-8M7UrLpf32YjbHAgn1VcEE">
            En särskild brottsrubricering för hedersbrott bör därför införas
            med grov fridskränk­ning som förebild, men där gärningar som begås
            av flera olika personer i samförstånd ska omfattas och gärningsmannakretsen
            vidgas. En fördel vid en egen brottsrubricering är att möjligheterna
            att använda tvångsmedel förbättras, vilket kan leda till att fler
            brott utreds och att fler barn i utsatta situationer skyddas.
          </p>
          <head type="h2" xml:id="i-9dz5fQpyL4RjiPLK71VnhH">
            Inför hedersmotiv som en försvårande omständighet och öka kunskapen
          </head>
          <p xml:id="i-U35LJ5rXmySdbFyHuBHz9n">
            Att införa hedersmotiv som en försvårande omständighet när straff
            mäts ut är en tydlig markering från samhället och kan bidra till
            att heder som motiv uppmärksammas i större utsträckning i det
            polisiära arbetet. För att fler hedersrelaterade brott ska lagföras
            be­höver samtidigt kunskapen inom rättsväsendet öka. Det behövs
            en bättre kunskap inom en bredare krets, samtidigt som specialiserade
            poliser och åklagare bör inrättas för att stödja hanteringen av
            hedersbrott. Detta har riksdagen tillkännagett för regeringen.
          </p>
          <p xml:id="i-Vj1MoNveGE1wZUZoKeTLFa">
            Trots att regeringen uttalat att arbetet mot hedersvåld och förtryck
            är prioriterat väljer den att fördröja viktig lagstiftning. En
            utredning som föreslår en särskild straffskärpningsgrund vid brott
            med hedersmotiv finns redan utredd och klar sedan augusti 2018.
            Men av januariöverenskommelsen framgår att straffskärpningsgrunden
            tillsammans med en särskild brottsrubricering för hedersbrott
            ska bli lagstiftning först 1 januari 2022. Det innebär att regeringen
            fördröjer nödvändig lagstiftning i flera år.
          </p>
          <head type="h2" xml:id="i-LBFeSj9LrkLxeauT6QeHes">
            Kriminalisera stämpling, förberedelse eller försök till vilseledande
            till tvångsäktenskapsresa
          </head>
          <p xml:id="i-Hqi9hBK4F727TrTk3SgS2w">
            I dag är stämpling, förberedelse eller försök till brottet vilseledande
            till tvångsäkten­skapsresa inte kriminaliserat. Genom en kriminalisering
            skulle polis och andra myndig­heter kunna ingripa mot brotten
            på ett tidigare stadium och därmed lättare förhindra att någon
            förs ut från landet ofrivilligt. Frågan har utretts av regeringen
            men utan att leda till en utvidgad kriminalisering. Flera skäl
            talar dock för att vi bör införa ett sådant straffstadgande. Straffen
            bör också skärpas för tvångsäktenskap eller vilseledande till
            tvångsäktenskap.
          </p>
          <head type="h2" xml:id="i-ELPe52haUVnY3g2qoarmzx">
            Motverka förekomsten av moralpoliser
          </head>
          <p xml:id="i-Wi5aDdU1oXhUJNGbCZcZzh">
            Något som på senare tid har uppmärksammats allt mer är företeelsen
            med självut­nämnda så kallade moralpoliser. Kvinnor bosatta i
            förorter berättar om att de tvingas följa informella regler som
            upprätthålls av män, och även i viss mån kvinnor, bosatta i området.
            Begränsningarna kan avse kvinnans rörelsefrihet, hennes val av
            kläder och vilka hon umgås med. Det rapporteras även om att kvinnor
            inte tillåts gå och handla i butiker utan sällskap av män och
            att de inte tillåts äga egna mobiltelefoner. Vidare har det framkommit
            uppgifter om att kvinnor har hindrats från att rösta i allmänna
            val. Tvånget upprätthålls genom alltifrån ovälkomna påpekanden
            till hot och trakasserier. Vi kan aldrig acceptera att enskilda
            individer eller grupperingar tar sig rätten att begränsa andras
            frihet som en del av en hederskultur.
          </p>
          <p xml:id="i-PPZzTEgJqF4YR8eyG8SWcY">
            Tydliga regler och hårda sanktioner är självklara verktyg för
            att förebygga, förhindra och straffa hedersrelaterad brottslighet
            och förtryck. Moderaterna vill därför genom ett särskilt brott
            – olaga frihetsbegränsning – kriminalisera att någon genom tvång
            eller otillbörliga påtryckningar förmår någon att följa regler
            eller instruktioner som syftar till att upprätthålla en viss persons
            eller grupps heder. Brottet ska kunna leda till fängelse i tre
            år.
          </p>
          <p xml:id="i-AKYJjWhAj1b4FxqKzBfQtG">
            Moderaterna vill även kartlägga förekomsten av självutnämnda
            så kallade moral­poliser som begränsar människors frihet och upprätthåller
            informella regler genom ovälkomna påtryckningar. En sådan kartläggning
            kan bland annat tjäna som underlag för kommunernas, polisens och
            andra myndigheters beslut om åtgärder. Den kan även bidra till
            ökad kunskap inom civilsamhällets organisationer och öka allmänhetens
            medvetenhet om problemet.
          </p>
          <p xml:id="i-6Jog4D6dzchWCtDc1KSTre">
            Det bör även införas en möjlighet att förbjuda moralpoliser på
            offentliga platser genom ett tillträdesförbud. Ett sådant förbud
            innebär att en viss person förbjuds att uppehålla sig inom ett
            visst angivet område om personen skapar otrygghet och begränsar
            andra personers möjlighet att röra sig fritt i samhället för att
            upprätthålla en viss persons eller grupps heder. Området ska vara
            avgränsat. Det kan till exempel röra sig om ett torg eller en
            marknadsplats. Tillträdesförbudet ska kunna meddelas för en bestämd
            period som högst får vara tre månader och ska därefter kunna förlängas
            med ytterligare högst tre månader. När ett beslut om tillträdesförbud
            övervägs ska hänsyn tas till det intrång eller men i övrigt som
            det skulle innebära för den som beslutet gäller.
          </p>
          <p xml:id="i-SafyqTK1AXKbNP7DB5QbPT">
            Ett tillträdesförbud ska kunna meddelas muntligen på plats av
            en polisman och ska gälla omedelbart. Det muntliga beskedet ska
            därefter snarast följas upp med en skriftlig bekräftelse. Tillträdesförbudet
            ska därefter alltid prövas i domstol. Överträdelse av tillträdesförbudet
            ska vara straffbelagt och kunna leda till fängelse.
          </p>
          <head type="h2" xml:id="i-KV8bHywdtrTUivma3h3Mp7">
            Förbättrade möjligheter att skydda offret och utreda brottet
          </head>
          <p xml:id="i-NjR7gR469GnZ5utgGZQyxP">
            Ett omedelbart omhändertagande av ett barn eller en ung människa
            som befinner sig i en uppenbart riskfylld miljö i en hederskontext
            är ett måste för att kunna skydda offret i samband med det akuta
            skedet. Det är också en förutsättning för att den utsatta ska
            våga lämna uppgifter som möjliggör ett åtal. Ett visst stöd för
            ett ingripande och ett omhän­dertagande från polisen i en hederskontext
            ges i polislagen, men lagstiftningen upplevs som svårtolkad. Lagstiftningen
            bör därför tydliggöras så att polisen ges möjlighet att omhänderta
            unga i en hederskontext för att skydda dem eller säkerställa att
            den fortsatta utredningen inte försvåras.
          </p>
          <p xml:id="i-7K93aSXqqK9Z4gV7nJdyYW">
            Om förhör hålls med ett barn som misstänks vara utsatt för hedersrelaterad
            brotts­lighet ska vårdnadshavare enligt lag underrättas så snart
            som möjligt, såvida det inte innebär att utredningen försvåras.
            Det innebär problem i de fall socialtjänsten inte har beslutat
            om att omedelbart omhänderta barnet med stöd av LVU i samband
            med för­höret. Det kan innebära osäkerhet för barnet som då är
            utlämnat till familjen. Därför bör underrättelser till vårdnadshavare
            kunna skjutas upp om de är till men för barnet. Av samma skäl
            bör det finnas en möjlighet att underlåta underrättelse om det
            finns en vag misstanke om att barnet far illa i hemmet, även om
            undersökningen måste läggas ner. När ett barn under 15 år bevittnat
            hedersvåld måste vårdnadshavarna ge sitt godkän­nande för att
            polisen ska kunna genomföra ett förhör. Lagen är inte utformad
            med tanke på en hederskontext. Det måste finnas möjligheter för
            polisen att i vissa fall hålla ett förhör oavsett vårdnadshavarnas
            medgivande.
          </p>
          <head type="h2" xml:id="i-4wWMvQrMvbV2h5KUdoVmu2">
            Förbättrade möjligheter att verka proaktivt mot anhöriga till
            den som löper risk att giftas bort mot sin vilja
          </head>
          <p xml:id="i-WD3wbqGinhnkyrd7BhbczT">
            I till exempel Storbritannien kan domstolar utfärda förelägganden
            eller förbud till skydd för den som löper risk att giftas bort
            med tvång. Det kan exempelvis innebära att någon ska upphöra med
            hot och våld eller avslöja var ett offer befinner sig alternativt
            att en individ inte får föras utomlands eller att en bortförd
            individ ska föras tillbaka. Den som bryter mot ett föreläggande
            kan få olika typer av sanktioner, såsom vite eller fängelse. Möjligheterna
            att agera proaktivt i förhållande till anhöriga i Sverige bör
            införas.
          </p>
          <head type="h2" xml:id="i-8nyrayTnZtZVosjp3UsioQ">
            Åtgärder för att hindra att unga förs ut ur landet
          </head>
          <p xml:id="i-Gz3su6Jb9u4YHhVgf17npA">
            Ett sätt att hindra att unga förs ut ur landet för att tvingas
            gifta sig mot sin vilja vore att lämpliga myndigheter får möjlighet
            att kunna återkalla och omhänderta pass eller att i lagstiftningen
            införa en möjlighet att utfärda ett reseförbud då det kan misstänkas
            att vårdnadshavare eller andra närstående har för avsikt att föra
            den unge ut ur landet. I utredningen Ökat skydd mot hedersrelaterad
            brottslighet föreslås ett utreseförbud i förebyggande syfte för
            barn som riskerar att föras utomlands för att ingå äktenskap.
            Regeringen bör skyndsamt återkomma till riksdagen med en sådan
            lagstiftning.
          </p>
        </div>
        <div type="motSignatures">
          <list>
            <item xml:id="i-MBSyo2fnuh8oZobv1Cn68d" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-3okWjnC4UvM3StpFwo4myp" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-ThZy3d1qfC3YjPhPEfsHCS" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-3RL3GBwGQqQnTqRTvTkyRi" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-KEmo8dZxUkZ42Lyk6k9GSf" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
