<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00668">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__668/mot_1969__fk__668-001.pdf"/>
      <fw xml:id="i-V2bKtjLE1FqVQY9LmM6ViV">
        4 Motion i Första kammaren, nr 668 år 1969
      </fw>
      <div xml:id="i-L3Yiv1zV5FA2759gDyreaV" type="motHeader">
        <div xml:id="i-SWJhtA186ZjQpqrKM3VL7p" type="motTitle"/>
        <div xml:id="i-672WBdddpDxQAEEKwLyYWo" type="motSubmissionInfo"/>
      </div>
      <div xml:id="i-Gv9Zz3eHRHigFeqJL94rqJ" type="motBody">
        <div xml:id="i-WhEfxG7KQgwUJ5DNhHJnrb">
          <p xml:id="i-9WGSAsj7n1pBzzEMBBMVrb">
            Nr 668
          </p>
          <p xml:id="i-Y2WPLEKK23YCL8bJoc15Ld">
            Av herr Wallmark och fröken Stenberg, i anledning av Kungl. Maj:ts
            framställning om anslag till Styrelsen för tek- nisk utveckling.
          </p>
          <p xml:id="i-LmSgWaDEsG98jGCdNW1Dz6">
            I Kungl. Maj:ts proposition 1968: 68 föreslogs bl. a. inrättandet
            av styrel- sen för teknisk utveckling. Vidare föreslogs att till
            styrelsen skulle anvisas anslag på tillsammans 53,2 milj. kronor
            för budgetåret 1968/69. I motive- ringarna trycktes starkt på
            önskvärdheten av en ökad satsning på teknisk forskning och industriellt
            utvecklingsarbete. Denna betraktades som ett viktigt led i den
            aktiva näringspolitik, som hittills kommit till uttryck i bl.
            a. bildandet av en statlig investeringsbank. Propositionen antogs
            i de nämnda punkterna av en enig riksdag. I statsverkspropositionen
            år 1969 föreslås att anslaget till Styrelsen för teknisk utveckling
            ökas till 70 milj. kronor för budgetåret 1969/70. Av ök- ningen
            är emellertid ca 6,5 milj. kronor löneomräkning m. m., varför
            den verkliga ökningen begränsar sig till ca 10,3 milj. kronor.
            Departements- chefen anger vidare att han vid beräkning av medelsbehovet
            tagit hänsyn till det stöd som förutses utgå till långsiktig forskning
            vid AB Atomenergis forskningsstation i Studsvik. Kostnaderna för
            denna forskning beräknas för innevarande budgetår till 12,6 milj.
            kronor, finansierat över anslaget till AB Atomenergi. Från och
            med budgetåret 1969/70 föreslås finansieringen gå över anslaget
            till Styrelsen för teknisk utveckling. På grund av omläggning
            av redovisningsprinciperna är en mer detaljerad jämförelse av
            anslagen för budgetåren 1968/69 och 1969/70 svår att göra. I stora
            drag är det dock helt klart att om styrelsen för teknisk utveckling
            under budgetåret 1969/70 skall finansiera en i övrigt oförändrad
            forsk- ning, måste detta enligt förslaget i statsverkspropositionen
            ske till priset av en väsentligt reducerad omfattning av den långsiktiga
            forskningen i Studs- vik. Styrelsen för teknisk utveckling förvaltar
            även malmfondens medel och de tillgångar som övertagits från INFOR.
            Till malmfonden har avsatts 10 milj. kronor per år ur vinsten
            från LKAB:s verksamhet. Departementsche- fen föreslår, att utöver
            de 10 milj. kronor som förutsätts bli avsatta till malmfonden
            år 1969, styrelsen under budgetåret 1969/70 även skall få dis-
            ponera 2/3 av den förutsatta avsättningen för 1970. Departementschefen
            förordar vidare att villkoren för lån ur INFOR:s medel ändras
            på sådant sätt att ett ökat utnyttjande av tillgångarna kommer
            till stånd. Dessa till-
          </p>
          <pb facs="riksdagen-motions-pdf/data/1969/mot_1969__fk__668/mot_1969__fk__668-002.pdf"/>
          <fw xml:id="i-9yY8Y4h56nrdTzDr3WErLZ">
            Motion i Första kammaren, nr 668 år 1969 5
          </fw>
          <p xml:id="i-ByNMhGYYjarbKeGLzDv5bS">
            gångar, som då INFOR inrättades år 1964 uppgick till 20 milj.
            kronor, var vid utgången av föregående år ca 14 milj. kronor.
            Malmfondsmedel utgår i form av bidrag med villkorlig återbetalnings-
            skyldighet, och INFOR:s medel får användas till räntebelagda lån.
            Bägge dessa finansieringsmöjligheter syftar emellertid till att
            stödja industriellt utvecklingsarbete. Den temporära förstärkningen
            av styrelsens resurser i detta avseende påverkar således inte
            den tekniska forskningens finansie- ringsmöjligheter. Att bestämma
            den önskvärda omfattningen av statens stöd till teknisk forskning
            är inte någon enkel sak. Vissa tekniska och ekonomiska teoretiker
            hävdar dock att detta är principiellt möjligt på statistisk grund
            om erfor- derliga statistiska data funnes tillgängliga. Utan att
            gå djupare in på några teoretiska resonemang kan man dock få vissa
            hållpunkter för en bedöm- ning av stödets omfattning. Det är ett
            allmänt omvittnat och accepterat förhållande att den ekono- miska
            tillväxten i allmänhet och utvecklingen av många speciella samhälls-
            sektorer, t. ex. miljövård och sjukvård, i hög grad är betingade
            av den tek- niska utvecklingen. En förutsättning för att angelägna
            samhällsmål skall kunna nås är således en fortsatt snabb teknisk
            utveckling, vilket i sin tur kräver ett ständigt tillflöde av
            ny teknisk kunskap från den tekniska forsk- ningen. Rent allmänt
            kan man sålunda säga att en ökad satsning på teknisk forskning
            skapar möjligheter till en snabbare teknisk utveckling. Att enbart
            satsa finansiella resurser på teknisk forskning är emellertid
            inte någon garanti för att de önskade samhällsmålen uppnås. Det
            krävs också goda uppslag till forskningsprojekt, välutbildad personal
            till att ge- nomföra dem, finansiella och organisatoriska resurser
            för att ta hand om forskningsresultaten och utveckla dem till
            nya produkter, metoder och system och för att göra och utnyttja
            de investeringar som krävs för produk- tion och marknadsföring.
            De finansiella resurser som satsas på teknisk forskning är således
            endast en länk i den tekniska utvecklingens kedja. Den tekniska
            forskningen tjänar emellertid inte enbart syftet att produ- cera
            ny teknisk kunskap för direkt användning i den tekniska utvecklingen.
            Forskningen skall också tjäna till utbildning av kvalificerat
            folk, så att de får möjlighet att på ett meningsfullt sätt tillgodogöra
            sig de forsknings- resultat, som framkommer på andra håll i världen.
            Det är en omvittnad erfarenhet att den tekniska forskningen i
            ett litet land kanske i större om- fattning tjänar detta senare
            syfte än det första. Industriföretagens huvudsakliga uppgift är
            att producera och marknads- föra produkter, metoder och system
            samt numera i ökande omfattning även tjänster. För att följa med
            i konkurrensen och för att bidra till framåtskri- dandet i samhället
            krävs att industriföretagen har en teknisk utveckling, syftande
            till nya, bättre och billigare produkter, metoder, system och
            tjäns- ter. För detta krävs tillgång till forskningsresultat,
            men erfarenheten har
          </p>
          <pb facs="riksdagen-motions-pdf/data/1969/mot_1969__fk__668/mot_1969__fk__668-003.pdf"/>
          <fw xml:id="i-9UK9vdSMc9nVtpw29FRAcw">
            6 Motion i Första kammaren, nr 668 år 1969
          </fw>
          <p xml:id="i-8QGRZepQfnpZ8MWmsgtdz3">
            visat, att den forskningsinsats företagen själva är benägna till
            är betydligt mindre än den som anses samhällsekonomiskt önskvärd
            med hänsyn till framstegstakten. Man kan också uttrycka detta
            så, att företagens situation manar till ett kortsiktigare tänkande
            än det samhället med sina större re- surser och vidare perspektiv
            har anledning iakttaga. Detta har i alla industrialiserade länder
            lett till omfattande statliga in- satser på de långsiktiga utvecklingsfaktorerna,
            i första hand utbildningen, men under de senaste decennierna i
            allt mer ökad omfattning också forsk- ningen. Karakteriserande
            för en välavvägd statlig insats blir då naturligen att de olika
            länkarna i utvecklingskedjan är jämnstarka. Med lämpliga prognos-
            och planeringsinstrument kan insatserna avvägas så att man i stor
            utsträckning undviker obalansproblem, t. ex. brist eller överskott
            på arbetskraft med kvalificerad utbildning, otillräckliga finansiella
            eller orga- nisatoriska resurser för att nyttiggöra forskningsresultat
            eller brist på forskningsresultat för att realisera angelägna
            samhällsmål. Den aktuella situationen i Sverige synes vara att
            den svagaste länken i kedjan är de finansiella resurser som satsas
            på forskningen. Styrelsen för teknisk utveckling redovisar för
            budgetåret 1967/68 ett ansökt belopp för tekniska forskningsprojekt
            som är 2,5 gånger det tillgängliga anslaget, och utvecklingen
            pekar på att det ansökta beloppet ökar i allt snabbare takt. För
            närvarande råder ett överskott på arbetskraft med kvalificerad
            utbild- ning av det slag som kan nyttiggöras inom teknisk forskning,
            och detta överskott tenderar att öka med den högre tekniska utbildningens
            expansion. Önskemålet om nya forskningsresultat föreligger påtagligt
            inom många samhällsområden, däribland den försummade miljövården,
            vilket departe- mentschefen själv påpekar. Av speciellt intresse
            i sammanhanget är industrins investeringssituation. Investeringsvolymen
            har stagnerat på i stort sett samma absoluta nivå un- der tre
            år och prognoserna pekar inte på någon förändring under 1969.
            Man kan naturligtvis diskutera om det inflytande olika orsaker
            har på detta för- hållande. En orsak torde dock vara att industrin
            i brist på aktuella forsk- nings- och utvecklingsresultat saknar
            lönsamma projekt att investera i. En ökad satsning på teknisk
            forskning ger naturligtvis inte omedelbart lön- samma investeringsobjekt,
            men torde å andra sidan vara en ofrånkomlig förutsättning för
            att investeringsvolymen på lång sikt skall utveckla sig så som
            den önskade ekonomiska tillväxttakten kräver. Psykologiska faktorers
            inflytande på företagens investeringar är ofta do- minerande,
            då investeringarna i stor utsträckning baserar sig på förvänt-
            ningar om framtiden, Det är inte osannolikt att regeringens deklarationer
            om en aktiv näringspolitik och ett ökat statligt stöd till teknisk
            forskning och industriellt utvecklingsarbete har skapat en avvaktande
            attityd hos före- tagen med avseende på deras långsiktiga engagemang,
            intill dess innebör- den av regeringens deklarationer klarare
            framgår. Om den reella innebör-
          </p>
          <pb facs="riksdagen-motions-pdf/data/1969/mot_1969__fk__668/mot_1969__fk__668-004.pdf"/>
          <fw xml:id="i-56NFKZkzgYwTwsgzyLs7b2">
            Motion i Första kammaren, nr 668 år 1969 7
          </fw>
          <p xml:id="i-3ZiCma1x6nEMKFxC2V1e4K">
            den visar sig vara ett ökat statligt stöd, är det naturligt om
            företagens egen benägenhet till forskning och utveckling minskar,
            dock troligen inte mer än att nettoresultatet blir en mindre ökning.
            Då tillgången på forskningsprojekt är god, arbetskraft med kvalificerad
            utbildning finns i tillräcklig omfattning och på grund av den
            låga investe- ringsnivån företagens finansiella och organisatoriska
            resurser att nyttig- göra forskningsresultaten synes goda, innebär
            ett finansiellt stöd till den tekniska forskningen en marginalinsats,
            som sannolikt kommer att uppvisa en mycket god lönsamhet. Ett
            otillräckligt stöd kommer å andra sidan att innebära ett slöseri
            genom bristande utnyttjande av de övriga utvecklings- faktorerna.
            På lång sikt torde det vara nödvändigt med större insatser i teknisk
            forskning, därpå baserad utveckling och produktiva och lönsamma
            investeringar, om en önskad ekonomisk tillväxttakt skall kunna
            bibehållas. Inom många samhällssektorer existerar angelägna mål,
            vilkas förverkligan- de kräver avsevärt ökade insatser i teknisk
            forskning och utveckling. Att en otillräcklig insats i teknisk
            forskning torde försämra den svenska indu- strins internationella
            konkurrenskraft torde vara ställt utom varje diskus- sion. Ett
            för många tungt vägande skäl till ökat statligt stöd åt teknisk
            forsk- ning är att avgörande för en meningsfull sysselsättning
            åt dem som nu och i framtiden får teknisk utbildning är en ökad
            omfattning i samhället av teknisk forskning och utveckling. Alla
            existerande prognoser understryker klart detta förhållande. Det
            finansiella stödet till den tekniska forskningen bör följaktligen
            under nuvarande omständigheter ökas i den takt det med hänsyn
            till andra om- ständigheter är möjligt. Styrelsen för teknisk
            utveckling bör således för budgetåret 1969/70 anvisas ett reservationsanslag
            i enlighet med styrelsens anmälan om medelsbehov, dvs. 97 507
            000 kronor. Den omständigheten att finansieringen av den långsiktiga
            forskningen vid AB Atomenergi flyttas från detta bolag till styrelsen
            för teknisk utveckling, för att möjliggöra en samordning på lång
            sikt med andra forskningsprojekt, torde på kort sikt inte nämnvärt
            belasta styrelsen. Om det är önskvärt att den finansiella vo-
            lymen av denna långsiktiga forskning snabbt reduceras, bör detta
            ske i den takt dessa projekts finansiella bundenhet kräver och
            utredas i särskild ord- ning. Härefter kan kvarvarande anslagspost
            läggas till styrelsens budget. Med stöd av vad ovan anförts hemställes,
            att riksdagen måtte besluta att till Styrelsen för teknisk utveckling
            för budgetåret 1969/70 anvisa ett reservations- anslag av 97 507
            000 kronor.
          </p>
          <p xml:id="i-5zHWU4opuCAxXQzd4YkBuq" type="date">
            Stockholm den 28 januari 1969
          </p>
          <p xml:id="i-PEs7NtvXQpJtdFoaU3CJCJ" type="signatureBlock">
            Gunnar Wallmark (m) Gunvor Stenberg (m)
          </p>
        </div>
      </div>
    </body>
  </text>
</TEI>
