<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0208/mot_200001_MJ_0208-0001.pdf"/>
      <div type="motHeader" xml:id="i-K38obM2eipK2jPbw8zXdXT">
        <div type="motTitle" xml:id="i-5Y8iDR1AmShPnCsLswSGJ8"/>
        <div type="motSubmissionInfo" xml:id="i-Y5ThFBdUyQEvuFKNZvQaR5"/>
      </div>
      <div type="motBody" xml:id="i-6dpeRuDoYsgMqjpySzLBMm">
        <div xml:id="i-QXAY5wMFetisATeSwpaUu9">
          <p xml:id="i-FdQdsrBGhs5FcwxhXJroWJ">
            16
          </p>
          <p xml:id="i-G8SyCHXW1eHVrd3J89RZrq">
            2000/01 mnr: MJ208 pnr: m296
          </p>
          <p xml:id="i-TZemyimHH6ch8Bozy4HRVN">
            Motion till riksdagen 2000/01:MJ208
          </p>
          <p xml:id="i-JfbBQDxNzDvmBadKTAtnrk">
            av Per-Samuel Nisser och Ola Karlsson (m)
          </p>
          <p xml:id="i-CzkCx6JaC6akZ19LKnMJJp">
            Landsbygden och jordbruket
          </p>
          <p xml:id="i-U8xf1nSV2v8UtTn5grh8RG">
            Förslag till riksdagsbeslut
          </p>
          <p xml:id="i-SNZAhKzx7PeB8Qn8gvC1DE">
            Riksdagen tillkännager för regeringen som sin mening vad i motionen
            anförs om jordbrukets villkor.
          </p>
          <p xml:id="i-4HcWz6bHbo8y3rx1Cd8JSE">
            Motiv för vårt förslag
          </p>
          <p xml:id="i-Jy1QsjF6KbuMdvrtrVWnP8">
            En stor del av landsbygden är i dag i fara. Många landsbygdslän
            minskar i befolkning, man söker arbete på annan ort, utbildar
            sig, fler söker sig till storstäder och födelsetalen är låga.
            Rörlighet är bra men målet måste vara att ge bättre förutsättningar
            för dem som vill bo och driva företag ute på landsbygden. Grunden
            för en levande landsbygd är lantbruksföretagen och deras möjlighet
            att överleva och utvecklas. Lönsamheten är ansträngd inom spannmåls,
            svin-, mjölk- och köttproduktion. Mjölkgårdar läggs ner i en accelererande
            fart, ca tre per dag, små enheter försvinner, och vi får se allt
            större produktionsanläggningar. Risken med denna snabba negativa
            utveckling på landsbygden är att när lantbruksföretagare slutar
            så försvinner underlag för alla dem som har sysselsättningen kopplad
            till lantbruken. Det kan gälla anställda på gårdarna, företag
            som servar maskiner, verkstäder, byggfirmor, skolor, affärer etc.
            Även den viktiga turistnäringen påverkas när det öppna landskapet
            växer igen. Vi ser i dag hur det urgamla öppna odlingslandskapet
            med omväxlande ängar, hagar och skog försvinner i allt snabbare
            takt. Då försvinner även ett stort antal djur och växter som är
            knutna till jordbruket. Mångfalden hotas när betesdjur försvinner
            från hagarna. Djur betar mest i dag på åkermark. Med detta förmörkas
            landskapet och vi förlorar en del av vår historia. Det vi politiskt
            kan påverka är de kostnader som belastar lantbruksföretagen. De
            svenska bönderna måste få samma konkurrensvillkor som andra bönder
            i Europa. Det som i dag belastar svenska lantbruksföretagare på
            ett orimligt sätt, är de högre kostnaderna för bl.a. handelsgödsel,
            bekämpningsmedel och dieselskatt.
          </p>
          <pb facs="riksdagen-motions-pdf/data/200001/mot_200001_MJ_0208/mot_200001_MJ_0208-0002.pdf"/>
          <p xml:id="i-RePuL97L3Ub1vLrz5dLkYE">
            2000/01:MJ208
          </p>
          <p xml:id="i-RrT8VtMs2LrPdF9PM8APUG">
            17
          </p>
          <p xml:id="i-GyXSDjaYZ6oesP9dene43W">
            Dessa kostnader bör regering och riksdag sänka, så inte svenska
            lantbruksföretagare får orättvisa förutsättningar jämfört med
            motsvarande företag i Europa. Det måste vara bättre samhällsekonomi
            att stötta och rädda kvar produktion och den vägen få öppna landskap,
            biologisk mångfald och livsmedel med hög kvalitet. Lagar, regler
            och föreskrifter måste utarbetas så att de inte hindrar företagande
            på landsbygden. Regler, blanketter och tillsynsavgifter ska utformas
            så att de är lätta att förstå och inte kräver orimlig arbetstid
            och att de underlättar företagandet och inte innebär smygbeskattning.
            I så stor omfattning som möjligt måste lantbruken kunna ta del
            av de areal- ersättningar och miljöstöd som finns inom EU. Här
            måste regeringen arbeta mer offensivt än vad som hittills skett.
          </p>
          <p xml:id="i-GazthhYPAijWgnZzFVQvft">
            Stockholm den 2 oktober 2000
          </p>
          <p xml:id="i-C24Yjp2GCEzDAhmj87qSyS">
            Per-Samuel Nisser (m) Ola Karlsson (m)
          </p>
        </div>
      </div>
    </body>
  </text>
</TEI>
