<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02140">
  <teiHeader>
    <fileDesc>
      <titleStmt>
        <title>Rätt till ideellt skadestånd</title>
        <author corresp="i-Uxe3rhosBnSZpqJX5d7gpy">av Carina Ohlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2140 av Carina Ohlsson (S)</title>
          <idno type="rdwebb">H6022140</idno>
          <rs type="number">2140</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022140/text</ref>
          <ref type="dokument_url_html">http://data.riksdagen.se/dokument/H6022140</ref>
          <ref type="dokumentstatus_url_xml">http://data.riksdagen.se/dokumentstatus/H6022140</ref>
          <ref type="docx">http://data.riksdagen.se/fil/0AB38A47-C063-49FE-8D60-FD1F5BD86461</ref>
          <ref type="pdf">http://data.riksdagen.se/fil/A54E5143-2EA2-4D4B-A5C2-0DD686F900EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-96YgRiXZsEuMcCwnAPyq2E" type="signed"/>
        <correspContext corresp="i-96YgRiXZsEuMcCwnAPyq2E">
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-7zENUqLJNwMXSRxysgQkqx" type="submitted">
          <date when="2018-11-29"/>
          <time when="14:28:28"/>
        </correspAction>
        <correspAction xml:id="i-NUWUqTUqnDfS62jRmxYc3e" type="reviewed">
          <date when="2018-11-29"/>
          <time when="15:13:55"/>
        </correspAction>
        <correspAction xml:id="i-6vFNKhgB6vo7P6zETBTKtj" type="referred">
          <date when="2018-12-05"/>
        </correspAction>
        <correspAction xml:id="i-Jo4HAXhycKKtyF7dxKEaRg" type="assigned">
          <date when="2019-06-07"/>
          <time when="15:15:55"/>
        </correspAction>
        <correspContext corresp="i-Jo4HAXhycKKtyF7dxKEaRg">
          <ref type="assignedTo">Socialutskottet</ref>
        </correspContext>
        <correspAction xml:id="i-QAdHWYuQpRfWc42ivN889d" type="behandlas_i"/>
        <correspContext corresp="i-QAdHWYuQpRfWc42ivN889d">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2140 av Carina Ohlsson (S) Rätt
          till ideellt skadestånd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8JNW8ZSKQn6kBaNA1q6cJ7">
            Förslag till riksdagsbeslut
          </head>
          <list>
            <item xml:id="i-88Ff1ibrJvZAh1RCZND7ae" sortKey="Yrkande 1">
              Riksdagen ställer sig bakom det som anförs i motionen om ideellt
              skadestånd för brottsoffer som har försörjningsstöd, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-VdMU1h5cmUw5uXjpNzY1cG" type="h1">
            Motivering
          </head>
          <p xml:id="i-6w1DjDw8ej7JVLLApP2Pbb">
            Brottsoffer, personer som utsatts för brott, kan tilldömas ett
            ideellt skadestånd. Syftet med ett ideellt skadestånd är att ge
            upprättelse, och den ekonomiska kompensationen ska fungera som
            ”plåster på såren”. Den ekonomiska kompensationen kan avse ersättning
            för allvarlig kränkning samt för psykisk eller fysisk smärta i
            form av sveda och värk, liksom för bestående skador som lyte och
            men. Tanken med skadeståndet är att en ekonomisk ersättning ska
            kunna fungera som motvikt till de negativa upplevelser som brottet
            orsakat den enskilde.
          </p>
          <p xml:id="i-MBVd5pJykVuZk9XGzqZ8r7">
            Om ett brottsoffer uppbär försörjningsstöd innebär det att brottsoffrets
            skadestånd räknas som inkomst. Det kan leda till följande situation.
            En kvinna misshandlas och våldtas av en man, mannen döms till
            fängelse samt döms att betala skadestånd till kvinnan. Om kvinnan
            har inkomst i form av lön, a-kassa eller sjukersättning så påverkas
            detta inte av att hon fått skadeståndsersättning. Men om kvinnan
            har försörjningsstöd så innebär det i praktiken att hela hennes
            skadestånd nu räknas som inkomst och därmed ska utgöra hennes
            försörjning, innan hon kan få försörjningsstöd.
          </p>
          <p xml:id="i-32sVyHkujnVYVP8ihEr3kN">
            Så kort kan man säga att det visserligen är straffbart att begå
            brott mot en person som uppbär försörjningsstöd men det innebär
            med största sannolikhet inga ekonomiska konsekvenser i form av
            skadeståndskrav för brottslingen som döms för brottet. Idag får
            inte kronofogden göra utmätning i ideellt skadestånd/ersättning
            för kränkning och sveda och värk, medan en kommuns socialtjänst
            däremot kan neka ett brottsoffer försörjnings­stöd på grund av
            att personen fått ett ideellt skadestånd. Detta kan inte anses
            vara rimligt då personen faktiskt fått ersättningen för att den
            utsatts för en allvarlig kränk­ning. Frågan om ideella skadestånd
            vid beräkning av försörjningsstöd har prövats i praxis, bland
            annat i fallet RÅ 2010 ref 42. Där kom man fram till att det inte
            går att bortse från ideella skadestånd vid bedömning av ansökan
            om försörjningsstöd.
          </p>
          <p xml:id="i-AJ9aWhk9XfwYZvjCprLzMV">
            Vid tidigare riksdagsbehandling av likalydande motioner har socialutskottet
            avslagit motionen med hänvisning till att socialtjänsten efter
            en individuell bedömning kan göra undantag för ideellt skadestånd.
            Men detta stämmer bara delvis. I Socialstyrelsens handbok för
            socialtjänsten finns allmänna råd som utgör generella rekommendationer
            om tillämpning av lag. I handboken kan man läsa följande:
          </p>
          <p xml:id="i-B15ZTKazDApUv2Yj4BjZUE">
            Efter en individuell bedömning kan socialtjänsten göra undantag
            för till exempel ideellt skadestånd som den enskilde har fått
            på grund av att han eller hon varit utsatt för brott och behöver
            betala kostnader för rehabilitering av fysisk eller psykisk skada.
            I övrigt gäller att ideellt skadestånd normalt räknas som en tillgång.
            ”För att principen för socialbidrag ska kunna upprätthållas gentemot
            de som gör sitt yttersta för att klara sin försörjning kan det
            inte vara rimligt att tillgångar inte avräknas i sedvanlig utsträckning
            vid prövningen. Ömmande skäl utgör i sig inte något sakligt skäl
            för särbehandling” (prop. 2000/01:80 s. 94 f.).
          </p>
          <p xml:id="i-DhNY835LSrrzMPszdS8zHi">
            Detta innebär att ett brottsoffer som inte har en kostnad för
            rehabilitering av fysisk eller psykisk skada vid den aktuella
            tiden för bedömning av rätt till försörjningsstöd därmed inte
            får behålla sitt ideella skadestånd. Om brottsoffret har en fysisk
            eller psykisk skada till följd av brottet, och är i behov av rehabilitering
            vid ett framtida tillfälle (inte ovanligt att psykiska skador
            kan uppträda flera månader, till och med år, efter allvarliga
            brott) så har alltså det ekonomiska skadeståndet redan räknats
            av.
          </p>
          <p xml:id="i-Q2cUWjP6isn7T2t5vA4z3R">
            Om en person som utsatts för en allvarlig kränkning har fått
            ett ideellt skadestånd, och därmed en sorts upprättelse, och sedan
            blir av med skadeståndet på grund av fattigdom så kan det i sig
            upplevas som en andra kränkning.
          </p>
          <p xml:id="i-cqNrrN73fjYHH7VJYvsBA">
            Det behövs en förändring av lagen så att ideellt skadestånd som
            tilldömts brottsoffer inte räknas som inkomst vid beräkning av
            försörjningsstöd. Regeringen bör överväga en förändring i samband
            med den pågående översynen av socialtjänstlagen, utifrån det som
            anförs i motionen. Detta bör riksdagen tillkännage som sin mening.
          </p>
        </div>
        <div type="motSignatures">
          <list>
            <item xml:id="i-BkFtxbNSeR6e8RA5HdRsgp" who="i-Uxe3rhosBnSZpqJX5d7gpy">
              Carina Ohlsson (S)
            </item>
          </list>
        </div>
      </div>
    </body>
  </text>
</TEI>
