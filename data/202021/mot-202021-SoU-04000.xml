<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-04000">
  <teiHeader>
    <fileDesc>
      <titleStmt>
        <title>med anledning av prop. 2020/21:163 Förebyggande av våld i nära relationer</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4000 av Sofia Nilsson m.fl. (C)</title>
          <idno type="rdwebb">H8024000</idno>
          <rs type="number">4000</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8024000/text</ref>
          <ref type="dokument_url_html">http://data.riksdagen.se/dokument/H8024000</ref>
          <ref type="dokumentstatus_url_xml">http://data.riksdagen.se/dokumentstatus/H8024000</ref>
          <ref type="docx">http://data.riksdagen.se/fil/442EF2C1-5EB0-45CE-AC71-81DE94D6571E</ref>
          <ref type="pdf">http://data.riksdagen.se/fil/28A5983C-36A0-434C-9B91-F668A4B8FDA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Rszh4FPaWYkhrAo3SPJPiX" type="basedOn"/>
        <correspContext corresp="i-Rszh4FPaWYkhrAo3SPJPiX">
          <ref>Proposition 2020/21:163</ref>
        </correspContext>
        <correspAction xml:id="i-UvggXC6UtApmJ3QKvypo1r" type="signed"/>
        <correspContext corresp="i-UvggXC6UtApmJ3QKvypo1r">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-4MENaKdmHXTpqHVjeHyNsf" type="submitted">
          <date when="2021-04-21"/>
          <time when="16:23:39"/>
        </correspAction>
        <correspAction xml:id="i-CLRF7kStD12q7jstNj719E" type="reviewed">
          <date when="2021-04-28"/>
          <time when="18:11:06"/>
        </correspAction>
        <correspAction xml:id="i-7NTE5fQ4VBiVcqCxeSxS4A" type="dismissed">
          <date when="2021-04-29"/>
        </correspAction>
        <correspAction xml:id="i-JdVVmvkUmr8o2ES1r4ZXK1" type="referred">
          <date when="2021-04-30"/>
        </correspAction>
        <correspAction xml:id="i-7XjMN2bk9VssQj8xvPY8i7" type="assigned">
          <date when="2021-06-09"/>
          <time when="17:19:41"/>
        </correspAction>
        <correspContext corresp="i-7XjMN2bk9VssQj8xvPY8i7">
          <ref type="assignedTo">Socialutskottet</ref>
        </correspContext>
        <correspAction xml:id="i-D9xQ1R6rHTkzns4jazuBSb" type="behandlas_i"/>
        <correspContext corresp="i-D9xQ1R6rHTkzns4jazuBSb">
          <ref type="uppgift">2020/21:SoU26</ref>
          <ref type="ref_dok_id">H801SoU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU26</ref>
          <ref type="ref_dok_titel">Förebyggande av våld i nära relationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:4000 av Sofia Nilsson m.fl. (C)
          med anledning av prop. 2020/21:163 Förebyggande av våld i nära
          relationer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EyDFLLUQwKm5mK94AXXfCf">
            Förslag till riksdagsbeslut
          </head>
          <list style="ol">
            <item xml:id="i-JtBq6jJRkyh1t81WgsHfNX">
              Riksdagen ställer sig bakom det som anförs i motionen om att
              socialnämnden ska ha i uppgift att verka för att även den som
              riskerar att utsätta närstående för våld eller andra för övergrepp
              ska ändra sitt beteende och tillkännager detta för regeringen.
            </item>
            <item xml:id="i-E16kLD3tGFPAazpzWJaZ4K">
              Riksdagen ställer sig bakom det som anförs i motionen om att
              utreda proaktiva åtgärder för att avhålla personer med riskfaktorer
              från att utveckla ett våldsamt beteende och tillkännager detta
              för regeringen.
            </item>
            <item xml:id="i-VmNrqS5So6ysMkv8EVwEgu">
              Riksdagen ställer sig bakom det som anförs i motionen om att
              officiell nationell statistik bör samlas in när det gäller våld
              och andra övergrepp mot närstående och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-7ub5ZSUmvWvYXdDvLRD92x" type="h1">
            Motivering
          </head>
          <p xml:id="i-2N7pbGbdyUewLpkpC53oFw">
            Bara de senaste tre veckorna har fem kvinnor mördats av en man
            som de har eller har haft en relation med – mitt på öppen gata
            eller i ett rum med den nyfödda bebisen. Dess­värre är detta inte
            unikt, utan våld i nära relation är ett allvarligt och omfattande
            sam­hällsproblem. Våldet finns inom alla delar av befolkningen,
            inom alla samhällsklasser, alla åldrar och i olika typer av nära
            relationer, men drabbar på ett helt överskuggande sätt kvinnor.
            Nästan 9 000 kvinnor polisanmälde våld i en nära relation bara
            under 2020. Mörkertalet är stort. Nu behövs krafttag som stoppar
            den akuta våldsspiralen och lång­siktigt skyddar våldsutsatta
            kvinnor.
          </p>
          <p xml:id="i-ViHwvac4sPngEQsn6icdRm">
            Centerpartiet har drivit på för straffskärpningar för sexual-
            och kvinnofridsbrott samt för hedersbrott. Centerpartiet har också
            drivit på för införande av samtyckeslagstiftning och för ökade
            resurser till rättsväsendet och till kvinnojourer runt om i landet.
            Vi efter­lyser nu skarpare åtgärder från regeringen, åtgärder
            som visar att samhället tar våldet på allvar.
          </p>
          <p xml:id="i-5iZc9EF5oHAddH8YUvav6W">
            Regeringen har i propositionen Förebyggande av våld i nära relationer
            presenterat åtgärder som syftar till att förebygga våld och andra
            övergrepp i nära relationer. Men flertalet av förslagen handlar
            om åtgärder som sätts in när våldet redan är ett faktum, när våldsspiralen
            redan påbörjats. För att mäns våld mot kvinnor ska få ett slut
            måste åtgär­der sättas in innan våldet utövas. Precis som Folkhälsomyndigheten
            skriver i sitt remissvar syftar förslagen till att förebygga upprepning
            av redan inträffat våld. I likhet med Folkhälsomyndigheten anser
            Centerpartiet att det är viktigt med primärpreventiva insatser
            för att förebygga våld. Vi efterlyser därför starkare och tydligare
            förslag för att leva upp till propositionens namn och syfte om
            ett förebyggande arbete mot våld i nära relationer.
          </p>
          <p xml:id="i-NG87QDq9qG2r5gea5aij8U">
            I propositionen föreslår regeringen att socialnämnders uppgifter
            ska utökas till att verka för att ”den som utsätter eller har
            utsatt närstående för våld eller andra övergrepp ska ändra sitt
            beteende”. Det är bra, men det finns även behov av att rikta sig
            till vålds­utövare som inte dömts för våld. Enligt Socialstyrelsens
            allmänna råd (SOSFS 2014:4) bör socialtjänsten kunna erbjuda sådana
            insatser. Centerpartiet anser därför att förslaget i propositionen
            inte är tillräckligt. Vi vill att de som riskerar att utsätta
            närstående för våld även ska omfattas av tillägget, för att våldet
            ska kunna förebyggas i allt större ut­sträckning. Tidigare upplevelser
            av våld – både eget utövande av våld och att ha varit utsatt för
            våld – låg självkänsla, bristande skolgång och psykiatrisk problematik/psykisk
            ohälsa är riskfaktorer för att utöva dödligt våld i nära relation.
            Riskfaktorerna säger oss att det från samhällets sida går att
            både se varningssignaler och vidta proaktiva åtgärder för att
            förhindra dödligt våld. Det är också viktigt att sprida kunskapen
            om de riskfak­torer som ligger bakom våldsutövning i nära relation.
            Verksamma och väl utarbetade proaktiva åtgärder har ett stort
            värde både för att förhindra lidande och sett till samhälls­kostnader.
            Centerpartiet anser att en utredning bör tillsättas för att närmre
            klarlägga samhällets möjligheter att sätta in proaktiva åtgärder
            i de fall det föreligger riskfaktorer för att utveckla ett våldsamt
            beteende.
          </p>
          <p xml:id="i-BRm6bY62UuTqQ49YLyRTbm">
            Regeringen anför i propositionen att förslag om sekretessbrytande
            bestämmelser ska införas som gör det möjligt för socialtjänsten
            och hälso- och sjukvården att lämna ut uppgift till Polismyndigheten
            som rör en enskild eller en närstående till den enskilde om det
            finns risk att den enskilde kan utsätta närstående för brott (3,
            4 eller 6 kap. brotts­balken) som kan ge minst ett års fängelse.
            Förslaget innebär i praktiken att exempelvis grov kvinnofridskränkning
            inte utgör grund för dessa sekretessbrytande bestämmelser, eftersom
            det har en straffmätning på lägre än ett års fängelse. Centerpartiet
            vill att mini­mistraffet för grov kvinnofridskränkning och grov
            fridskränkning höjs från nio till tolv månaders fängelse och att
            maxstraffet höjs från sex till tio års fängelse. Ändringen av
            straffsatserna ska ske skyndsamt eftersom det är angeläget att
            de grövsta fridskränk­ningsbrotten har samma straffsats som synnerligen
            grov misshandel. Ändringen är vik­tig för att säkerställa att
            även de grövsta fridskränkningsbrotten åtalas som just frids­kränkningsbrott
            och inte som synnerligen grov misshandel. Att brotten benämns
            vid sitt rätta namn är viktigt både med tanke på brottsstatistiken
            och för att klargöra att våld i nära relation har ett lika högt
            straffvärde som annan våldsbrottslighet.
          </p>
          <p xml:id="i-UqzKbfXYrFoqPwbRYvcT8M">
            I Sverige är frågan om våld i ungas nära relationer eftersatt
            ur forskningshänseende, vilket måste åtgärdas, inte minst eftersom
            det i dag finns flera signaler som tyder på att våld i nära relation
            mellan mycket unga personer ökar. Vissa ungdomsmottagningar har
            också slagit larm om att allt fler unga ger uttryck för problem
            till följd av sex med vålds­inslag. Antalet sexuella ofredanden
            mot unga kvinnor har också ökat på ett mycket oro­ande sätt. Centerpartiet
            vill att kunskapen kring våld och tvång i ungas nära relationer
            ökar och en eventuell negativ utveckling motverkas. Vi anser även
            att det är viktigt att officiell nationell statistik samlas in
            när det gäller våld och andra övergrepp mot närstå­ende. Det saknas
            i dag. Det är också avgörande att kommunerna själva har elektronisk
            åtkomst till de egna uppgifter som lämnas till Socialstyrelsen
            för statistik, så att förut­sättningarna stärks för socialtjänsten
            att bedriva verksamheter i överensstämmelse med vetenskap och
            beprövad erfarenhet.
          </p>
          <p xml:id="i-6EiXJDBspSzD3K25op7vnL">
            Forskning visar att även äldre kvinnor är särskilt utsatta för
            våld i nära relation. Vissa studier tyder på att så mycket som
            16 procent av kvinnorna utsatts för någon form av våld efter att
            de fyllt 65 år. Detta är mycket allvarligt eftersom det rör sig
            om en känslig mål­grupp. Medvetenheten om denna situation måste
            generellt sett öka i samhället och sär­skilt hos de brottsutredande
            myndigheterna och hos myndigheter och huvudmän som har mycket
            kontakt med äldre.
          </p>
          <p xml:id="i-6paXhmxUVm1NmQVdjWLm7N">
            En kultur som stöder aggression och våld, sexistiskt språkbruk,
            sexuella trakasserier och objektifiering ökar acceptansen för
            sexualbrott och våld. Det förebyggande arbetet måste börja tidigt.
            Det handlar både om att personal inom förskola och skola genom
            utbildningsinsatser ska ges kompetens att hantera frågor kopplade
            till normer och vär­deringar och kön och om att yrkesverksamma
            lärare ska ges kontinuerlig kompetens­utveckling i sex och samlevnad.
            Där behöver även samtal om våld i nära relation ingå. Inom ramen
            för januariöverenskommelsen har sex- och samlevnadsundervisningen
            förstärkts och ämnet ingår numera som obligatorisk del i lärarutbildningen.
          </p>
          <p xml:id="i-y4YVwuCNgiJ3YgLupCubp">
            Det finns mycket som tyder på att det går att göra långt mycket
            mer än vad som görs i dag och att arbetet för att motverka våld
            i nära relation inte är tillräckligt effektivt. Samtidigt som
            antalet anmälda relationsbrott ökat har andelen brott som klaras
            upp minskat. En interngranskning av Polis- och Åklagarmyndigheterna
            rörande brott i nära relation, som publicerades under 2019, visade
            på behov av ett bättre utarbetat metod­stöd, it-mallar, tillämpning
            av ”bästa arbetssätt” och enhetliga rutiner för att bättre mot­verka
            våld i nära relation som brottslighet. Interngranskningen visade
            också att trots att det rör sig om allvarlig brottslighet ledde
            få utredningar om brott i nära relation till åtal. Åklagarnas
            bevisvärdering i ärendena framstod också som alltför försiktig.
            Vidare an­vändes tvångsmedel i förhållandevis låg utsträckning
            och under kort tid. Låg andel av sexualbrotten lottades in till
            åklagare via jour. Låg andel av de inledande förhören filmades
            och få brottsplatser dokumenterades med foto och film. Skador,
            eller frånvaron av skador på den misstänkte, dokumenterades också
            sällan. Alla dessa brister måste åt­gärdas. Brott i nära relation
            är allvarlig och grov brottslighet och ska hanteras av de brottsutredande
            myndigheterna på samma sätt, med samma prioritet, resurser och
            nog­grannhet, som annan grov och allvarlig brottslighet. Uppklaringsprocenten
            av dessa brott måste öka. Fler fällande domar kräver att fler
            ärenden drivs till åtal. Givetvis ska hanteringen och uppklaringen
            av brott i nära relation inte heller skilja sig åt beroende på
            var i landet brottet äger rum. Nollvisionen för våld och förtryck
            i nära relationer, samt för sexualiserat våld, ska gälla i hela
            landet. Den specialistkompetens som utredningen av våld i nära
            relation och sexualbrott kräver måste därför finnas i hela landet.
            Center­partiet vill därför att det i varje polisregion ska finnas
            utredare specialiserade på våld i nära relation, sexualbrott och
            sexköp/trafficking. Vidare vill vi att det alltid finns till­gång
            till jouråklagare med specialistkunskap rörande samma typer av
            brott.
          </p>
          <p xml:id="i-6CLSwyZf8Ho3BNuUNi52ZE">
            Att berätta om våld i nära relation eller sexualbrott är ofta
            starkt förknippat med skam och oro för hur andra ska reagera.
            Ett bra bemötande av polis, socialtjänst eller vårdpersonal är
            därför av avgörande betydelse för att den som utsatts ska orka
            anmäla ett brott och hålla kvar vid brottspåståendet. Ett bra
            bemötande har i många fall också en viktig funktion som en ögonöppnare
            för de brottsoffer som lever i en destruktiv relation och kan
            också vara avgörande för deras beslut att lämna relationen. Att
            utredande polis eller vårdpersonal gör en noggrann och korrekt
            utredning och dokumentation av skador har också stor betydelse
            för en eventuell rättslig process. Ändå fortsätter många brotts­offer
            att beskriva ett dåligt bemötande av polis och andra myndighetspersoner.
            Det är oacceptabelt. Det förekommer också att utredaren inte ens
            förhör den misstänkta gär­ningspersonen samtidigt som brottsoffret
            för våld i nära relation eller sexualbrott för­hörs ingående vid
            upprepade tillfällen. Det kan från brottsoffrets sida upplevas
            som mycket smärtsamt att upprepade gånger behöva gå igenom och
            återuppleva traumatiska och integritetskränkande händelser. Att
            upprepade gånger behöva göra detta samtidigt som den misstänkta
            gärningsmannen inte förhörs kan också skapa förvirring och väcka
            tvivel om hur rättssamhället ser på uppgifterna. Brottsoffer måste
            bli bemötta på ett kor­rekt sätt, med tydlig information, empati
            och förståelse. De som i sin yrkesroll kommer i kontakt med offer
            för våld i nära relation måste ha kunskaper om den normaliseringspro­cess
            som är en del av våld i nära relation samt om den bakomliggande
            problematiken som gör att den våldsutsatte ibland väljer att ta
            tillbaka sin anklagelse. Relationsbrotts­ärenden är svåra att
            utreda och ställer sådana krav att brotten kan klassificeras som
            ett särskilt kompetensområde.
          </p>
          <p xml:id="i-RMQp4rJHcBENWrFQJXLRQq">
            SVT:s dokumentär Våldtäktens spår, som visades under våren 2020,
            avslöjade att polisens hantering av de spår som säkrats vid misstänkta
            sexuella övergrepp har varit bristfällig. Granskningen visade
            att bara vart tredje anmält övergrepp spårsäkrades och i de fall
            en spårsäkringssats användes skickades denna bara på analys i
            40 procent av fallen. Avslöjandet kan inte beskrivas som någonting
            annat än en katastrof. De personer som utsatts för våld eller
            sexuella övergrepp kan i många fall ha särskilt svårt att tolerera
            vissa medicinska undersökningar. När ett brottsoffer ändå utstår
            den ingående undersök­ning som en spårsäkring innebär, i hopp
            om fällande dom för förövaren och egen upp­rättelse, så ska denna
            utlämnande ansträngning mötas med största respekt. Regeringen
            måste därför säkerställa att riktlinjerna för hur spårsäkringssatserna
            ska hanteras imple­menteras och följs i hela landet.
          </p>
          <p xml:id="i-7VFW6ncjZccMS3tsnD1QCg">
            Många våldsutsatta söker vård i nära anslutning till utövat våld.
            Det är också klarlagt att många av de personer som sedermera mördas
            av närstående före mordet har varit i kontakt med polisen, socialtjänsten
            eller vården. Ibland har kontakten innefattat mycket tydliga och
            konkreta frågor som brottsanmälan eller annan insats mot våldet.
            Att så många av de som utsätts för dödligt våld i nära relation
            har varit i kontakt med myndig­heterna före mordet ger en tydlig
            fingervisning om att de inte har fått den hjälp som de har behövt.
            Centerpartiet vill därför tillsätta en utredning som tittar närmare
            på varför dessa hjälpsökande och sedermera våldsdödade har fallit
            igenom samhällets skyddsnät trots kontakt med myndigheter och
            vården.
          </p>
          <p xml:id="i-UCtvvJKedCbZ2FyshQfFLa">
            Samhället måste också på ett självklart sätt trygga de personer
            som riskerar att fara illa av en våldsverkare. För att de som
            polisanmäler våld i nära relation ska kunna känna sig trygga vill
            Centerpartiet att den som är utsatt och gör en anmälan ska få
            brottsoffer­stöd inom ett dygn från polisanmälan. Centerpartiet
            vill också att elektronisk fotboja ska kunna användas vid fler
            fall av kontakförbud. När en person döms för våld i nära rela­tion
            måste samhället också vara berett att slå vakt om den våldsutsatte.
            Centerpartiet vill därför utreda förutsättningarna för att ett
            automtiskt kontaktförbud, eller ett utökat kon­taktförbud, ska
            gälla i förhållande till våldsoffret vid fällande dom för brott
            i nära rela­tion.
          </p>
          <p xml:id="i-NYNFhS23iHBvksuzRCN34R">
            Våld i nära relation handlar i huvudsak om makt, kontroll och
            dominans och om att bryta ned och allvarligt skada någons självkänsla.
            Det destruktiva mönstret börjar sällan med fysiskt våld utan snarare
            med kontrollerande beteende och psykisk misshandel. Den som utsätts
            får en kraftigt försämrad självbild och självkänsla, isoleras
            alltmer, kontrolleras i ökad grad och hindras i sin livsföring.
            Det kan handla om att partnern kontrollerar att man går direkt
            hem efter jobbet, att hindras från att gå på viktiga möten eller
            läkarbesök, tvingas tåla att ens telefon gås igenom, att partnern
            tar kontroll över ens inkomst, att man begränsas i sina sociala
            relationer samt ett ständigt återkommande budskap om att man är
            dålig och värdelös. Våldet normaliseras vartefter både för utöva­ren
            och för den som utsätts. Detta kallas för normaliseringsprocessen
            och är ett särskilt utmärkande kännetecken för våld i nära relation.
            Gränserna förskjuts således gradvis för vad som kan anses vara
            normalt och acceptabelt både för våldsoffret och för förövaren.
            Det kontrollerande beteendet blir därmed starten på ett allt allvarligare
            makt‑, kontroll- och våldsmönster. Ofta upplever också våldsoffret
            det kontrollerande och psykiska våldet som värre, i betydelsen
            mer nedbrytande, än det fysiska våldet. Centerpartiet vill därför
            kriminalisera kontrollerande beteende.
          </p>
          <p xml:id="i-7RUGKN4tvuqYZXbyNW248z">
            En särskild form av våld i nära relation är det kollektivt legitimerade
            våld som följer vid hedersbrott och hederskultur. Ett stort antal
            personer i Sverige, många unga, både kvinnor och män, lever i
            dag som hedersutsatta. Stödet för denna grupp har tidigare på
            många sätt varit otillräckligt och det är därför glädjande att
            regeringen, Centerpartiet och Liberalerna, inom ramen för januariavtalet,
            har drivit igenom ett antal viktiga lag­ändringar och flera nya
            lagar för att motverka olika former av hedersbrott och heders­förtryck.
            Många unga tjejer och killar utsätts för hedersförtryck, vilket
            i många fall blir synbart i skolan. Det kan bl.a. handla om att
            elever förbjuds att delta på vissa lektioner eller obligatoriska
            moment. Centerpartiet vill att handlingsplaner mot hedersförtryck
            ska finnas i grund- och gymnasieskolor. Det behövs även en förbättrad
            samverkan mellan myndigheter i arbetet med att förebygga och upptäcka
            hedersproblematik.
          </p>
          <p xml:id="i-4rAg89EaKLu2YF2siGv4ti">
            När en person kommer till Sverige från ett tredje land för att
            leva med en partner som man inte tidigare haft en relation med
            tillämpas s.k. uppskjuten invandringspröv­ning. Huvudregeln är,
            i likhet med andra tillståndsgrunder, att ett sådant uppehålls­tillstånd
            är tillfälligt och att uppehållstillståndet kan förlängas i det
            fall förhållandet består. Detta skapar en beroendesituation som
            kan göra det svårt att lämna relationen även om man blir utsatt
            för våld och kränkande behandling. I de fall man blivit utsatt
            finns därför en ventil som gör det möjligt att få förlängt uppehållstillstånd
            ändå, trots att förhållandet upphört. Det är bra. Centerpartiet
            anser dock att man bör se över om lagen är ändamålsenlig och ger
            dessa utsatta personer tillräckligt skydd.
          </p>
          <p xml:id="i-KFXgHPWknV1k9cNbmyaRvz">
            I januari 2018 lämnade utredningen Ett fönster av möjligheter
            (SOU 2017:112) för­slag om att insatsen skyddat boende bör lagregleras
            som en placeringsform för våldsut­satta vuxna och medföljande
            barn samt definieras och omfattas av särskilda kvalitets­krav
            och tillståndsplikt. Betänkandet remitterades, men regeringen
            har efter det inte återkommit med någon proposition. Centerpartiet
            har, tillsammans med andra partier, understrukit behovet av att
            regeringen skyndsamt lägger fram lagförslag på området. För att
            säkerställa insatsen skyddat boende och att insatsen inte ska
            vara avhängig var i landet den våldsdrabbade bor eller vilken
            verksamhet som bistår med insatsen är det angeläget att lagreglera,
            definiera och kvalitetssäkra insatsen skyddat boende. I arbetet
            med att kvalitetssäkra vill även Centerpartiet införa tillståndsplikt
            för skyddat boende.
          </p>
          <p xml:id="i-RRZBfkF7uQkgenkp5L6XHw">
            När modet finns att äntligen lämna en destruktiv relation måste
            samhället stå redo. Att snabbt få tillgång till ett tryggt boende
            är en viktig del i att bygga upp sitt liv efter att ha lämnat
            sin förövare. Centerpartiet vill därför tillsätta en utredning
            för att ge en myndighet (t.ex. Boverket) i uppdrag att tillsätta
            en samordnare i syfte att se över förutsättningarna att tillskapa
            en nationell bostadskö för människor som utsatts för våld så att
            dessa snabbt kan ges förtur till bostäder. Kön kan antingen upprättas
            genom avtal/samarbete med marknadens aktörer (kommuner, allmännytta,
            privata fastighets­ägare m.fl.) eller genom ett mer tydligt statligt
            ansvarstagande.
          </p>
          <p xml:id="i-BfBDKm69qQDUu7XPfQWimL">
            Om en förälder dödar den andra föräldern övergår i dag vårdnaden
            om gemensamma barn per automatik till den förälder som alltjämt
            lever och som bragt den andra föräl­dern om livet. Detta är helt
            oacceptabelt. Centerpartiet vill ändra detta så att den förälder
            som dödar den andra föräldern automatiskt förlorar vårdnaden om
            barnen.
          </p>
          <p xml:id="i-7sGC8hrnuoRDAnY2Tf6q4s">
            Centerpartiet vill också att kön införs som en hatbrottsgrund.
            Straffskärpningsgrun­den kan komma i fråga för alla former av
            brott, såväl våldsbrott som förtalsbrott där brottsoffrets kön
            utgör motiv till brottet. Det är rimligt att kön, i likhet med
            exempelvis könsöverskridande identitet och sexuell läggning, kan
            utgöra grund för hatbrott. Införandet av kön som straffskärpningsgrund
            har också betydelse för att komma till rätta med det sexistiska
            näthat som begränsar kvinnors livsrum.
          </p>
        </div>
        <div type="motSignatures">
          <list>
            <item xml:id="i-J64R1npiuC2EiGLQVtnAL5">
              Sofia Nilsson (C)
            </item>
            <item xml:id="i-7a4yepriVxQAVSqFtKDy2A">
              Anders W Jonsson (C)
            </item>
            <item xml:id="i-VBazK4Ucb3JJiecJYpspmJ">
              Johan Hedin (C)
            </item>
            <item xml:id="i-8aGu1VJG3BKUHpUV6Cwcuz">
              Helena Vilhelmsson (C)
            </item>
            <item xml:id="i-GYqvjb9tF2nRTVscXv57S7">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
