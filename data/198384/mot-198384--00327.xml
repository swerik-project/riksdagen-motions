<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00327">
  <teiHeader>
    <fileDesc>
      <titleStmt>
        <title>Översyn av direktiven till utredningen om barnens rätt</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av direktiven till utredningen om barnens rätt</title>
          <idno type="rdwebb">G702327</idno>
          <rs type="number">327</rs>
          <ref type="dokument_url_text">http://data.riksdagen.se/dokument/G702327/text</ref>
          <ref type="dokument_url_html">http://data.riksdagen.se/dokument/G702327</ref>
          <ref type="dokumentstatus_url_xml">http://data.riksdagen.se/dokumentstatus/G702327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KTTWzEmpKRCn2VVTUmD4MP" type="signed"/>
        <correspContext corresp="i-KTTWzEmpKRCn2VVTUmD4MP">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__327/mot_198384__327-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:327
          </p>
          <p>
            Kerstin Anér Översyn av direktiven till utredningen om barnens
            rätt
          </p>
          <p>
            Sverige har under det förflutna året utmålats som ett land där
            barn slits från sina föräldrar och sätts i koncentrationsläger.
            De allra flesta svenskar vet att detta är en nidmålning, som skulle
            vara komisk om den inte var så orättvis. Men det hindrar inte
            att det finns verkliga problem både för barn, föräldrar och de
            socialarbetare som ibland måste få ta ansvar för barn som råkar
            illa ut. Jag är angelägen om att barn i Sverige skall bli väl
            behandlade, antingen de finns hos sina föräldrar eller på grund
            av de omständigheter föräldrarna lever i måste skiljas från dem
            för någon tid. Jag vill också att socialarbetarna skall få stöd
            och hjälp i sitt mycket svåra arbete. De missgrepp som verkligen
            begås vill ingen ursäkta, men de får inte skymma det faktum att
            somliga barn måste få lov att slippa sina föräldrar, hur svårt
            det än kan vara för alla inblandade.
          </p>
          <p>
            Socialarbetares utbildning och instruktioner
          </p>
          <p>
            En rapport från forskningsprojektet Barn i kris, som leds av
            professor Bengt Börjesson i Umeå, berättar om hur socialarbetarna
            själva känner det inför svåra barnavårdsärenden. En mycket framträdande
            faktor är deras avsaknad av genomarbetade regler och instruktioner,
            så att de vet vad de har att stödja sig på. Själva förvaltningsorganisationen
            försvårar också arbetet. I lagen finns ingen detaljerad beskrivning
            om när ett omhändertagande skall göras och hur det skall gå till.
            I stället finns en oskriven lag som består av regler och handlingsmönster
            som präglas av socialförvaltningens organisatoriska förutsättningar,
            dess tradition och målsättningar. Socialsekreterarna säger ”vi
            brukar göra -—--” eller ”på vår byrå -—--". Mer stöd och handledning
            är vad alla önskar sig. Många svåra känslokonflikter hos socialarbetaren
            själv avslöjas. Hon är långt ifrån det iskalla monster som ibland
            målas upp. Arbetet är ofta i själva verket ett förtvivlat engagemang
            i klientens problem, säger en av dem som utfört studien. ; Det
            är lätt för socialsekreteraren att identifiera sig både med barnet
            å ena sidan och den ofta jämnåriga mamman å andra sidan. Ett organ
            som har mycken daglig erfarenhet av dessa människors problem är
            Rädda barnens barnombudsmannainstitution. Deras slutsatser av
            otaliga konferenser, enskilda samtal, telefonrådgivning osv. är,
            att barns och
          </p>
          <pb facs="riksdagen-motions-pdf/data/198384/mot_198384__327/mot_198384__327-002.pdf"/>
          <p>
            Mot. 1983/84:327 8
          </p>
          <p>
            föräldrars rättigheter inte alltid sammanfaller, och då måste
            barnens rättigheter gå först. Man kan inte lämna spädbarn hos
            en nedknarkad moder och styvfar, som inte vet vad de gör. Men
            en utredning om ett sådant eventuellt omhändertagande av ett barn
            är en av de svåraste och mest krävande uppgifter socialvårdare
            över huvud taget ställs inför i sitt arbete. Vad har de fått för
            hjälp att utföra den så bra som möjligt? I Östergötland har man
            lagt ner mycket arbete på att precisera och definiera kraven på
            en barnavårdsutredning. Socialstyrelsen har emellertid gjort påfallande
            litet åt denna viktiga sak. Det bör vara socialstyrelsens uppgift
            att med stor energi leda och samordna arbetet på att över lag
            höja kvaliteten i barnavårdsutredningarna. Det mår även barnen
            och föräldrarna bättre av. Kan man då inte göra något annat än
            att ta barnet från föräldrarna och placera det i fosterhem? Det
            finns faktiskt försök med alternativ till omhändertagande. S.
            k. krisbearbetningscentra i bostadsområdena håller på att prövas.
            Det är ett arbete som måste få fortsätta och intensifieras. Det
            finns mycket kvar att göra för att förbättra metoder och arbetssätt
            inom familje- och institutionsvård. Den i sig nödvändiga debatten
            kring omhändertagandefrågorna får inte leda till att socialtjänstens
            folk blir skrämda och drar sig för omhändertaganden som i själva
            verket är ytterst nödvändiga. Desto viktigare är att de får stöd
            och hjälp i regler och utbildning, så att de med klart och grundat
            omdöme kan fatta sina svåra beslut.
          </p>
          <p>
            Barn i fängelse
          </p>
          <p>
            Barn under 18 år bör inte sättas i fängelse. Dess värre förekommer
            detta faktiskt i Sverige i dag. Orsakerna är att ungdomsvårdsskolor
            och ungdomsfängelser lagts ner och att domstolarna utvecklar en
            hårdare praxis. Lagen bör inte tillåta att barn över huvud taget
            sätts i fängelse under 18 år. Andra, bättre behandlingsalternativ
            måste utvecklas. Allra värst är förstås att barn som över huvud
            taget inte gjort något ont men hör till familjer som skall utvisas,
            förvaras under former som är mycket lika fängelse. Denna praxis
            bör också upphöra.
          </p>
          <p>
            Sexuella övergrepp mot barn
          </p>
          <p>
            Att sexuella övergrepp mot barn dess värre är mycket vanligare
            än man hittills trott, håller nu på att bli allmänt bekant. Det
            finns de som försöker förneka detta och påstå att historierna
            är uppdiktade, men seriösa barnpsykologer talar ett annat språk.
            Socialstyrelsen har därför också tillsatt en särskild arbetsgrupp
            för att utarbeta riktlinjer för handläggningen av sådana ärenden
            — en typ av ärenden som är långt ifrån lätta och självklara att
          </p>
          <pb facs="riksdagen-motions-pdf/data/198384/mot_198384__327/mot_198384__327-003.pdf"/>
          <p>
            Mot. 1983/84:327 9
          </p>
          <p>
            sköta. Tyvärr har denna arbetsgrupp arbetat utomordentligt långsamt
            och inga resultat har ännu märkts. I stället måste enskilda socialsekreterare,
            skolsköterskor, läkare osv. ta på sig detta arbete, utan det kvalificerade
            stöd de är i behov av. Arbetsgruppens verksamhet bör påskyndas.
          </p>
          <p>
            Barns rätt
          </p>
          <p>
            Det sitter en utredning om barns rätt, som bl.a. kom upp med
            bakgrundsarbetet till den nya lagen med förbud mot aga, som väckte
            så engagerat intresse och så mycket debatt både här och i andra
            länder. Nu har utredningen däremot fastnat. Den skall utreda frågan
            om barns talerätt, något som är av stor vikt inte minst i vårdnadskonflikter.
            Men farten har gått ur utredningen. Den ägnar sig åt annat än
            den centrala frågan. Även här är det väsentligt att utredningen
            får tydligt klart för sig att den skall utreda just barns talerätt
            i juridisk mening och att den bör göra det med hög takt. Svenska
            barn lever inte i något paradis på jorden. Det är vi som har ansvaret
            för dem. De flesta föräldrar gör säkert sitt bästa, och vi kan
            i andra sammanhang diskutera de samhällsåtgärder som ger familjerna
            bättre möjligheter att uppfylla sina plikter. Men barns rätt i
            den mera juridiska mening jag här har berört är också ett område
            som inte får försummas.
          </p>
          <p>
            Hemställan
          </p>
          <p>
            Med hänvisning till ovanstående hemställer jag” att riksdagen
            begär att regeringen ser över direktiven till utredningen om barns
            rätt och vidtar åtgärder för att påskynda utredningens arbete.
          </p>
          <p>
            Stockholm den 10 januari 1984
          </p>
          <p>
            KERSTIN ANÉR (fp)
          </p>
          <p>
            " Se även motionerna 1983/84:328-330.
          </p>
        </div>
      </div>
    </body>
  </text>
</TEI>
