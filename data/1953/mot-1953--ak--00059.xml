<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__59/mot_1953__ak__59-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 59. 13
          </p>
          <p>
            Nr 59,
          </p>
          <p>
            Av herr Johansson i Stockholm m. fl., angående ändring av vissa
            bestämmelser i rättegångsbalken.
          </p>
          <p>
            Med nya rättegångsbalken, som stadfästes den 18 juli 1942, ehuru
            den inte trädde i kraft förrän den 1 januari 1948, infördes den
            så kallade fria bevisprövningen i svensk rätt. Detta innebär,
            att inga regler finns för när det skall anses bevisat exempelvis
            att en viss person gjort sig skyldig till visst brott, utan att
            det helt ankommer på domstolen att bedöma, huru- vida den anser
            full bevisning föreligga eller ej. Personer dömes i realiteten
            på vad domstolen tror om dem. Det äventyrliga häri förvärras genom
            att i svensk rättegångsordning en persons förflutna är känt för
            domstolen, innan frågan om han är saker till den aktuella gärningen
            avgöres. Om den tilltalade har ett mindre vackert förflutet, anses
            detta förhållande i verk- ligheten utgöra ett indicium emot honom.
            Det skall inte förnekas, att den så kallade legala bevisprövningen,
            vilken i princip rådde i gamla rättegångsbalken, har bestämda
            nackdelar. Exem- pelvis bestämmelsen att ”tu vittnen äro fullt
            bevis, där i de sammanstäm- ma”, bör naturligtvis inte få gälla,
            där naturvetenskapliga fakta säger något helt annat än vittnena.
            Det har också, såväl genom vittnespsykologiska forskningar som
            genom rättsfall, blivit belyst, hur otillförlitliga vittnes- utsagor
            kan vara, även då betydligt flera än två vittnen ger samstämmiga
            utsagor. Men detta, att den legala bevisningen i dess tidigare
            form otvivelaktigt kan leda till felaktiga resultat, är inget
            skäl att totalt riva upp gärdet och göra frågan om en person skall
            anses vara brottslig eller icke till en fråga om tycke eller smak
            hos domarna. Det är icke mindre utan större rätts- säkerhet, som
            hade bort eftersträvas. Om den fria bevisprövningen från rättssäkerhetssynpunkt
            är otillfreds- ställande i allmänhet, så gäller att faran av den
            fria bevisprövningen är sär- skilt stor i politiska mål. ämbetsdomarna
            kommer ofta från de tre—fyra procenten mest välsituerade familjerna
            i landet, och deras politiska inställ- ning är därefter. Erfarenheten
            har det senaste året till fullo bekräftat de farhågor som man
            redan tidigare måst hysa, nämligen att vid fri bevis- prövning
            en domares förutfattade mening om en tilltalad persons skuld särskilt
            i politiska mål får fylla ut luckorna i åklagarens försök till
            bevis- ning. Från senaste årets mest uppmärksammade politiska
            mål i vårt land kan anföras, hurusom Stockholms rådhusrätt i domskälen
            till och med förvanskat innehållet i ett åklagarvittnes utsaga,
            då innehållet i denna
          </p>
          <pb facs="riksdagen-motions-pdf/data/1953/mot_1953__ak__59/mot_1953__ak__59-002.pdf"/>
          <p>
            14 Motioner i Andra kammaren, nr 59.
          </p>
          <p>
            talade för en åtalads oskuld. Likaså förklarade domstolen att
            ett annat åklagarvittnes utsaga, vilken likaledes talade för att
            ifrågavarande åtalade person var oskyldig, ”icke utesluter möjligheten”
            av att åklagarens fram- ställning skulle vara riktig, varpå ett
            hårt straff utdömdes. Det är uppen- bart, att med en sådan ”bevisprövning”
            de gemenaste syften kan tillgodoses. En sådan ändring av nya rättegångsbalken
            är sålunda erforderlig, att friheten i bevisprövningen begränsas.
            Från den legala bevisprövningen bör tanken om vissa minimianspråk
            på bevisning hämtas, samtidigt som det vid en sådan ändring bör
            beaktas, att de tidigare reglerna om bevisning, enligt vad forskning
            och erfarenhet givit vid handen, i vissa fall satte an- språken
            på vad som skulle anses vara full bevisning alltför lågt. Ett
            annat avseende vari nya rättegångsbalken visat sig icke uppfylla
            rättssäkerhetens krav sammanhänger med den nya ordning i vilken
            häkt- ningsfrågan avgöres. Det ansågs vid nya rättegångsbalkens
            tillkomst vara en fördel, att icke längre åklagare eller polisbefäl
            utan domstol skulle be- sluta om häktning. Då är emellertid att
            märka, att den nya ordningen innebär, att en person kan vara anhållen
            en längre tid, innan avgörandet i häktningsfrågan faller, än vad
            som enligt de tidigare häktningsreglerna var tillåtet. Ty, medan
            enligt de sistnämnda beslutet i häktningsfrågan skulle fattas
            senast fem dygn efter frihetsberövandet, gäller nu att samma tids-
            gräns endast avser avlåtandet av framställning till rätten om
            vederbörandes häktande. Därefter förlöper regelmässigt upp till
            fyra dagar, ibland än längre tid, innan häktningsförhandling inför
            rätten äger rum. Den anhållne har sålunda dyrt fått betala den
            förmenta förmånen av att häktningsfrågan lagts i en domares händer.
            Nu har det emellertid visat sig, att denna förändring från rättssäkerhets-
            synpunkt i det närmaste saknar värde. Först när en mycket lång
            tid för- flutit utan att åklagaren blivit klar med förundersökningen,
            kanske häkt- ningsdomaren börjar titta närmare på målet. Vid första
            häktningsförhand- lingen, och ofta också vid förnyad häktningsförhandling,
            behandlar domaren häktningsfrågan som på förhand löst, därvid
            han anser att åkla- garens påståenden om sannolika skäl emot den
            misstänkte är till fyllest för att sannolika skäl verkligen skall
            anses föreligga. Ett exempel kan be- lysa riktigheten av det sagda.
            Under det gångna året beslutade Stockholms rådhusrätt häktning
            och omhäktning av en person mot vilken uteslutande förelåg vissa
            påståenden av en angivare. Det angivaren ”visste” om den av honom
            utpekade visade sig emellertid vara felaktigt nästan från början
            till slut. Inte ens den utpekades sysselsättning, politiska uppfattning,
            födelseår och så vidare var korrekt redovisade av angivaren. Men
            detta bekymrade icke domaren och kunde heller icke göra detta,
            eftersom han aldrig gav sig tid att taga reda på annat än den
            anhållnes identitet. Häktningsför- handlingarna är ibland över
            på någon minut, vilket gör hela förfaringssättet till en parodi
            på rättsförhandling.
          </p>
          <pb facs="riksdagen-motions-pdf/data/1953/mot_1953__ak__59/mot_1953__ak__59-003.pdf"/>
          <p>
            Motioner i Andra kammaren, nr 59. 15
          </p>
          <p>
            En sådan ändring bör göras i nya rättegångsbalken, att det klart
            kom- mer att framgå, att domaren är skyldig att företaga en prövning,
            huruvida sannolika skäl emot den av åklagaren utpekade föreligger.
            En sådan änd- ring nödvändiggöres icke så mycket av den nuvarande
            lydelsen i ifrågava- rande lagrum, nya rättegångsbalken 24: 1,
            som fastmer av många domares ådagalagda benägenhet att göra häktningsförhandlingen
            till en tom formalitet. Den obegränsade häktningstid som nya rättegångsbalken
            tillåter, under förutsättning att domaren ingenting har att invända,
            har blivit föremål för skarp kritik från såväl press- som juristkretsar.
            Och med all rätt. Det är fullständigt orimligt med häktningstider
            på upp till ett år för exempelvis bedrägeribrott. Och vad värre
            är, nya rättegångsbalken ger ett reaktionärt åklagar- och domstolsväsende
            formella möjligheter att hålla politiskt miss- hagliga människor
            ”häktade” hur länge som helst. I sina försök att försvara de långa
            häktningstiderna har från åklagarhåll anförts, dels att åklagaren
            icke komme att motsätta sig, att en del av häkt- ningstiden avräknas
            från straffet, dels att i vissa fall den häktade icke gjort några
            invändningar mot den långa häktningstiden. Sådana argument visar
            endast, att de som begagnar sig av dem icke är intresserade av
            vad rätts- säkerheten kräver. Ty domstolen är ju alls icke nödsakad
            att avräkna häkt- ningstiden från straffet, även om åklagaren
            icke skulle motsätta sig detta, utan har fria händer. Och hela
            resonemanget från åklagarsidan om att häktningstiden kan komma
            att avräknas är ju ett föregripande av dom- stolens ställningstagande,
            varvid utgångspunkten är att den häktade är skyldig och skall
            få ett långt frihetsstraff. Eljest skulle ju häktningstiden icke
            kunna avräknas. Med andra ord har den gamla rättsregeln, att ingen
            skall anses skyldig förrän dom emot honom vunnit laga kraft, bytts
            ut emot ett förfaringssätt som innebär, att den icke dömde inte
            bara hålles för skyldig, utan han tvingas också avtjäna ett långt
            straff på förhand — antingen han därefter befinnes skyldig eller
            icke. Och vad beträffar ”argu- mentet” att den häktade icke alltid
            motsätter sig den långa häktningstiden, är detta icke värt många
            ord. Lika litet som en åtalad kan besluta om sin egen strafftid,
            lika litet äger han bestämma om häktningstidens längd. Dessutom
            har praktiken visat, att häktningstiden inte blir mindre lång
            för dem som icke träffar underhandsuppgörelser med åklagaren.
            Exempelvis har nyligen en veteran i den svenska arbetarrörelsen
            hållits häktad i ett halvt års tid, trots att det kunde förlöpa
            flera veckor mellan förhören, och ingen annan utredning emot honom
            visade sig ha ägt rum. Liksom i andra i denna motion nämnda avseenden
            har det beträffande häktningstiden visat sig, att åklagar- och
            domstolsväsende i våra dagars Sverige icke genomgående hyser den
            aktning för medborgarnas rättssäker- het, som skulle ha kunnat
            göra frånvaron av tillfredsställande garanti- regler i nya rättegångsbalken
            mindre märkbar. Nya rättegångsbalken utarbetades i allt väsentligt
            under nazismens och
          </p>
          <pb facs="riksdagen-motions-pdf/data/1953/mot_1953__ak__59/mot_1953__ak__59-004.pdf"/>
          <p>
            16 Motioner i Andra kammaren, nr 59.
          </p>
          <p>
            övriga fascistiska rörelsers uppsving före det andra världskriget
            och antogs år 1942, då inte minst bland högt uppsatta befattningshavare
            inom justitie- väsendet starka fascistiska inflytanden gjorde
            sig gällande. Det är heller ingen tillfällighet, att nya rättegångsbalken
            bereder medborgarna ett sämre rättsskydd än vad de åtnjöt tidigare,
            och det är heller ingen tillfällighet att i nya rättegångsbalkens
            hägn vårdslösheten med medborgarnas frihet och ära förvärrats,
            allteftersom vårt lands nuvarande styrande i praktiken om- satt
            statsministerns ord om USA såsom den ledande makten. Det måste
            anses uppenbart, att nya rättegångsbalken bör bli föremål för
            omarbetning på viktiga punkter, varvid även andra frågor än de
            här nämnda skall beaktas. Exempelvis de stora processkostnaderna,
            vilka tvingar många människor att finna sig i rättsförlust, då
            de icke kan riskera eller lägga ut de pengar en process drar med
            sig, är ett allvarligt problem. Med hänvisning till det ovan sagda
            hemställes, att riksdagen måtte besluta att i skrivelse till Kungl.
            Maj:t hemställa om förslag till sådan ändring av nya rättegångs-
            balken, att dels friheten i bevisprövningen på så vis inskrän-
            kes, att vissa minimianspråk på bevisning fastställes, dels häktningsförhandlingens
            karaktär förändras dithän, att do- maren blir förpliktad att pröva,
            om sannolika skäl finns emot den mot vilken häktningsframställning
            gjorts, dels slutligen att en längsta tid för en persons hållande
            i häkte inskrives i lagen, samt att även i övrigt en översyn göres
            av nya rättegångsbalken i syfte att förbättra den för närvarande
            otillfredsställande rättssäkerheten i vårt land. |
          </p>
          <p>
            Stockholm i januari 1953.
          </p>
          <p>
            Gustav Johansson. H. Hagberg. Knut Senander.
          </p>
          <p>
            'Tryckeriaktiebolaget Tiden, Stockholm 1953
          </p>
        </div>
      </div>
    </body>
  </text>
</TEI>
