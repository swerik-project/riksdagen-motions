<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00340">
  <teiHeader>
    <fileDesc>
      <titleStmt>
        <title>Trafikundervisning i skolorna</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafikundervisning i skolorna</title>
          <idno type="rdwebb">GV02Ub340</idno>
          <rs type="number">Ub340</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub340/text</ref>
          <ref type="dokument_url_html">http://data.riksdagen.se/dokument/GV02Ub340</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub340</ref>
          <ref type="doc">http://data.riksdagen.se/fil/A166DA40-4EB1-4D90-802C-EC96294BEC04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8TAGofLVjwLKCWADqRqzFp" type="signed"/>
        <correspContext corresp="i-8TAGofLVjwLKCWADqRqzFp">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-USuHYRCPFFbHmbsZ4WggfP" type="referral">
          <date when="2007-10-16"/>
        </correspAction>
        <correspAction xml:id="i-7J85rxWNko4gw4j4KpyAtn" type="dismissal">
          <date when="2007-10-16"/>
        </correspAction>
        <correspAction xml:id="i-U6MEDWJGnz5hwbmGpNpuXV" type="numbering">
          <date when="2007-10-05"/>
        </correspAction>
        <correspAction xml:id="i-3gJwG98p9xYEbNnHnGChQ4" type="submission">
          <date when="2007-10-03"/>
        </correspAction>
        <correspAction xml:id="i-Ru8bFPFP759sbWqproBZC6" type="transfer">
          <date when="2007-10-03"/>
        </correspAction>
        <correspAction xml:id="i-FGZX3bMZxLAYqg4LshoCdP" type="assigned"/>
        <correspContext corresp="i-FGZX3bMZxLAYqg4LshoCdP">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UZ4fcDgj8U2rBavqz1KA8x" type="motBody">
        <div xml:id="i-KrMgohHLgvaWvmNoqiF3CN" type="TOC">
          <head xml:id="i-UsRz7HTY7j5zsHteNxTwvR">
            Innehållsförteckning
          </head>
          <list xml:id="i-323SGjcTphHR2YJAbRUVKq">
            <item xml:id="i-BU7vxEuB7mArWzK6q47YMW">
              Förslag till riksdagsbeslut 2
            </item>
            <item xml:id="i-Xy6E1XtUy4z7Kg2RGZqRSr">
              Motivering 2
            </item>
            <item xml:id="i-RtoXP4z6EPK2H999sd3Dr4">
              Historik 2
            </item>
            <item xml:id="i-KCs9VVVah9o4onBX7LGFRn">
              Nuläge 3
            </item>
            <item xml:id="i-9mD2cLHjq728gWC5HcEuYV">
              Läroplanen 4
            </item>
            <item xml:id="i-PznMuQXg6Y42dLaN1joLnR">
              Skolverkets översyn 2003 4
            </item>
            <item xml:id="i-AhjPJEtzp34LMm2oVY3cdm">
              Regeringsuppdrag till Vägverket 2006 5
            </item>
            <item xml:id="i-DyvZT7xTNvgN7y5jph2kc5">
              NTF:s undersökning om trafikkunskaper 6
            </item>
            <item xml:id="i-BKiNpoxRaHJ9KfsgbN1isP">
              Förslag 6
            </item>
          </list>
        </div>
        <div xml:id="i-H4UKs1MU4X1bcki72gyfLt" type="motProposal" subtype="förslag">
          <head xml:id="i-ThmtkCm6HkyoGMoBzcCcF8">
            Förslag till riksdagsbeslut
          </head>
          <list xml:id="i-WH9Ng2MhfZja4oPVYKtiEi" style="ol">
            <item xml:id="i-BE9PS17gQ9EZasxJhgGCtY">
              Riksdagen tillkännager för regeringen som sin mening vad som
              anförs i motionen om införande av obligatorisk trafikundervisning
              i skolan.
            </item>
            <item xml:id="i-JEyXzySpXeHvufNvpsRVgU">
              Riksdagen tillkännager för regeringen som sin mening vad som
              anförs i motionen om att ge Skolverket i uppdrag att utforma kunskapsmål
              för ämnesområdet trafik i skolan.
            </item>
            <item xml:id="i-TNFtYPGKTKSvUVEeEPvcQp">
              Riksdagen tillkännager för regeringen som sin mening vad som
              anförs i motionen om att se över ansvaret för att lärare i förskola,
              grundskola och gymnasium får det stöd de behöver när det gäller
              trafikundervisningen.
            </item>
          </list>
        </div>
        <div xml:id="i-2nhyRPSKJ7sXhgTf9cppvh" type="motContent">
          <head xml:id="i-CspkPRJLzrXQHEAGD6pw9p" type="h1">
            Motivering
          </head>
          <p xml:id="i-FkChSDJi6Uf7MtT2HBTu9q">
            Riksdagen antog nollvisionen 1997, för tio år sedan. En av grundstenarna
            i nollvisionen är det delade ansvaret mellan systemutformare och
            trafikant. I den aktuella diskussionen om orsakerna till varför
            vi inte nått fram till etappmålet 270 döda år 2007 framhålls flera
            förklaringar. Till dem hör ett ökat antal trafikanter på våra
            vägar, men också det faktum att man lagt stort fokus på fysiska
            och tekniska åtgärder. Åtgärder som fokuserar på trafikantens
            ansvar att följa trafikreglerna har handlat om övervakning och
            straff, toleransgränser och bötesbelopp. Dock har få grepp tagits
            för att påverka trafikanters förutsättningar och vilja att följa
            de trafikregler som finns och att visa hänsyn i trafiken. Informationskampanjer
            kopplade till olika åtgärder har varit få och trafikundervisningen
            i skolan lever på sparlåga. Man har de senaste två åren genomfört
            vissa förändringar av körkortsutbildningen. Om man inte engagerar
            trafikanterna själva i utvecklingsarbetet och i att bygga en förståelse
            för hur viktig trafiksäkerhet är, kommer deras motivation och
            acceptans successivt att trubbas av och trafiksäkerheten att försämras.
            Trafikundervisningen i skolan är avgörande för att grundlägga
            denna inställning hos trafikanter.
          </p>
          <head xml:id="i-6uewj6fn7ov772wQebPr49" type="h2">
            Historik
          </head>
          <p xml:id="i-8PNZZUUbrnqTCQ9aAftLev">
            Trafikundervisningen i skolan har sina rötter i bilismens begynnelse.
            Redan på 20-talet kom det ut material som var till för att stötta
            trafikundervisningen. Anledningen till att man då uppmärksammade
            barnen var att de var i vägen för bilarna och hela undervisningen
            då gick ut på att barnen skulle lära sig att hålla sig undan.
            Något ansvar från bilförarens håll antyddes aldrig.
          </p>
          <p xml:id="i-SjFeLex35TmGCu5LNE4TNB">
            Grundsynen att barnen skulle ta sitt ansvar eller lära sig att
            bete sig rätt har genomsyrat trafikundervisningen fram till modern
            tid. Det var först under 80-talet man på allvar började ifrågasätta
            denna syn. Ifrågasättandet grundar sig på Stina Sandels forskning
            om barns utveckling där hon visade tydligt att man inte kunde
            lita på att barn gjorde som man lärde dem, framförallt på grund
            av deras fysiologiska och psykologiska begränsningar.
          </p>
          <p xml:id="i-SMSyQzBHdUZhX9V8cHr2L7">
            De mindre barnen kan inte skilja mellan höger och vänster, bedöma
            bilars hastigheter eller säkert avgöra varifrån motorljud kommer.
            De har inte ett bra utvecklat perifert seende och de är kortare
            än vuxna, vilket gör att de inte upptäcker saker på samma sätt
            som vuxna. Barns mentala kapacitet är inte färdigutvecklad, vilket
            bland annat medför att de har svårt att hantera flera tankeprocesser
            samtidigt. Barn som har lek i tankarna eller kamrater som pockar
            på uppmärksamhet på andra sidan gatan kan inte klara att göra
            säkra trafikbedömningar.
          </p>
          <p xml:id="i-Ji6MXYRRwGnhAQ5e64kDHD">
            Vägverket, tillsammans med bland annat dåvarande Skolöverstyrelsen
            och Lärarhögskolan i Stockholm, utvecklade då ett nytt koncept,
            Forska och lära, som i sammandrag gick ut på att barnen skulle
            vara aktiva i att undersöka sin skolväg och med hjälp av denna
            kunskap delta i arbetet med att förbättra sin trafikmiljö. Detta
            kunde ske genom aktiva undersökningar av utformning, trafikflöde
            eller genom rollspel, uppsökande av beslutsfattare eller annan
            direkt påverkan. I stort sett ansågs detta av de flesta vara en
            mycket positiv strategi som engagerade barn i samhället, utvecklade
            deras förståelse för trafiken och var ett inslag i demokratiundervisningen.
            Vägverket och Skolöverstyrelsen avsatte stora resurser på fortbildning
            runt om i landet och på många håll kom olika Forska och lära-projekt
            igång. Så småningom utvärderades Forska och lära. Man kom fram
            till att det hela fungerade bra, men att tillämpningen på trafik
            kommit bort på de flesta håll. Man konstaterade en överglidning
            på mer allmänna tillämpningar såsom boendemiljö, närmiljö, demokratiseringsfrågor
            m.m. En bra pedagogik, men trafik kom bort.
          </p>
          <head xml:id="i-JainmAVqyNNMiBPiNTqMjo" type="h2">
            Nuläge
          </head>
          <p xml:id="i-PcBtDyhS2oKhYS7ZNhopvX">
            Vägverket har fokuserat på att man inte skall lära barnen att
            bete sig rätt utan de vuxna skall ta ansvaret för barnens säkerhet.
            Det innebär att förbättringar av barnens trafikmiljö har varit
            helt prioriterat. Man kan säga att det har blivit en polarisering
            mellan två förhållningssätt, dels det traditionella att lära barn
            att bete sig rätt och att ta sitt ansvar, dels att värna barnen
            genom att göra deras trafikmiljö säker. Den enda framkomliga vägen
            nu är att man måste hitta en lagom blandning av dessa. Den oro
            som finns för en övertro på barnens förmåga måste hanteras genom
            att dels anpassa utbildningens innehåll till barnens ålder och
            förutsättningar, dels medvetandegöra lärare och föräldrar om problemet
            med överskattning.
          </p>
          <p xml:id="i-MST2Dd1mDTwPrKpFQ9PpEo">
            I en internationell rapport (ROSE 25) sammanställd på uppdrag
            av EU-kommissionen framgår att de flesta länder som har en tradition
            av engagemang i trafiksäkerhetsfrågor har en fungerande strategi
            för trafikundervisning i skolan. Det svenska exemplet där man
            från nationellt håll släppt trafikundervisningen till fördel för
            miljöpåverkande arbete väcker förvåning och fungerar snarare som
            avskräckande exempel än som best practice. Visserligen ser man
            positivt på själva idén om att arbeta med trafikmiljöförbättring,
            men inte som ersättning för trafikundervisning.
          </p>
          <p xml:id="i-6NfEUCsAHcie2Fa5DZ389u">
            Trafikundervisningen har två syften, dels att se till att förbättra
            barns säkerhet när de är barn, dels att lägga grunden för ett
            fortsatt liv som trafikant. Att få med barnen från början i att
            tänka trafiksäkerhet gör att de successivt lär sig att ta ett
            ökat ansvar med ökad ålder. De kommer också successivt att få
            en ökad förståelse för att trafiksäkerhet är en viktig del av
            samhället något som lägger grunden för en insikt och en acceptans
            av att vi behöver trafikregler och att vi behöver följa dem i
            roller som cyklister, mopedister, mc-förare, cykelhjälm och bilförare.
          </p>
          <p xml:id="i-QFkdv5ug559Bm5iSBBLMdM">
            Den nuvarande polariseringen har lett till att det inte finns
            någon central nationell ledning för trafikundervisningen. Det
            har uppstått ett vakuum. Detta har i sin tur inneburit att stora
            delar av trafikundervisningen i skolan lagts ned. Polisen har
            dragit sig ur arbetet helt, med undantag för Stockholm och ett
            fåtal ytterligare orter. Det som görs genomförs på lokala initiativ.
            NTF har utvecklat ett skolmaterial som sprids genom sina nätverk
            och det finns andra lovvärda initiativ, bland annat med en stödjande
            hemsida www.trafik-eniskolan.nu från kommunerna Malmö, Stockholm
            och Göteborg.
          </p>
          <head xml:id="i-RHrGdxaa6zhGFJdPBx97BH" type="h2">
            Läroplanen
          </head>
          <p xml:id="i-RpeWWT9ZEU1kYiNq3Nj6RV">
            Trafik är idag nämnt på ett enda ställe i Lpo 94. Där står under
            Rektors ansvar (sid 16):
          </p>
          <p xml:id="i-TVzt5JnxAUHkSnPy68fD6y">
            Som pedagogisk ledare och chef för lärarna och övrig personal
            i skolan har rektorn det övergripande ansvaret för att verksamheten
            som helhet inriktas på att nå de nationella målen. Rektorn ansvarar
            för att en lokal arbetsplan upprättas samt för att skolans resultat
            följs upp och utvärderas i förhållande till de nationella målen
            och till målen i skolplanen och den lokala arbetsplanen. Rektorn
            har ansvaret för skolans resultat och har därvid, inom givna ramar,
            ett särskilt ansvar för att
          </p>
          <p xml:id="i-CpRgLbPoAqws9wRJyWJ9VG">
            ämnesövergripande kunskapsområden integreras i undervisningen
            i olika ämnen. Sådana kunskapsområden är exempelvis miljö, trafik,
            jämställdhet, konsumentfrågor, sex och samlevnad samt riskerna
            med tobak, alkohol och andra droger
          </p>
          <head xml:id="i-SbSGCH1MgwoGuLt7pXN1Xy" type="h2">
            Skolverkets översyn 2003
          </head>
          <p xml:id="i-Y4myF1yTc9nt4QhN3E1DVo">
            Debatten har varit intensiv under olika perioder om trafiksäkerhetsarbetet
            i skolan. Ämnet har berörts vid Tylösandsseminariet och Transportforum
            i Linköping år efter år. Frågan har diskuterats vid GNS (Gruppen
            för Nationell Samverkan) vid flertalet möten. Debatten ledde till
            att den förra regeringen 2003 uppdrog åt Skolverket att se över
            trafikundervisningen i skolan. Skolverkets rapport från 2004 visar
            på stora brister. Två procent av grundskolorna anger att kommunen
            har mål för trafik i skolplanen. I skolornas egna arbetsplaner
            fanns mål för trafik hos 21 procent av lägre klasser och 8 procent
            av årskurs 79. Många skolor efterlyser stöd för trafikundervisningen.
            Situationen är sämst i högstadiet. Skolverket föreslog som resultat
            av sin utredning följande:
          </p>
          <list xml:id="i-R8k6ENBjfoeMWyji2D911X" style="ul">
            <item xml:id="i-XhSrvgUwai5Fg79ix4ohPu">
              Regeringen tydliggör i vilken utsträckning kompetensområdet trafik
              skall anordnas i grundskolan.
            </item>
            <item xml:id="i-REX3KArFw7PpknLdeedbXU">
              Regeringen ger Skolverket i uppdrag att vid en framtida översyn
              av kursplanerna överväga att arbeta in mål för kunskapsområdet
              trafik.
            </item>
            <item xml:id="i-GZ5f1nprpGhZuBgZ5xt2ur">
              Regeringen ger i uppdrag åt Vägverket att marknadsföra befintligt
              material som stöder skolornas arbete inom kunskapsområdet trafik,
              eventuellt i samverkan med Myndigheten för skolutveckling.
            </item>
            <item xml:id="i-J52wSvqf8kVZ8obk98R3zN">
              Regeringen initierar ett utvecklingsprojekt mellan olika berörda
              myndigheter/organisationer, med uppgift att ta fram stödmaterial
              för arbete med kunskapsområdet trafik, utöver det material som
              redan finns att tillgå för skolorna.
            </item>
            <item xml:id="i-AeDorCoT1e1FMy2RzfrTrm">
              Regeringen uppdrar åt lärarutbildningarna att erbjuda kompetensutveckling
              och fortbildning till lärare inom det ämnesövergripande kunskapsområdet
              trafik.
            </item>
          </list>
          <head xml:id="i-67hxAxV88MWAgh44fcMmUA" type="h2">
            Regeringsuppdrag till Vägverket 2006
          </head>
          <p xml:id="i-RkKoGC1BUZV386NpFnbgNd">
            Efter ytterligare en period där ingenting hänt och debatten varit
            intensiv uppdrog den förra regeringen åt Vägverket att vidareutveckla
            stödet till skolans arbete med trafikfrågor. I uppdraget ingår
            att marknadsföra befintligt stöd och att ta fram en plan för hur
            stödet kan utvecklas. Uppdraget skall omfatta förskola, grundskola
            och gymnasium.
          </p>
          <p xml:id="i-Jgki2uqBtVRwbfL7Sm17ga">
            I sin rapport från mars 2007 anför man att skolans arbete med
            trafik bör knytas till lärande om hållbar utveckling. Man anger
            dock inte vad detta konkret innebär. I rapporten redovisar Vägverket
            följande avsikter och förslag:
          </p>
          <p xml:id="i-8CzX8hPDjP7ifQHZuRrHtF">
            Vägverket avser:
          </p>
          <p xml:id="i-QpZ9fgpzCNe8SFi9ZduuGp">
            att initiera och driva en samrådsgrupp med aktörer som är aktiva
            när det gäller att stödja skolans arbete med trafikfrågor,
          </p>
          <p xml:id="i-8Go8GUrz6Kg7tLqsyiHRBz">
            att se över och utveckla myndighetens hemsida och faktamaterial,
            när det gäller stöd till skolan, i enlighet med lärande för hållbar
            utveckling,
          </p>
          <p xml:id="i-WgHUW5dPgHmwLKmiexAzhg">
            att utveckla ett stödmaterial som kan användas i skolans arbete
            med trafikfrågor. Materialet ska baseras på lärande för hållbar
            utveckling och samarbete bör ske med Myndigheten för skolutveckling.
          </p>
          <p xml:id="i-XDggeZ4NbhfFD6SKymr6xd">
            att, i samverkan med Myndigheten för skolutveckling, initiera,
            stödja och dokumentera lokalt utvecklingsarbete kring trafik och
            hållbar utveckling.
          </p>
          <p xml:id="i-S6y2uSfeukjpZ52u7kZLHj">
            Dessutom föreslår Vägverket:
          </p>
          <p xml:id="i-2QumzmMfKRhUixsHq8KRNW">
            att regeringen ger Skolverket i uppdrag att arbeta in mål för
            kunskapsområdet trafik i kursplanerna,
          </p>
          <p xml:id="i-4JnaD2D7oC9Sca7mx4gdrz">
            att regeringen ger Myndigheten för skolutveckling i uppdrag att,
            i samverkan med Vägverket, sprida information, stödmaterial och
            goda exempel kring skolors arbete med trafik och hållbar utveckling,
          </p>
          <p xml:id="i-93SWrdQu7zdmU1v3BTDtq2">
            att regeringen ger Myndigheten för skolutveckling i uppdrag att,
            inom ramen för sitt arbete med hållbar utveckling, samverka med
            Vägverket kring initiering, stöd och dokumentation av lokalt utvecklingsarbete
            kring trafik och hållbar utveckling.
          </p>
          <p xml:id="i-HGGBMEBSwhxkvdFJXbukt">
            Sedan rapporten lämnades har ingenting hänt som kan bedömas förbättra
            den rådande situationen. Det finns en stor risk att vi återigen
            hamnar i en långbänk med nya utvecklings- och försöksprojekt där
            ingenting egentligen sker som förbättrar situationen. Istället
            behövs en kraftfull förändring .
          </p>
          <head xml:id="i-C4ykwC8Guegk5eJdpsERyL" type="h2">
            NTF:s undersökning om trafikkunskaper
          </head>
          <p xml:id="i-FPFRRNgaZXzNEpL1ZFMiup">
            Som ett led i NTF:s arbete med att förbättra situationen genomfördes
            en enkätundersökning bland 11 000 tolvåriga barn. Resultaten visade
            stora brister i barnens trafikkunskaper. Här följer några axplock:
          </p>
          <list xml:id="i-EeTu1rpaBkmvpdX55DiGPY" style="ul">
            <item xml:id="i-RF3yX9a6QeBeLF4PWpnmW4">
              70 procent tror att de ska gå på vägens högra sida om det saknas
              trottoar.
            </item>
            <item xml:id="i-7NwmJ3zFepcJYensCvnygv">
              43 procent känner inte till att det finns en lag om cykellyse.
            </item>
            <item xml:id="i-9VMVDhoihu8dZuzkMJJqQt">
              Mindre än hälften känner till vad några av våra vanligaste vägmärken
              betyder.
            </item>
            <item xml:id="i-9upro8TMSi84Y8tQM61ZhB">
              Bara 36 procent känner till den korrekta innebörden av högerregeln.
            </item>
            <item xml:id="i-XbdGCJYkK2i2YTPm7HFpuC">
              Bara 20 procent har diskuterat ämnet trafiksäkerhet mer än fem
              gånger under hela mellanstadiet.
            </item>
          </list>
          <head xml:id="i-Lkx2txgVy2qTqeTGNh8Wpe" type="h2">
            Förslag
          </head>
          <p xml:id="i-NyurnSh2RTA47JJCR7hVwE">
            För att situationen skall förbättras behövs tre grundläggande
            förändringar.
          </p>
          <p xml:id="i-LJ2rJNWvNC9vRt91U4Z3ki">
            Den första gäller att trafikundervisning blir obligatoriskt i
            skolan. Den befintliga formuleringen i läroplanen måste därför
            skärpas. Det är dock inte önskvärt att trafik enbart genomförs
            som eget ämne med egna lektioner, utan sådana lektioner bör också
            kompletteras med att trafikfrågor integreras i ordinarie skolämnen.
          </p>
          <p xml:id="i-5jHtyRmEjsaahhB46fjTHJ">
            Den andra förändringen gäller kunskapsmål för skolans arbete
            med trafik. Läroplanen fungerar som styrdokument för skolans arbete,
            men innehåller inga mål för arbetsområdet trafik. En viktig första
            åtgärd är därför att kunskapsmål formuleras för trafik i läroplanen.
            Om detta görs kommer trafik att få sin berättigade plats i undervisningen
            och i lärarutbildningen.
          </p>
          <p xml:id="i-7zeogL7jvrMwSCriBc4ttR">
            Den tredje förändringen gäller vem som har ansvar för stödet
            till skolan. Idag tar varken Vägverket eller Skolverket ett tillräckligt
            ansvar för trafikundervisningen i skolan. Det finns en organisation,
            NTF, som har en organisation som består av 23 länsförbund, 74
            medlemsorganisationer samt flera andra viktiga nätverk. De når
            ut över hela landet och har en tradition att arbeta med barnens
            trafiksäkerhet och att stödja skolan i sitt arbete för en säkrare
            trafik. Därför lämpar sig NTF initialt för att ta ett nationellt
            ansvar för att stödja och samordna trafikundervisningen i skolan.
          </p>
        </div>
        <div xml:id="i-BmfCV6MnpENxPjhZgAtWyw" type="signatureBlock">
          <list xml:id="i-AZwTPPwryujrkGA8rqmtmX">
            <item xml:id="i-8cuGYbF7K1u5ByRQxrmW9n" who="i-TECanR77Prb79DHwPvLitN" type="signature">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
