<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-00810">
  <teiHeader>
    <fileDesc>
      <titleStmt>
        <title>Ökad kulturmiljöhänsyn vid exploatering</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:810 av Aron Emilsson m.fl. (SD)</title>
          <idno type="rdwebb">H802810</idno>
          <rs type="number">810</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H802810/text</ref>
          <ref type="dokument_url_html">http://data.riksdagen.se/dokument/H802810</ref>
          <ref type="dokumentstatus_url_xml">http://data.riksdagen.se/dokumentstatus/H802810</ref>
          <ref type="docx">http://data.riksdagen.se/fil/97E2EC03-6DBB-4BB8-9DD7-19DC8F50BD2C</ref>
          <ref type="pdf">http://data.riksdagen.se/fil/F95C6940-E699-442E-8FD7-33D8DD0A22AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GnmWeyXSLz5yVDzim3Axdw" type="signed"/>
        <correspContext corresp="i-GnmWeyXSLz5yVDzim3Axdw">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-KvUeu7ZVkp9uEr7crAU1CH" type="submitted">
          <date when="2020-10-01"/>
          <time when="11:00:32"/>
        </correspAction>
        <correspAction xml:id="i-5v8vYZ9QRFs1WPCySJLAup" type="reviewed">
          <date when="2020-10-01"/>
          <time when="14:36:10"/>
        </correspAction>
        <correspAction xml:id="i-A27Tn9GJPd6HFEBgP9V3pX" type="referred">
          <date when="2020-10-14"/>
        </correspAction>
        <correspAction xml:id="i-5fjQm13KrYdbY6gDskSf8Y" type="assigned">
          <date when="2021-05-05"/>
          <time when="17:20:39"/>
        </correspAction>
        <correspContext corresp="i-5fjQm13KrYdbY6gDskSf8Y">
          <ref type="assignedTo">Kulturutskottet</ref>
        </correspContext>
        <correspAction xml:id="i-UjGLtDbEkJzceeoCcg4DyX" type="behandlas_i"/>
        <correspContext corresp="i-UjGLtDbEkJzceeoCcg4DyX">
          <ref type="uppgift">2020/21:CU13</ref>
          <ref type="ref_dok_id">H801CU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU13</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PTPVSb9J3cNhchGRgXSVVh" type="behandlas_i"/>
        <correspContext corresp="i-PTPVSb9J3cNhchGRgXSVVh">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V5chraE4PrTDFwqoYeCQvZ" type="motHeader">
        <div xml:id="i-4gV1rKqF5Ndmsbbw5xPMox" type="motTitle">
          Motion till riksdagen 2020/21:810 av Aron Emilsson m.fl. (SD)
          Ökad kulturmiljöhänsyn vid exploatering
        </div>
      </div>
      <div xml:id="i-UXVK4rw94V5WUzar99gaWd" type="motBody">
        <div xml:id="i-LwAxBLx7m551SK6jscNPsP" type="motProposal" subtype="förslag">
          <head xml:id="i-DXU1ovRHfYqkjyj2BR2aM8">
            Förslag till riksdagsbeslut
          </head>
          <list xml:id="i-RmnTXY28eKjgCt8uGQzQBt" style="ol">
            <item xml:id="i-JC4MFUXL4669yTxNaRnbM6">
              Riksdagen ställer sig bakom det som anförs i motionen om att
              regeringen bör tillsätta en utredning om kulturmiljöstimulans
              och sanktionsmöjligheter vid kommersiella aktörers överträdelser
              gentemot känsliga kulturmiljöer och tillkännager detta för regeringen.
            </item>
            <item xml:id="i-2nssjXwvKeRSqJaGtVyr9u">
              Riksdagen ställer sig bakom det som anförs i motionen om åtgärdskrav
              och vite för aktörer som inte respekterar kulturhistoriska och
              allmännyttiga skönhetsvärden och tillkännager detta för regeringen.
            </item>
          </list>
        </div>
        <div xml:id="i-Ci7upiG68ep21PdhtK2naL" type="motContent">
          <head xml:id="i-4geaS5LiuAgMYmwkLEgDLH" type="h1">
            Motivering
          </head>
          <p xml:id="i-JJC9MHh7MbkYbasx5V7zHz">
            Över hela Sveriges land gestaltas vår gemensamma historia i lager
            av kulturmiljöer, inte sällan av höga kulturhistoriska värden.
            Kulturmiljön på landsbygden kommer till uttryck i alltifrån små
            torp och överloppsbyggnader till ståtliga gårdar, herresäten och
            slott med tillhörande ekonomibyggnader. För att inte tala om alla
            medeltida kyrkor och kyrkogårdar som i många avseenden förkunnar
            både arkitekturhistoria, lokalt hant­verkskunnande interiört och
            exteriört och även historisk utformning av kyrkogårds­miljön och
            det gröna kulturarvet jämte de olika århundradenas utformningar
            av gravvårdar. I stadsmiljön ger sig kulturhistoriska värden sig
            tillkänna genom stads­bilden, i form av äldre hus, innergårdar
            och ibland hela kvarter, eller torg och ståtliga domkyrkor. Överallt
            möter vi platser och miljöer som bär på såväl mänskliga levnadsöden
            och personhistoria, som lager av historiska byggnadssätt, färgval
            och material som signalerar estetisk hållbarhet och medvetenhet.
            Kulturmiljön är ofta både estetiskt tilltalande och hälsosam.
            I andra fall signalerar kulturmiljön inte uppenbara skönhetsvärden,
            men likväl lärorik orientering om exempelvis industrihistoria.
            Vår rika flora av kulturmiljöer är en länk till vår historia och
            en del av vårt kollektiva minne.
          </p>
          <p xml:id="i-Qtvu9GBPfZ6b5N7Br5Pctf">
            Lagstiftningen har sedan länge understrukit samhällets och inte
            minst det offentligas ansvar för att vårda, bevara och visa hänsyn
            till kulturmiljöer av kulturhistoriskt värde. Det har uttryckts
            i kulturminneslagen, numera den reviderade kulturmiljölagen, men
            även i väglagen, järnvägslagen och inte minst plan- och bygglagen.
          </p>
          <p xml:id="i-LWrbdbQYjV9bC7w6YU6wpP">
            I plan- och bygglagen stipuleras kommunernas ansvar och åligganden
            gällande kulturhistoriska miljöer, vilket inte sällan uppmärksammas
            i samband med nya detaljplaners antaganden och exploatering som
            på något sätt förvanskar, förfular eller ytterst leder till rivning
            av skyddsvärd kulturmiljö. Inte sällan föregås förfarandet av
            avvikande meningar och protesterande inlagor från såväl kulturmiljövården
            som civilsamhället och allmänheten. I dag råder dessutom ett stort
            underskott av bebyggelse­antikvarisk kompetens i landets kommuner
            såväl bland tjänstemän och förtroendevalda, vilket kommit till
            uttryck i flera uppmärksammade artiklar i pressen de senaste åren.
            För att komma tillrätta med denna problematik driver Sverigedemokraterna
            reformförslag och anslagshöjningar som ska trygga såväl vård och
            underhåll av det samlade kultur­arvet, men också höja kompetensen
            i kommunerna.
          </p>
          <p xml:id="i-BFWP3KKP6piuZHmAuUzLw3">
            Inte sällan står kommuner i begrepp att anta nya detaljplaner
            i syfte att förtäta, eller exploatera områden i anslutning till
            känsliga kulturmiljöer. På detta har otaliga fall rapporterats
            de senaste åren. Ett av de senare fallen som vållat massiv debatt
            är exploateringen vid Prästviken, eller närmare bestämt Sankt
            Botvids kyrka, i Botkyrka kommun invid E4:an utanför Stockholm.
            Detta är en kyrkomiljö med medeltida anor och vägskäl och landskapsbilden
            oerhört känslig. Placering, storlek, omfattning, material- och
            färgval etcetera kommer att ha mycket stark betydelse för den
            känsliga kulturhistoriska miljön av riksintresse. Det arbete som
            påbörjats och de planer som offentliggjorts har väckt stor debatt
            och visat obefintlig, eller mycket liten hänsyn till miljön. Det
            här är ett fall av många, men pekar på en mer omfattande problematik
            i grunden, nämligen risker vid exploatörers och byggherrars brist
            på förståelse och kompetens om lokala och historiska förhållanden.
            Det understryker också behovet av en utvidgad lagstiftning där
            inte bara kommunen, utan också exploatören har ett ansvar i hänsynstagandet
            till känsliga miljöer av högt kulturhistoriskt värde.
          </p>
          <head xml:id="i-C4582fjixqkdH3MMwKJNJp" type="h2">
            Kulturmiljöstimulans och översyn av enprocentsregeln
          </head>
          <p xml:id="i-BiFkFPLFQdhDfGf5uSFbsM">
            Vi menar att det krävs ett samlat grepp för att komma tillrätta
            med ovan nämnda problematik. En del av det är att stärka det allmänna
            skyddet av kulturmiljöer i anslagshöjningar till berörda myndigheter
            och civilsamhället, det andra att stimulera kompetensförstärkning
            i den kommunala förvaltningen. I tillägg till det här bör regeringen
            utreda hur exploatörer och byggherrar på den kommersiella sidan
            kan stimuleras att visa kulturmiljöhänsyn och åläggas ett ansvar
            för densamma. Dels menar vi att det finns fog för att se över
            möjligheterna till att utveckla enprocentregeln med en kulturmiljöklausul
            där såväl offentliga som kommersiella aktörer omgärdas av ett
            tydligare riktmärke för kulturhistorisk hänsyn. I vår motion rörande
            arkitekturfrågor yrkar vi på att en helhetsutredning om enprocentregeln
            ska tillsättas där denna del ingår.
          </p>
          <p xml:id="i-6HgS46AmFtBzq2vW5PLWi4">
            I miljöer där särskild kulturhistorisk hänsyn och estetiskt hållbar
            gestaltning måste tas för att exploatering och nybyggnation i
            anslutning till kulturhistoriska miljöer gör påtaglig inverkan,
            bör en utredning om en kulturmiljöstimulans tillsättas. Det bör
            utredas huruvida stat, kommun och kommersiella aktörer kan samverka
            och exploatören söka delfinansiering för att mildra påtaglig inverkan
            i landskaps- och stadsbild. Det kan handla om att resurser behövs
            för att rekrytera kulturmiljökompetens, anpassa bebyggelse utifrån
            platsens historia och stilbild eller använda alternativa och ibland
            mer kostsamma materialval. Hantverk, harmonisk utsmyckning och/eller
            informationstavlor och markeringar av platsens kulturhistoriska
            värde för att synliggöra platsens historia för boende och besökare
            bör stimuleras så långt det är möjligt.
          </p>
          <head xml:id="i-8kVMRiNQyMAhZk3RoBHY5o" type="h2">
            Vite vid överträdelser
          </head>
          <p xml:id="i-Lj9qPtjnDZAK1u3PJyHBuo">
            Byggherrar och exploatörer bör liksom kommuner, vilka är de som
            har mandat över planmonopolet, vara trygga i att det finns proaktiva
            möjligheter, incitament och ålägganden som möjliggör ansvarstagande
            för kulturmiljön i ett tidigt skede i processen. Samtidigt är
            det centralt att överträdelser kan rendera i böter, eller vite,
            för de exploatörer som undviker eller bortser från att ta hänsyn
            till känsliga kulturmiljöer eller riksintressen, trots medvetenhet
            om det ansvar som åligger dem. Regeringen bör därför i en utredning
            om kompletterad eller förändrad enprocentregel enligt ovan, också
            utreda hur en lagstiftning kan utformas som möjliggör sanktionsmöjligheter
            vid överträdelser.
          </p>
          <head xml:id="i-WYT7bcdbibaojLx9TEdnpd" type="h2">
            Åtgärdskrav vid förstörelse av kulturmiljö
          </head>
          <p xml:id="i-SJrbYGHbLXCWTEYGR3zvBN">
            Om en kulturmiljö förstörts och den nya miljö som byggts har
            obefintliga skönhets­värden bör miljön i vissa fall kunna återställas
            eller byggas om. Utformningen av våra gemensamma miljöer påverkar
            hälsa och välmående bland de som rör sig i miljöerna, och det
            är inte rimligt att kommersiella intressen helt ignorerar allmännyttan
            för generationer framöver. Om en betydande folklig opinion markerar
            mot en ny miljös brist på kulturhistorisk hänsyn eller brist på
            skönhetsvärden bör frågan om återställande eller försköning av
            miljön kunna väckas. Olika aktörer som verkat för att förstöra
            eller förfula en miljö bör kunna åläggas att återställa eller
            försköna den miljö de haft negativ åverkan på. Under vilka omständigheter
            och övriga former för när detta ska kunna krävas, bör utredas.
            Det viktiga är att olika aktörer som inte respekterar skönhetsvärden
            och kulturhistoriska värden ska vara medvetna om att de kan bli
            ålagda att återställa eller försköna den miljö de förstört.
          </p>
        </div>
        <div xml:id="i-RLihjzBFPQRQLd1djwnSL9" type="signatureBlock">
          <list xml:id="i-6oHbSgpkXh6AVgeWLyEZgu">
            <item xml:id="i-UW2qVAJbY2ChGertTsEKGE" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-9unNCv49m8HKFcYvnxiPX7" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-8u7FX7rL5haHeKagDvr8u5" who="unknown" type="signature">
              Jonas Andersson i Linköping (SD)
            </item>
            <item xml:id="i-NAXUTXnzpLDRwmLbCBt43X" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
            <item xml:id="i-Pcqu5JHLfMVPsAN6kiuK4X" who="i-VCBwijV18pWsvC1p2xZJJm" type="signature">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
