<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-JoU-00306">
  <teiHeader>
    <fileDesc>
      <titleStmt>
        <title>Skogspolitiken</title>
        <author corresp="i-3zX4fenEP6h9BRxB9phL4V i-3zX4fenEP6h9BRxB9phL4V">av Ulf Kero m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogspolitiken</title>
          <idno type="rdwebb">GL02Jo306</idno>
          <rs type="number">Jo306</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GL02Jo306/text</ref>
          <ref type="dokument_url_html">http://data.riksdagen.se/dokument/GL02Jo306</ref>
          <ref type="dokumentstatus_url_xml">http://data.riksdagen.se/dokumentstatus/GL02Jo306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3zX4fenEP6h9BRxB9phL4V</idno>
            <name>Ulf Kero</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TEFXMjR6WsvCeeLdc2wQ82</idno>
            <name>Lennart Klockare</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-3zX4fenEP6h9BRxB9phL4V</idno>
            <name>Ulf Kero </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TEFXMjR6WsvCeeLdc2wQ82</idno>
            <name>Lennart Klockare </name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8KZn67Bd5jB7hYNaAz3fEf" type="signed"/>
        <correspContext corresp="i-8KZn67Bd5jB7hYNaAz3fEf">
          <note type="signatory" corresp="i-3zX4fenEP6h9BRxB9phL4V"/>
          <note type="signatory" corresp="i-TEFXMjR6WsvCeeLdc2wQ82"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-3zX4fenEP6h9BRxB9phL4V"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-TEFXMjR6WsvCeeLdc2wQ82"/>
        </correspContext>
        <correspAction type="referral" xml:id="i-ASJnW32kM8vgQodA3fwrtk">
          <date when="1997-10-10"/>
        </correspAction>
        <correspAction type="dismissal" xml:id="i-D4V9Z3979nTd9YpLo5unQi">
          <date when="1997-10-10"/>
        </correspAction>
        <correspAction type="submission" xml:id="i-FCQUgH7osE4boiBAazxwUH">
          <date when="1997-10-06"/>
        </correspAction>
        <correspAction type="referral" xml:id="i-RWfEvmcvx74kAzGmbuJ23j">
          <date when="1997-10-10"/>
        </correspAction>
        <correspAction type="dismissal" xml:id="i-WxzEKRpqPv2c4PGbAg1FeC">
          <date when="1997-10-10"/>
        </correspAction>
        <correspAction type="submission" xml:id="i-9daSeLDXUkwBMDkQxPWuy9">
          <date when="1997-10-06"/>
        </correspAction>
        <correspAction type="assigned" xml:id="i-BpxYi8hw971nqJp23aUKck"/>
        <correspContext corresp="i-BpxYi8hw971nqJp23aUKck">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_JO_0306/mot_199798_JO_0306-0001.pdf"/>
      <div type="motHeader" xml:id="i-N8s9y7vvvWgMReg38nDgnk">
        <div type="motTitle" xml:id="i-HYmFRpNbagHLpWCWW2TRcM"/>
        <div type="motSubmissionInfo" xml:id="i-Neu2FvLs9VEwCHefPNLycR"/>
      </div>
      <div type="motBody">
        <div>
          <p>JJo306</p>
          <p>Motion till riksdagen</p>
          <p>1997/98:Jo306</p>
          <p>av Ulf Kero m.fl. (s) Skogspolitiken</p>
          <p>Ha</p>
          <p>Mot. 1997/98 Jo306-310</p>
          <p>Sveriges skogar har stor betydelse för landets ekonomi och välstånd. De är också av stor betydelse för sysselsättning och försörjning i många bygder och därmed även för möjligheterna att vidmakthålla en levande landsbygd. Skogsråvara kan också få stor betydelse för landets framtida energiproduktion. Sammantaget kan det bedömas att skogarnas samlade nyttigheter ökar i betydelse för det svenska folkhushållet. Enligt skogsprinciperna skall skogen och skogsmarken brukas på ett hållbart sätt som tillgodoser en lång rad mänskliga behov hos såväl nuvarande som kommande generationer. Detta innebär att skogens nyttigheter skall tas tillvara samtidigt som den biologiska mångfalden och andra miljövärden skyddas. Svensk skogspolitik har varit framgångsrik tack vare lämpligt utformade medel som fortlöpande har anpassats och utvecklats med hänsyn till ändrade förutsättningar och ny kunskap. Enligt vår bestämda uppfattning är det fel att, i en tid då skogarnas nationella och globala betydelse i olika avseenden ökar, snäva in den skogspolitiska medelsarsenalen. Det finns istället skäl att öka den nuvarande bredden när det gäller skogspolitiska medel. Detta hindrar inte att det är nödvändigt att medlen på samma sätt som hittills anpassas och förändras med hänsyn till den aktuella utvecklingen. Vi anser att Sverige även framgent behöver en stark skogspolitik, med ett större statligt ansvar, som omfattar alla de medel som behövs för att uppnå högt ställda mål. Det var därför mycket olyckligt att både ÖSI och de obligatoriska skogs- bruksplanerna avskaffades. Om vi skall klara miljömålet, om skogsägarna skall kunna ta sitt sektorsansvar för miljön, om vi skall kunna tillbakavisa den internationella kritik som det svenska skogsbruket har fått under senare tid då krävs det god beståndsanknuten kunskap om vad som finns i skogen. Att det i ett skogsland som Sverige behövs information om en av landets viktigaste basresurser som täcker ca 60 26 av landytan borde vara självklart. Vad frågan gäller är vilken information som skall samlas in, hur inventeringen skall organiseras och finansieras och slutligen hur informa- tionen skall användas. Det statliga ekonomiska stödet till skogsbruket har minskat kraftigt efter mitten av 1980-talet. Endast en liten del, den som gäller ädellövskogsbruk och miljöinsatser, kvarstår. Vad gäller statligt stöd till skogsbruket kommer</p>
          <pb facs="riksdagen-motions-pdf/data/199798/mot_199798_JO_0306/mot_199798_JO_0306-0002.pdf"/>
          <p>Sverige därefter att framstå som starkt avvikande jämfört med andra skogsländer. Enligt vår uppfattning är det motiverat med statligt stöd till skogsbruket i vissa situationer. Det gäller bl.a. vid stora samordningsbehov som t.ex. vid skogsvägsbyggnad och skogsmarkskalkning. Vidare i de fall långsiktiga investeringar inte är företagsekonomiskt lönsamma men däremot motiverade rån samhällssynpunkt. Det kan gälla ädellövskogsbruk och vissa kostnadskrävande insatser i primärproduktionen som ger utdelning först på mycket lång sikt. Slutligen kan skogspolitiken med hjälp av statligt stöd bidra till att uppfylla de regionalpolitiska målen. I vårt glest befolkade land och särskilt i Norrland utgör skogsbilvägarna en viktig del av den totala infrastrukturen. Dessa vägar är primärt till för de areella näringarnas behov men är naturligtvis så snart de finns av väsentlig betydelse för t.ex. elkrafts- och teleföretagens möjligheter att utföra utbyggnad, service och underhåll på sina anläggningar på ett effektivt sätt. Av tradition utgör skogen en viktig källa för rekreation åt det svenska olket. Möjligheterna för människor att komma ut i skogen för att plocka bär och svamp, fiska eller att helt enkelt bara vistas där (om det nu kan anses vara en relevant och tillåten sysselsättning) har hittills i hög grad underlättats av att huvuddelen av skogsbilvägarna varit öppna för allmänheten. Det finns fortfarande stora potentiella möjligheter att utveckla det svenska skogsbilvägnätet. Samhället/staten måste ta ett stort ansvar då det gäller att styra och leda utbyggnaden av landets totala infrastruktur, vilket också inbegriper skogsbilvägarna. Att överlåta huvuddelen av detta ansvar till "marknaden" saknar realism, sannolikt bottnande i okunskap om sakför- hållanden. De långa transportavstånden och höga transportkostnaderna innebär att skogsvägnätet måste planeras i samverkan och grundas på helhetssyn för att få optimal effekt för skogsnäringen och det övriga samhället. Ett motiv för att staten bör ta en del av kostnaderna för investeringar i skogsbilvägnätet är att den samlade nyttan av ett optimalt skogsbilvägnät är mycket stor. I den mån staten ger stöd till skogsvägbyggande kan man också ställa krav på öppethållande. Samverkan är nödvändig för att förhindra en fragmentering av skogsland- skapet med onödiga vägar. Denna samverkan är mycket svår att åstadkomma utan statlig styrning och stimulans i form av ett stöd. Detta beror i huvudsak på att markägarna annars inte anser sig ha tillräckligt starka incitament för att samverka. Tendensen att var och en bygger sin egen väg är mycket tydlig idag. Detta är signaler som staten borde vara vaken för och beakta. Inom EU har man idag betydande bidrag till byggande av skogsbilvägar. Bidragen består dels av EU-medel, dels av allmänna medel inom respektive land. Bidragsbeloppen kan uppgå till nivåer som vida överstiger dem som varit aktuella i vårt land. Försvagning av skogspolitiken som skedde i samband med ändringen av skogspolitiken 1994 innebar negativa konsekvenser för Norrlands utveckling, då främst dess inland.</p>
          <p>Mot. 1997/98J0306</p>
          <pb facs="riksdagen-motions-pdf/data/199798/mot_199798_JO_0306/mot_199798_JO_0306-0003.pdf"/>
          <p>3</p>
          <p>Enligt riksdagens tidigare beslut skall skogspolitiken även i fortsättningen medverka till att uppfylla de övergripande målen för den ekonomiska politiken, regional- och sysselsättningspolitiken samt miljöpolitiken. I de skäl som anförs för formuleringen av produktionsmålet betonas skogens betydelse för vårt lands ekonomi och välstånd. Det betonas att en effektiv skogsproduktion och tillvaratagande av råvaran är grunden för sysselsättning och försörjning i många bygder. Det är därför angeläget att skogsbruket kan drivas vidare i dessa bygder. Det påpekas också att skogen kan förse oss med energiråvara. Från skogsbrukets utgångspunkter är ett fortsatt boende på landsbygden en viktig fråga. En aktiv och levande landsbygd med tillgång till arbetskraft och god infrastruktur är en viktig förutsättning för ett väl fungerande skogsbruk. Omvänt bidrar ett aktivt skogsbruk till möjligheterna för en fortsatt bosättning i många bygder. I ett läge där lönsamheten i skogsbruket viker och när det finns avsättningsproblem är det särskilt angeläget att samhället går in med stödåtgärder. En starkt berättigad fråga är hur skogspolitiken skall kunna bidra till de regionalpolitiska målen om det i skogspolitiken inte finns några aktivitets- skapande insatser. Vi anser att det är angeläget att främja regional utveckling genom skogspolitiska insatser. Ekonomiskt stöd till skogsbruket bör därför övervägas för att främja ett aktivt skogsbruk som i dagsläget ger arbets- tillfällen och för framtiden en hög och värdefull skogsproduktion. Under den senaste tiden har avverkningarna minskat starkt inom privatskogsbruket i Norrlands inland. På kort sikt får det antas att huvuddelen av virkesbehovet i norra Sverige kommer att tillgodoses genom avverkningar i kustlandet eller på annat håll längre söderut. Såväl ändrad prissättning som den ändrade lagstiftningen talar för en sådan utveckling. Statligt stöd till skogsbruksåtgärder i Norrlands inland är motiverat av såväl skogspolitiska som regionalpolitiska skäl och bör därför övervägas. När röjningsskyldigheten i SVL (skogsvårdslagen) slopades gav det en elaktig signal till skogsägarna att röjningen inte är att betrakta som en lika viktig åtgärd som tidigare. Vi delar inte uppfattningen att skyldigheten att röja har hindrat produktionen av virke med hög kvalitet. Tvärtom visar såväl orskning som praktisk erfarenhet att en rätt utförd röjning är en förutsättning ör en hög kvalitetsproduktion. Inte minst därför bör röjning inräknas i de åtgärder som normalt ingår i god skogsvård. Enligt de erfarenheter och forskningsrön som finns att tillgå är möjlig- heterna att utöka arealandelen naturlig föryngring ganska begränsade. Naturlig föryngring kan givetvis användas på marker där metoden är lämplig. Den kraftiga ökning av den naturliga föryngringen som har inträffat på vissa håll äventyrar på sikt produktionsmålet. Det är viktigt att slå fast att produktionsinriktningen, liksom hittills, bör vara huvudsakligen barrträd av god timmerkvalitet. Detta utesluter inte att lövträdsandelen, där så är lämpligt, kan öka i våra barrskogar och att anläggning av lövbestånd kan ske på därför särskilt lämpliga marker.</p>
          <p>Mot. 1997/98J0306</p>
          <pb facs="riksdagen-motions-pdf/data/199798/mot_199798_JO_0306/mot_199798_JO_0306-0004.pdf"/>
          <p>Rådgivning, information och utbildning skall prägla skogsvårds- organisationens verksamhet. Detta innebär att om den nya skogspolitiken, som i stor utsträckning bygger på kunskap, skall lyckas så krävs det omfattande utbildnings- och rådgivningsinsatser. Enligt tillgängliga uppgifter utvecklas skogsägandet i riktning mot att allt fler skogsägare är allt mindre beroende av sin skog och har allt mindre yrkeserfarenhet. Samtidigt har skötseln av skogen blivit allt mera komplicerad och kunskapskrävande. Det nya miljömålet och näringens sektorsansvar för en rik och varierad skogsmiljö ställer också ökade krav på kunskaper hos skogsägarna. Rådgivningen spelar en allt viktigare roll i skogspolitiken och den behöver kompletteras med ökade informationsinsatser. De så kallade alternativa metoderna för avverkning och beståndsanläggning är kunskapskrävande. Detsamma gäller kraven på miljöhänsyn. Under de närmaste åren kommer det att behövas en omfattande anslagsfinansierad rådgivning om den nya skogspolitiken skall ge goda resultat. Finansiering av skogspolitiken bör kompletteras med sektorns egna medel. Vi föreslår att en skogsvårdsavgift på 2 promille av skogsbruksvärden införs. Medlen avser att finansiera vissa gemensamma insatser för skogsbrukets utveckling som forskning, inventeringar, information och rådgivning. Vidare kan en miljöfond byggas upp som samfinansieras av avgifter och statsmedel. Regionalpolitiken och inköp av mark för reservat bör finansieras via statsbudgeten.</p>
          <p>Hemställan Med hänvisning till det anförda hemställs att riksdagen som sin mening ger regeringen till känna vad i motionen anförts om en stark skogspolitik. Stockholm den 6 oktober 1997 Ulf Kero (s)</p>
          <p>Lars U Granberg (s) Lennart Klockare (s)</p>
          <p>Mot. 1997/98J0306</p>
          <p>4</p>
        </div>
      </div>
    </body>
  </text>
</TEI>
