<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__190/mot_1945__ak__190-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 190. ä
          </p>
          <p>
            Nr 190.
          </p>
          <p>
            Av herr Lundstedt, angående utredning om skapande av garantier
            till skydd för den enskilde mot personliga kränkningar genom missbruk
            av pressfriheten.
          </p>
          <p>
            Förra året tillsatte statsrådet och chefen för justitiedepartementet
            en kom- mission för en allsidig utredning angående revision av
            tryckfrihetsrätten. I sitt anförande i statsråd den 30 juni 1944,
            då bemyndigandet att tillsätta denna kommission gavs, berörde
            justitieministern visserligen juryinstitutio- nens bristfällighet
            också med hänsyn till behovet av skydd ”för den enskilde mot otillbörliga
            angrepp från pressens sida”. Men justitieministern uttalade intet
            särskilt, som skulle kunna föranleda antagandet, att kommissionen
            hade att till genomgripande behandling upptaga hela denna skyddsfråga,
            framför allt att ägna sin uppmärksamhet åt behovet av kvalificerat
            skydd för den enskilde mot pressliga övergrepp i form av uppsåtliga
            eller i ”dolus even- tualis” begångna (möjligen också grovt kulposa)
            osanningar eller förvansk- ningar, vilkas utspridande inför allmänheten
            kan vara ägnat att försvåra en oförvitlig medborgares existens
            i samhället och nedsätta, kanske rent av lamslå, hans förmåga
            av arbetsprestationer i det allmännyttigas tjänst. Jäm- väl andra
            omständigheter tyda på att denna fråga icke tänkts skola göras
            till föremål för någon djupgående undersökning i kommissionens
            utrednings- arbete. I debatten vid 1933 års riksdag angående omdaning
            av tryckfrihetsproces- sen tillät jag mig bl. a. yttra följande
            (A. K:s prot. nr 41, s. 35):
          </p>
          <p>
            ”... Det är obestridligt, att en tidning under särskilda förhållanden
            har i sin makt att genom illvilliga och osannfärdiga framställningar
            kunna för- bittra enskilda medborgares liv, slå ned deras livsmod
            och stäcka deras verk- samhet. Denna makt ha tidningarna därigenom,
            att dylika deras handlings- sätt praktiskt taget äro straffria.
            Här föreligger en inkonsekvens i vårt rättsväsende, som är nästan
            obegriplig. Vår rättsåskådning är ju sådan, att den enskilde anses
            lika litet behöva tåla några moraliska lidanden, i illvillig avsikt
            honom tillfogade, som i sådan avsikt honom tillfogade kroppsliga
            lidanden. Man talar i båda fallen om personlig integritet, vilken
            — som det heter — icke får lov att kränkas. I enlighet härmed
            är också en person, som illvilligt ärekränker annan eller förtalar
            honom på sådant sätt, att det kan vara menligt för den förtalades
            sociala eller ekonomiska anseende, straffbar enligt 16 kap. strafflagen.
            Detta gäller dock endast med en högst väsentlig inskränkning.
            Det finns nämligen, mina herrar, en betydande förutsättning för
            att vår strafflag skall reagera mot dessa lumpna handlingssätt,
            och det är, att dessa handlingssätt äro relativt obetydliga, d.
            v. s. att de ske muntligen eller genom brev eller dylikt. Producerar
            sig däremot förtalet i hundratusen
          </p>
          <pb facs="riksdagen-motions-pdf/data/1945/mot_1945__ak__190/mot_1945__ak__190-002.pdf"/>
          <p>
            8 Motioner i Andra kammaren, nr 190.
          </p>
          <p>
            stämmor, drives förtalet genom pressen, då är den förtalande
            praktiskt taget skyddad. Juryinstitutionen gör det till ett fullkomligt
            hasardspel för målsäga- ren, som i en process riskerar att endast
            ytterligare förlora heder och anse- ende och dessutom en massa
            penningar. Därför nödgas han vanligen fördraga det lögnaktiga
            förtalet, fördraga reptilernas spott och spe, fördraga krypskyt-
            tarnas sårande projektiler. Dessa åter kunna tryggt hängiva sig
            åt sina trium- fer. När det ena offret slutligen oskadliggjorts,
            tar man lika oansvarigt och ansvarslöst sikte på ett nytt. Vetenskapens
            charlataner och politikens lyck- sökare höjas på skölden i dagspressen,
            ty de anpassa sig efter det snygga hantverkets maximer. Men mot
            det redbara och sakliga arbetet spelar det moraliska lönnmördandets
            hela teknik, så snart det gäller mera brännbara sociala ämnen,
            Kan någonting här göras? Jag säger inte att det går, men kan någonting
            göras mot det slags förtalsverksamhet, som härmed antytts, då
            synes det mig också ovillkorligen böra göras. Ty det måste betänkas,
            att det icke är de enskilda faktiska fallen, som här spela någon
            större roll ur social synpunkt, utan, herr talman, vad man har
            att framför allt beakta, det är den oräkneliga mängden av fall,
            i vilka sanningens och saklighetens röst förstum- mas inför skräcken
            för de hundratusenstämmiga giftigheter, glåpord och för- vrängningar,
            som genom en i yrket tränad penna kunna komma att överhölja den,
            som låter sin röst tala i enlighet med samvetets bud...”
          </p>
          <p>
            Jag vidhåller alltjämt den uppfattning, som jag i detta anförande
            givit uttryck åt. I en skrift i september förra året, som jag
            betitlat ”Moraliskt lönn- mord straffri gärning?”, har jag för
            ett visst fall i detalj demonstrerat ett pressövergrepp av den
            art, som jag hade i tankarna vid mitt anförande i riksdagen. Att
            det i detta fall är jag själv, som gjorts till föremål för över-
          </p>
          <p>
            greppet, kan — alldenstund man icke har större rätt att behandla
            mig än någon annan oförvitlig medborgare såsom en ”outcast” i
            samhället — icke
          </p>
          <p>
            minska betydelsen i förevarande avseende av min nyssnämnda skrift,
            såvida man icke är i stånd visa, att jag där gjort mig skyldig
            till osaklighet i väsent- liga punkter. Tager man del av skriften
            i fråga -— som jag icke disponerar över och följaktligen icke
            är i stånd att tillställa riksdagens ledamöter — torde man av
            däri meddelade dokument inse, att en s. k. genmälesrätt, innefattande
            att den angripne hade rätt att i det angripande organet svara
            i samma omfattning som angreppet, ofta icke kunde vara av något
            större värde för offret. En osanning på några få rader kan vara
            så formulerad, att det krävs många spalter för att till fullo
            visa dess rätta karaktär. Överhuvud måste sägas, att denna frågas
            lösning utgör ett synnerligen komplicerat problem. Här skära sig
            ju tvenne sociala intressen med varandra: å ena sidan intresset
            av medborgarnes s. k. ideella okränkbarhet och å andra sidan intresset
            av pressens frihet. Låt oss emellertid nu hålla oss blott till
            de allra grövsta missbruken av pressens frihet och antaga, att
            följande fråga ställdes under omröstning bland vårt folk: anser
            Ni, att en tidning bör utan risk av mera ödesdigra rättsliga påföljder
            få kunna, på grund av maktlystnad.
          </p>
          <pb facs="riksdagen-motions-pdf/data/1945/mot_1945__ak__190/mot_1945__ak__190-003.pdf"/>
          <p>
            Motioner i Andra kammaren, nr 190. 9
          </p>
          <p>
            personligt agg och dylikt, beljuga den enskilde och dymedelst
            försöka mora- liskt lyneha honom? Det kan väl knappast vara tvivelaktigt,
            att frågan skulle med överväldigande majoritet besvaras med nej.
            En lagreform i enlig- het härmed synes följaktligen också böra
            ske, såvitt som den icke kolliderar med vad som måste betraktas
            såsom pressens socialt önskvärda frihet. Det är icke min uppgift
            att söka utreda denna fråga. Några påpekanden skall jag dock tillåta
            mig. För rättsmedvetandet hos hederliga människor med förmåga
            av djupare reflexion måste det moraliska lönnmordet stundom framstå
            som lika brottsligt som, ja, brottsligare än det fysiska. Livet
            borde knappast kunna ha något värde för en normal människa, som
            nödgas fort- sätta att leva såsom moraliskt död i samhället. Bland
            påföljderna på de grövsta pressövergreppen synes därför icke böra
            saknas den extraordinära möjligheten, att tidningen dömes att
            helt upphöra, därest tidningsutgivarens egen kvalificerade brottslighet
            utretts. Vad har samhället för intresse av existensen av pressorgan,
            i vilka man låter sådana gärningar begås? Person- ligt straff
            synes i hithörande fall i första hand böra drabba skribenten själv,
            och tidningens utgivare blott allt efter dennes subjektiva inställning
            till gär- ningen. (Skadeståndsfrågan berör jag icke, förutsättande
            att skadestånds- tvång alltid måste drabba tidningsföretaget.)
            Och straffskalan torde böra bestämmas icke med ledning av 16 kap.
            S. L. utan med hänsyn tagen därtill, att beljugandet, förvanskningarna
            eller förvrängningarna äga rum i varje exemplar av tidningen,
            alltså ofta mångtusenstämmigt. Det förefaller vidare, som om i
            fall av nu berörda art käranden borde — hur nu än juryinstitutio-
            nen kan komma att anordnas — beredas möjlighet att få sin talan
            prövad av vanlig domstol, alltså utan medverkan av jury. I det
            fall, jag behandlat i min nyssnämnda skrift, hade offret av tidningen
            förvägrats att därstädes utreda angreppets förljugenhet. I anledning
            härav vill jag påpeka, att kriminaliteten i angreppet mycket väl
            kan tänkas synner- ligen grovartad, även om ingen vägran till
            genmäle förekommit. Utredningen av lögnhärvan kan ha förutsättningar,
            som den angripne av den eller den anledningen saknar. Angreppet
            kan exempelvis ha andligen brutit ned sitt offer. Den angripne
            kan också tänkas redan vara tyngd av en så stor arbets- börda,
            att han varken kan få tid eller kraft till ett fullständigt avslöjande
            av gärningen och hellre avstår från ett ofullständigt försvar,
            som alltid skulle låta en större eller mindre fläck vidlåda hans
            karaktär och person i ena eller andra avseendet. Jag anser, såsom
            jag redan antytt, överhuvud icke, att genmälesrätten kan tillmätas
            någon större betydelse. Men naturligtvis bör densamma komma under
            diskussion. Mot regeln, att offret hade anspråk på att göra genmäle,
            dock blott i samma omfattning som angreppet, synes man emellertid
            böra opponera sig. Har angreppet varit av grövsta art, kunde det
            förefalla, som om hur stort erforderligt utrymme som helst borde
            stå den angripne till för-
          </p>
          <pb facs="riksdagen-motions-pdf/data/1945/mot_1945__ak__190/mot_1945__ak__190-004.pdf"/>
          <p>
            10 Motioner i Andra kammaren, nr 190.
          </p>
          <p>
            fogande för hans genmäle. Men i själva verket är den tanken icke
            praktikabel. Ty hur skall, utanför domstolen, angreppets art och
            frågan om erforderligt utrymme för försvaret kunna avgöras? Och
            har saken väl dragits inför dom- stol, kommer ju utredningen om
            angreppets förljugenhet att där utföras. Behovet av en nu berörd
            lagreform har jag för min del i många år varit fullt på det klara
            med. Av olika skäl har jag likväl avstått från att motionera i
            ämnet. Behovet i fråga har emellertid accentuerats genom dagspressens
            sätt att reagera på min i det föregående nämnda skrift: ”Moraliskt
            lönnmord straffri gärning?” Denna lät jag utsända till redaktionerna
            för omkring 140 tidningar. Såvitt jag med vanliga hjälpmedel kunnat
            utröna, har blott högst ett tiotal reagerat på min skrift. Av
            dessa ha två givit mina synpunkter i ena fallet starkt, i andra
            fallet något svagare stöd. Några tidningar ha med instämmande
            upprepat smädelserna mot mig. Andra ha nöjt sig med att förvrida
            eller förlöjliga min framställning. Vad som emellertid här framför
            allt torde böra tilldraga sig uppmärksamheten det är, att bland
            Sveriges samtliga dagliga tidningar icke flera än omkring två
            tagit till ordet för att uttala sitt ogillande av en stor tidnings
            förfaringssätt att, bildligt talat, kasta ut en medborgares moraliska
            person och inför offentligheten piska och skymfa honom med för
            hans verksamhet nedsättande lögner, förvrängningar och okvädinsord.
            Denna attityd från dagspressens sida underströk som sagt behovet
            av en lagreform i ämnet och är den omedelbara anledningen till
            att jag nu äntligen framlägger denna motion. Ehuru jag här endast
            uppehållit mig vid pressmissbruk av grövsta art, avser motionen
            förtal och ärekränkningar över hela linjen i pressen. Även i fråga
            om mindre kvalificerade fall kan den rådande ordningen icke anses
            tillfredsställande, och saken bör givetvis på hela området utredas
            i ett sam- manhang. Det förefaller mig också, som om i detta sammanhang
            den svenska rättens inställning till frågan om sanningsbevisets
            tillåtlighet i mål av hit- hörande art borde tagas under omprövning.
            En tillfredsställande reform i detta ämne torde förutsätta en
            utredning, som företagits under medverkan av betydande straffrättsexpertis.
            På grund av vad jag sålunda anfört får jag hemställa,
          </p>
          <p>
            att riksdagen måtte i skrivelse till Kungl. Maj:t anhålla om
            allsidig utredning angående största möjliga garantier till skydd
            för den enskilde mot personliga kränkningar genom missbruk av
            pressfriheten samt om framläggande av det eller de lag- förslag,
            vartill utredningen föranleder.
          </p>
          <p>
            Stockholm i januari 1945. V. Lundstedt.
          </p>
        </div>
      </div>
    </body>
  </text>
</TEI>
