<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SkU-00997">
  <teiHeader>
    <fileDesc>
      <titleStmt>
        <title>Skattelättnader för forskning och utveckling i småföretag</title>
        <author corresp="i-Vo3YjbvPDcwbepLXUMMiDZ i-85m2VX7KSiTFeJSnapgkxu">av Per Åsling och Lena Ek (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:997 av Per Åsling och Lena Ek (C)</title>
          <idno type="rdwebb">H202997</idno>
          <rs type="number">997</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H202997/text</ref>
          <ref type="dokument_url_html">http://data.riksdagen.se/dokument/H202997</ref>
          <ref type="dokumentstatus_url_xml">http://data.riksdagen.se/dokumentstatus/H202997</ref>
          <ref type="doc">http://data.riksdagen.se/fil/A7D140D0-5863-4A35-B79A-4780CC4CDCE8</ref>
          <ref type="pdf">http://data.riksdagen.se/fil/FB1947CF-4C66-4F33-AACE-512545326113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RUQKQSoKVdRR3Qkk3Ukt4R" type="signed"/>
        <correspContext corresp="i-RUQKQSoKVdRR3Qkk3Ukt4R">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-85m2VX7KSiTFeJSnapgkxu"/>
        </correspContext>
        <correspAction xml:id="i-KRT5iyXaohEktDTW9ZzPiF" type="submitted">
          <date when="2014-11-06"/>
          <time when="15:52:24"/>
        </correspAction>
        <correspAction xml:id="i-XJTY3AUuWDhysQQWPJWN7N" type="reviewed">
          <date when="2014-11-07"/>
          <time when="11:24:52"/>
        </correspAction>
        <correspAction xml:id="i-3sdQQpanR3sNs2hL3ybsG8" type="referred">
          <date when="2014-11-12"/>
        </correspAction>
        <correspAction xml:id="i-488siiSodRaBEcjC7pRFaX" type="assigned">
          <date when="2016-10-02"/>
          <time when="23:11:30"/>
        </correspAction>
        <correspContext corresp="i-488siiSodRaBEcjC7pRFaX">
          <ref type="assignedTo">Skatteutskottet</ref>
        </correspContext>
        <correspAction xml:id="i-9LS5RhPB7kYAXNzmJdaZFN" type="behandlas_i"/>
        <correspContext corresp="i-9LS5RhPB7kYAXNzmJdaZFN">
          <ref type="uppgift">2014/15:SkU17</ref>
          <ref type="ref_dok_id">H201SkU17</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:997 av Per Åsling och Lena Ek (C)
          Skattelättnader för forskning och utveckling i småföretag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SyVKG8EEJikBRZdB6KDcR5">
            Förslag till riksdagsbeslut
          </head>
          <list style="ol">
            <item xml:id="i-22ohScs2EVhh2UY8nRojrz">
              Riksdagen tillkännager för regeringen som sin mening vad som
              anförs i motionen om ett mål att skattereglerna för investeringar
              i FoU ska vara minst lika förmånliga som i jämförbara OECD-länder.
            </item>
            <item xml:id="i-3ikKghdBHBevSrmgUn8KDH">
              Riksdagen tillkännager för regeringen som sin mening vad som
              anförs i motionen om ett avdrag för FoU-kostnader med särskild
              inriktning på FoU i småföretag.
            </item>
          </list>
        </div>
        <div type="motContent">
          <head xml:id="i-MZ7bmpNrCjhzb5T7NE1Yyb" type="h1">
            Motivering
          </head>
          <head xml:id="i-M22mEMpoQJLoCSw5pxhkUz" type="h2">
            Bakgrund
          </head>
          <p xml:id="i-4w1JS64DNLANSpLHnyNtCF">
            Sedan 1/1 2014 har företag möjlighet att begära nedsättning av
            arbetsgivaravgifter för personer som arbetar med forskning och
            utveckling. Detta möjliggjordes genom Alliansregeringens vilja
            att stärka svensk FoU och underlätta för företag att attrahera
            särskild kompetens. Förslaget kompletterade tidigare förslag om
            lägre kostnader för att anställa utländska specialister och forskare.
          </p>
          <p xml:id="i-T2PGk91LdPnj53gxiYZ3tX">
            Även om förslaget är ett viktigt steg, så verkar Sverige i en
            hård global konkurrens, där länder i vår omvärld har ambitiösa
            program riktade i synnerhet mot små och medelstora företag, som
            står för huvuddelen av sysselsättningen och de nya jobben. I Sverige
            står småföretag för fyra av fem nya jobb de senaste två decennierna.
          </p>
          <p xml:id="i-4QMMVhuwkZQLtUWJb4X72t">
            Många småföretag bygger helt på innovation och forskning i traditionell
            mening, som Simris Alg. Andra bygger på innovativa former för
            distribution och nya sätt att lansera känd teknik brett, som Skype.
            Klart är att innovation och forskning i småföretag kan se ut på
            många olika sätt. Det är också klart att långtifrån alla företag
            har den typ av dedikerade personer för innovation och forskning
            som regeln om nedsättning av arbetsgivaravgifter förutsätter.
          </p>
          <p xml:id="i-DNGpHeKLuyJSGBSw9AbyEp">
            Nedsättningen av arbetsgivaravgifter tar inte heller hänsyn till
            andra FoU-kostnader, som konsultstöd, inköp av utrustning eller
            program för att testa lösningar. Dessa externa kostnader kan bli
            nog så betungande för ett litet eller medelstort företag som saknar
            möjlighet att bygga en stor FoU-avdelning inom företaget. Det
            vore därför önskvärt att bredda stimulansen av FoU i småföretag.
          </p>
          <head xml:id="i-ScvzvecVSv9bJ4sXtkA6YX" type="h2">
            Skattestimulanser i några konkurrentländer
          </head>
          <p xml:id="i-WGMfptMna6BWoZUaeWryay">
            En snabb jämförelse (baserad på 2013 Global Survey of R&amp;D
            Incentives, Deloitte 2013) är Sverige ett av få länder som inte
            har någon form av generellt skatteincitament för FoU.
          </p>
          <head xml:id="i-Ck7cak3yyRBLdnaqJs9gGx" type="h3">
            Storbritannien
          </head>
          <p xml:id="i-PhLmADsJ5mVB7C6vTL84wD">
            Storbritannien erbjuder företag ett ”superavdrag” mot hela företagets
            resultat för investeringar i FoU. För stora företag uppgår denna
            till 130 % av investeringen och för SME till 225 %. SME som går
            med förlust får istället en direkt återbäring upp till 24,75 %
            av de utgifter som kvalificerar sig för avdraget.
          </p>
          <p xml:id="i-9xpJocjGk9JJYjcG11oo9w">
            Utgifter som omfattas är löner till personal som är engagerad
            i FoU, inhyrning av personal, råvaror eller material som används
            i FoU, el, vatten och programvaror, ersättningar för deltagande
            i kliniska tester och för SME upp till 65 % av kostnader för underleverantörer.
          </p>
          <head xml:id="i-6nFJrhRzTaWRqEHYJVpHpX" type="h3">
            Frankrike
          </head>
          <p xml:id="i-9c47W4YuYPhUDUi6sWTjbG">
            Frankrike erbjuder alla företag en skatterabatt på 30 % upp till
            100 miljoner € för forskning som kvalificerar sig för avdraget.
            För utgifter utöver detta är rabatten 5 %. Utöver detta finns
            ett nytt program för utveckling i senare skeden, riktat endast
            till SME, med en rabatt på 20 % upp till utgifter på 400 000 €.
            Det ”stora” programmet är riktat främst mot traditionell forskning,
            men omfattar då många aktiviteter kopplade till detta. Utöver
            personalkostnader ingår exempelvis administrativa kostnader samt
            patent- och kontraktskostnader.
          </p>
          <head xml:id="i-H7it5tnvqAuTikH2eNT4TT" type="h3">
            Tyskland
          </head>
          <p xml:id="i-T67aSxSNMRoudGPp7wp6mK">
            Tyskland har inget generellt program för skattestimulanser till
            FoU, men det finns på den politiska dagordningen.
          </p>
          <head xml:id="i-51UJMy9WaEdbwRDgmN9zZF" type="h3">
            Litauen
          </head>
          <p xml:id="i-8QkB8MEpXnmAJH3d7TYx5K">
            Litauen tillåter ett ”superavdrag” på 300 % av godkända utgifter
            för FoU. I företag som går med förlust kan dessa avdrag aktiveras
            efter en obegränsad tidsperiod.
          </p>
          <head xml:id="i-55eEma8Xb8KxnjMY4SVXy6" type="h3">
            Nederländerna
          </head>
          <p xml:id="i-2Tm7K9XTkFwAjxnk6zJJ9T">
            Nederländerna har en rabatt på arbetsgivaravgiften på 38 % (upp
            till 50 % i uppstartföretag) för de första 200 000 € i lönekostnader
            för FoU. Dessutom finns ett ”superavdrag” på 154 % för FoU-avgifter
            annat än löner.
          </p>
          <head xml:id="i-Gwir7p9u7CiSSeyq52ph3L" type="h2">
            OECD:s studier av skatteincitament för FoU
          </head>
          <p xml:id="i-TRy7Lcnu9fLBybpbMR2pyW">
            OECD uppger på sin hemsida (Measuring R&amp;D Tax Incentives)
            att 27 av 34 medlemsländer och ett antal icke-OECD-länder har
            skattefördelar för R&amp;D-utgifter. Mindre än en tredjedel har
            dock mer generösa incitament för småföretag trots att dessa finner
            det generellt sett svårare att investera i FoU än storföretag.
            De länder som har särskilt generösa villkor för småföretag är
            Portugal, Frankrike, Nederländerna, Kanada, Storbritannien, Korea,
            Norge, Australien och Japan.
          </p>
          <p xml:id="i-DvLh4gaRtysPewtnitj8JK">
            Inte minst uppmärksammar OECD svårigheten att få ekonomiskt stöd
            för FoU i småföretag som går med förlust, vilket är vanligt i
            ett uppstartskede och innovativa småföretag har i allmänhet ett
            antal år innan de går med vinst.
          </p>
          <p xml:id="i-KUV7Z3DCXFWoAx4FeUeGr">
            Incitamenten i dessa företag matchar dem för småföretag som går
            med vinst endast i sex OECD-länder (Frankrike, Kanada, Storbritannien,
            Norge, Australien och Österrike).
          </p>
          <p xml:id="i-7q66DeX39ERJQWUWmCGCh5">
            Underlaget för att jämföra länders skatteincitament för FoU är
            OECD:s B-index. I företag som går med förluster och i situationer
            där det förluster kan bäras vidare framåt i tiden kan formeln
            bli ganska komplicerad, men grundformeln är lätt att beskriva:
          </p>
          <head xml:id="i-N4X6ahAGBMC2qnpBgYDFza" type="h1">
            "B-index"≡(1-A)/(1-τ)
          </head>
          <p xml:id="i-QbYod7Eo6tJ2ESfhJxfDeM">
            I formeln är τ bolagsskatten och A är det samlade värdet av avdrag
            och bidrag för investeringar i FoU i ett företag. I ett land där
            omkostnader är fullt avdragsgilla är A = τ och B-index = 1. Ofta
            används därför måttet 1 – B-index. Om detta mått är lika med 0,
            så förekommer det alltså ingen subvention.
          </p>
          <p xml:id="i-2D3t7pKGZWWBVwxzc6Umfr">
            Med detta mått kan således graden av subvention beräknas för
            olika företag. OECD redovisar detta i följande diagram:
          </p>
          <p xml:id="i-3pAX9zL1UJGdDQ4aDNVk83">
            Av diagrammet framgår att Sverige, tillsammans med Polen, Danmark,
            Luxemburg, Mexiko, Slovakien, Schweiz, Tyskland och Nya Zeeland
            är de länder som helt saknar generella skatteincitament för FoU.
          </p>
          <p xml:id="i-9XPmPnk5ARHwDMabHaL9mq">
            Den svenska nedsättningen av arbetsgivaravgifter är förvisso
            inte medräknad i tabellen, då den trädde i kraft först i januari
            2014. En enkel beräkning av värdet av denna, givet att vi utgår
            från att detta är hela företagets kostnad för FoU, så innebär
            en nedsättning av arbetsgivaravgiften med 10 % av lönesumman en
            subvention på 7,6 %. I och med att bolagsskatten kommer att öka,
            förutsatt att bolaget är lönsamt (alternativt så kommer förlustavdraget
            kommande år att minska), så ska alltså detta minskas med bolagsskatten,
            vilket ger ett subventionsvärde på högst 5,9 % av FoU-investeringar.
            Detta skulle placera Sverige strax under USA i diagrammet ovan.
          </p>
          <head xml:id="i-Mu9XFtskHP9UfoEfEweWKu" type="h2">
            Sverige bör införa ett generellt skatteincitament för FoU
          </head>
          <p xml:id="i-2F1t6Ue8kmfojuXN3vrT32">
            Sverige är ett litet land, med en stor forskningstradition. Av
            hävd har FoU i stor utsträckning skett i stora företag och det
            är också de stora företagen inom telekom och medicin/bioteknik
            som brukar lyftas fram som exempel. I verkligheten bedrivs dock
            oerhört mycket FoU i småföretag. Det är också dessa företag som
            idag växer snabbast och anställer flest. Sverige är ett småföretagarland,
            även om den politiska självbilden ibland är annorlunda.
          </p>
          <p xml:id="i-Df3EY78H3UN7ZxoqKqm1zx">
            Ska Sverige behålla sin position i den globala konkurrensen bör
            villkoren för FoU i småföretag förbättras genom ett generellt
            skatteincitament som går längre än dagens nedsättning av arbetsgivaravgifterna.
          </p>
          <p xml:id="i-3A1NedwHCTthYfzddUhVfA">
            Det bör vara ett mål för den svenska skattepolitiken att skattereglerna
            för FoU-investeringar ska vara minst lika förmånliga som i jämförbara
            OECD-länder. Detta bör ges regeringen till känna.
          </p>
          <head xml:id="i-7UpWE5UZsZ6viL8jzgxtPc" type="h1">
            Ett generellt FoU-incitament bör kännetecknas av följande:
          </head>
          <list style="ul">
            <item xml:id="i-BAFxAqAjy52ND1ZUQHkw9F">
              Incitamentet bör vara ett generellt ”superavdrag” för FoU-kostnader
              mot företagets resultat.
            </item>
            <item xml:id="i-79DK24xEjEmnH3x5hkHhTg">
              Företag med förluster bör kunna välja mellan direkt återbäring
              och att spara avdraget under obegränsad tid.
            </item>
            <item xml:id="i-UruVpoo33frKrwaMBS1puA">
              Avdraget bör inte begränsas till lönekostnader, utan omfatta
              även lokaler, inhyrd personal, viss overhead, material-/råvarukostnader
              och andra kostnader som är nödvändiga för verksamheten (som el,
              vatten, programvaror etc) samt IP-kostnader.
            </item>
            <item xml:id="i-6YsPHdqAD72GwSKwTt9Pmg">
              Incitamentet bör vara särskilt förmånligt för små och medelstora
              företag
            </item>
          </list>
          <p xml:id="i-V8VotxxbtY9baFNJ7MV8Gn">
            Regeringen bör skyndsamt utreda möjligheten att ersätta nedsättningen
            av arbetsgivaravgifter för forskare med ett generellt FoU-incitament
            enligt ovan och återkomma till riksdagen med förslag om hur ett
            sådant kan utformas och finansieras. Detta bör ges regeringen
            till känna.
          </p>
          <table>
            <row xml:id="i-RSMcuXMeA3yv6Vr8jxJ1GZ">
              <cell>
                Per Åsling (C)
              </cell>
              <cell>
                Lena Ek (C)
              </cell>
            </row>
          </table>
        </div>
      </div>
    </body>
  </text>
</TEI>
