<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-NU-00210">
  <teiHeader>
    <fileDesc>
      <titleStmt>
        <title>Mellansveriges tillgång till naturgas</title>
        <author corresp="i-chkH67XLutwmCnkuDo8pd">av Patrik Norinder m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mellansveriges tillgång till naturgas</title>
          <idno type="rdwebb">GP02N210</idno>
          <rs type="number">N210</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GP02N210/text</ref>
          <ref type="dokument_url_html">http://data.riksdagen.se/dokument/GP02N210</ref>
          <ref type="dokumentstatus_url_xml">http://data.riksdagen.se/dokumentstatus/GP02N210</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LxsP75BKS1JijkM9qnLfyY</idno>
            <name>Christel Anderberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PW8NanrW76g9h2D8YZze78" type="signed"/>
        <correspContext corresp="i-PW8NanrW76g9h2D8YZze78">
          <note type="signatory" corresp="i-chkH67XLutwmCnkuDo8pd"/>
          <note type="signatory" corresp="i-LxsP75BKS1JijkM9qnLfyY"/>
          <note type="signatory" corresp="i-7KBbQxMwamQ8aEQRXJRw1j"/>
        </correspContext>
        <correspAction xml:id="i-K4LGgboxPFruR8VGc3TH8k" type="referral">
          <date when="2001-10-11"/>
        </correspAction>
        <correspAction xml:id="i-XsJgc6aXQxxuaZ1dWBewVE" type="dismissal">
          <date when="2001-10-11"/>
        </correspAction>
        <correspAction xml:id="i-7mjjtLNhUjfukongjpSBdZ" type="termination">
          <date when="2001-10-05"/>
        </correspAction>
        <correspAction xml:id="i-UyHvy2PEcDt6nceTEtnarM" type="submission">
          <date when="2001-10-05"/>
        </correspAction>
        <correspAction xml:id="i-3PUSTgYBDLt7VnAR52oxwZ" type="numbering">
          <date when="2001-10-05"/>
        </correspAction>
        <correspAction xml:id="i-AraqoAAoqfnRDsb1HpXDVo" type="proposed_referral">
          <date when="2001-10-05"/>
        </correspAction>
        <correspAction xml:id="i-B8eUZPLN11fgYEMBaDNCZ6" type="committee_proposal">
          <date when="2001-10-05"/>
        </correspAction>
        <correspAction xml:id="i-KGH39JjT7sMpccwdEjSGsL" type="reviewing">
          <date when="2001-10-05"/>
        </correspAction>
        <correspAction xml:id="i-WWA9TTckzNQxXP6kqLbmLM" type="registration">
          <date when="2001-10-05"/>
        </correspAction>
        <correspAction xml:id="i-8HHjsP78DdaBz3v235XX7D" type="assigned"/>
        <correspContext corresp="i-8HHjsP78DdaBz3v235XX7D">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_N_0210/mot_200102_N_0210-0001.pdf"/>
      <div xml:id="i-T7J5g5JPPCtyxc4ek33sPV" type="motHeader">
        <div xml:id="i-U2mM2yzsHfqoP4bftvtQ63" type="motTitle"/>
        <div xml:id="i-UqtNj5ScaYmkz2fNQVbMFL" type="motSubmissionInfo"/>
      </div>
      <div xml:id="i-LdNAhqSM9wMQ8EeAiuet4c" type="motBody">
        <div xml:id="i-65HULTyprJpeSJ823gTHAg">
          <p xml:id="i-3E7RiZgvhcz5SdHTMnEvwm">
            2001/02 mnr: N210 pnr: m1278
          </p>
          <p xml:id="i-3min6gj5Y7Xe3TkTnZjKFP">
            Motion till riksdagen 2001/02:N210
          </p>
          <p xml:id="i-E3xECJF1VHbb8Sp5NJbckV">
            av Patrik Norinder m.fl. (m)
          </p>
          <p xml:id="i-TzUSrmG8WsUBMSJL35XDcr">
            Mellansveriges tillgång till naturgas
          </p>
          <p xml:id="i-RJSTi8XUTtr4ppt4CZXnGF">
            Förslag till riksdagsbeslut
          </p>
          <p xml:id="i-8GkDkKKNAX3iQ5UpQZ8viD">
            1. Riksdagen tillkännager för regeringen som sin mening vad i
            motionen anförs om en omprövning av inställningen till naturgas.
            2. Riksdagen tillkännager för regeringen som sin mening vad i
            motionen anförs om en översyn av energiskatterna. 3. Riksdagen
            tillkännager för regeringen som sin mening vad i motionen anförs
            om tillgång till naturgas i Mellansverige.
          </p>
          <p xml:id="i-4J73AZ8cbagW6dCnpQhfmt">
            Motivering
          </p>
          <p xml:id="i-M28FTdAcBmdWcSoE1axqTx">
            I Skåne har naturgas använts i över 15 år. Längs västkusten upp
            till Göteborg, där naturgasnätet successivt byggts ut, har naturgas
            blivit ett uppskattat bränsle. Inte minst inom industrin har övergången
            till naturgas varit tydlig. I sydvästra Sverige har denna övergång
            resulterat i minskade miljö- och hälsofarliga utsläpp. Kol, olja
            och gasol har minskat sin andel av energiförsörjningen, medan
            biobränslen har ökat sin sedan naturgasen introducerades. I Göteborg
            svarar naturgasen för ca 25 procent av Göteborgs Energis totala
            värmeproduktion. Övriga energikällor är bland annat avfall och
            biobränsle. Naturgasen har i värmeproduktionen i huvudsak ersatt
            eldningsolja. Utsläppen av koldioxid i Göteborg har minskat med
            ca 25 procent sedan naturgasen introducerades. Kväveoxidutsläppen
            har minskat med ca 70
          </p>
          <p xml:id="i-J896T2y58ZygwVacE2sQe3">
            procent och svaveldioxidutsläppen har minskat med ca 95 procent.
            De flesta av de företag i Malmö och Göteborg som har anledning
            att efterfråga naturgas har också anslutit sig till naturgasnätet.
            Inom exempelvis livsmedelsindustrin finns stora fördelar att vinna
            genom att gå över från andra bränslen till den rena och lätthanterliga
            naturgasen. Mellansverige saknar i dag nästan helt tillgång till
            naturgas. Detta innebär att denna del av landet har en i längden
            sämre försörjningssituation på energiområdet. Jämfört med sydvästra
            Sverige och de flesta viktiga regioner i
          </p>
          <pb facs="riksdagen-motions-pdf/data/200102/mot_200102_N_0210/mot_200102_N_0210-0002.pdf"/>
          <p xml:id="i-3DtotmofLfAZx6fh8ekK3b">
            2001/02:N210
          </p>
          <p xml:id="i-L4wAxNV14GKoWchQW6nkUr">
            EU saknar Mellansverige ett viktigt komplement på energimarknaden.
            Ett sämre utbud leder generellt sett till högre priser och sämre
            villkor för konsumenten. På sikt kan detta bidra till en svagare
            industriell utveckling i Mellansverige jämfört med konkurrerande
            regioner. För vissa typer av industriella processer spelar utbudet
            på den regionala energimarknaden en stor roll vid investerings-
            och etableringsbeslut. När det gäller produktion som kräver tillgång
            till gasformiga bränslen kan tillgången till ett utbyggt naturgasnät
            vara av avgörande betydelse för sådana beslut. Men även för annan
            industri har naturgasen fördelar som kan vara styrande vid viktiga
            beslut. I Mellansverige finns stråk med tung industri genom bland
            annat Gävleborgs och Dalarnas län, där många företag har ett intresse
            av att naturgas blir tillgänglig. Vissa kommuner i detta område
            har ett mycket stort beroende av energiintensiv industri, t ex
            Hofors och Borlänge.
          </p>
          <p xml:id="i-UGCJkChCUnZkA2znJmLxi4">
            Naturgas för bättre miljö och högre verkningsgrad
          </p>
          <p xml:id="i-GeAznBwTNHgXvV6jc4pBDb">
            Naturgasens egenskaper gör den till ett attraktivt energislag
            inom flera olika sektorer. Den är enkel att hantera, den har hög
            verkningsgrad, den är lättreglerad, den är ren och den bidrar
            med mindre koldioxidutsläpp än kol och olja. Naturgasen transporteras
            i ledning och kräver inget trafikarbete. Den levereras till kunden
            samtidigt som den används och kräver därför ingen kapital- och
            utrymmeskrävande lagring hos kunderna. I kraft- och värmeproduktion
            ger naturgas stora fördelar. I Mellansverige används fortfarande
            stora mängder kol och olja för el- och värmeproduktion. En konvertering
            till naturgas skulle ge en rad fördelar. I jämförelse med andra
            bränslen ger naturgas en hög verkningsgrad och ett högt utbyte
            av el vid kombinerad kraft- och värmeproduktion. Jämfört med exempelvis
            biobränslen blir elproduktionen nästan dubbelt så stor vid samma
            fjärrvärmeunderlag. Detta innebär att naturgas är likvärdig med
            biobränsle ur koldioxidsynpunkt vid kombinerad kraft- och värmeproduktion.
            Ju högre elutbyte, desto större mängd kolkondenskraft kan ersättas
            på elmarknaden. Även småhus och fastigheter kan med fördel värmas
            med naturgas. Naturgas kan också användas i exempelvis köksspisar.
            Genom att konvertera stadsgasnätet i Stockholm till naturgas skulle
            dagens stadsgasproduktion med naftaolja kunna ersättas, vilket
            skulle minska oljetransporterna genom skärgården. Andra användningsbehov
            för naturgas i Mellansverige är fordonsgas samt användning inom
            växthusnäringen. I dag drivs samtliga stadsbussar i Malmö med
            naturgas. Kollektivtrafiken i mellansvenska städer skulle få förbättrade
            utvecklingsmöjligheter om det även där fanns tillgång till liknande
            fordonsgaslösningar. Förutom att gasdrivna fordon leder till lägre
            utsläpp jämfört med diesel, leder gasdrift också till lägre buller.
          </p>
          <pb facs="riksdagen-motions-pdf/data/200102/mot_200102_N_0210/mot_200102_N_0210-0003.pdf"/>
          <p xml:id="i-QnaeTTdMAGyUCq4H7qS8ny">
            Ett utbyggt naturgasnät och en ökad användning av gasteknik leder
            vidare till nya, hållbara energilösningar. I första hand underlättar
            en naturgasinvestering en ökad användning av biogas. På sikt leder
            den också vidare till helt nya energilösningar, som vätgas och
            bränslecellsteknik.
          </p>
          <p xml:id="i-3QtZNb5Te4exczcb2gsLQp">
            Rättvisa skattevillkor
          </p>
          <p xml:id="i-Rdt8JPz3PtkoxNG6amHxVp">
            Med rätt skattevillkor är naturgasen tillräckligt kostnadseffektiv
            för att trycka tillbaka kolkraften. Det är därför viktigt att
            energiskatterna ses över så att ren energiproduktion i Sverige
            inte missgynnas till förmån för import av elkraft från anläggningar
            och energislag med dåliga miljöegenskaper, vilket är resultatet
            med dagens energiskattesystem. Energipolitiken skall ha höga miljöambitioner.
            Importerad kolkraft skall inte gå före miljömässigt lämpligare
            produktionsalternativ i Sverige. Energipolitiken skall vara förenlig
            med god konkurrenskraft och full sysselsättning. Industrin i Sverige
            skall ha samma goda tillgång till olika energialternativ som i
            övriga Europa.
          </p>
          <p xml:id="i-9sW8dTaWSoWAs6SUAhm69j">
            Ompröva Sveriges inställning till naturgas
          </p>
          <p xml:id="i-3zHz9c9dXVN4HosizkcvfF">
            Sverige har hittills haft ett av världens bäst fungerande system
            för produktion och överföring av elenergi. Nästan all el som förbrukats
            har producerats av oss själva. Andelen fossila bränslen har varit
            liten, vilket gjort utsläppen små jämfört med nästan alla andra
            länder. Mot denna bakgrund har det inte varit intressant för Sverige
            att introducera naturgasen i den takt som skett i övriga Europa.
            I 26 kommuner i södra och västra Sverige används visserligen naturgas
            i nästan samma omfattning som i resten av Europa, men i större
            delen av Sverige saknas detta energialternativ helt på marknaden.
            I dag har dock ett nytt läge uppstått på energimarknaden. Delvis
            beror detta nya läge på den socialdemokratiska regeringens miljö-
            och tillväxtfientliga beslut att avveckla fullt fungerande kärnkraftsreaktorer.
            Den redan genomförda stängningen av Barsebäck I har lett till
            ett ökat beroende av importerad kolkraftsbaserad elkraft. Om beslutet
            att stänga även Barsebäck II genomförs ökar detta beroende ytterligare.
            Därmed har Sverige fått skäl att studera möjligheterna att finna
            effektiva alternativ till kolkraften. I det nya läget ingår också
            en avreglerad, friare energimarknad i Europa, såväl för elkraft
            som för naturgas, vilket snabbt leder till en europeisk integration
            på energiområdet. Det finns skäl för Sverige att delta i denna
            integration och inte längre betrakta vårt eget land som en sluten
            energimarknad. Såväl miljö- som effektivitetsvinster finns att
            inhämta om ett regionalt, nordeuropeiskt perspektiv anläggs på
            energipolitiken. Med detta
          </p>
          <p xml:id="i-3Ua2Mf3gkYfHZVX7E8dMt1">
            perspektiv för ögonen har Sverige anledning att fundera över
            hur det svenska fjärrvärmeunderlaget kan komma till nytta för
            elproduktion. Att ersätta
          </p>
          <p xml:id="i-Lz5yMaDePi6btGMDChYtt5">
            2000/01:c999
          </p>
          <pb facs="riksdagen-motions-pdf/data/200102/mot_200102_N_0210/mot_200102_N_0210-0004.pdf"/>
          <p xml:id="i-KeQ4Zpb8Bn82uuGC7cn66g">
            2001/02:N210
          </p>
          <p xml:id="i-A5rVjVE24DBVWdugH4b5tw">
            dagens nordeuropeiska kolbränsleeldade kondenskraftverk genom
            att utnyttja detta värmeunderlag för kraftvärmeproduktion med
            högt elutbyte vore önskvärt ur både miljömässig och ekonomisk
            synpunkt. Dessa och flera andra skäl talar för att Sverige bör
            ompröva inställningen till naturgas. Naturgas är det bränsle som
            ger allra högst elutbyte i kraftvärmeproduktion och samtidigt
            de lägsta utsläppen av hälsofarliga ämnen. När det gäller försurande
            utsläpp av svaveldioxid är dessa lika med noll. Koldioxidutsläppen
            är markant lägre med naturgas än med kol eller olja.
          </p>
          <p xml:id="i-3WaqRjUp3V8dvWMoZZ1BHo">
            Ge Mellansverige tillgång till naturgas
          </p>
          <p xml:id="i-K6fGpH2xUJPoiT9tTBhvLc">
            Det är önskvärt att Mellansverige ges tillgång till naturgas.
            Vi har i denna motion översiktligt redogjort för de olika skäl
            som talar för att bygga ut naturgasförsörjningen i Mellansverige.
            För att underlätta utbyggnaden är det viktigt att staten sänder
            tydliga signaler om att en sådan utbyggnad är angelägen. Staten
            skall inte detaljreglera energisystemet, utan i stället fastställa
            långsiktiga och tydliga ramar som underlättar för olika aktörer
            att investera i en mångfald av anläggningar för produktion och
            distribution av energi.
          </p>
          <p xml:id="i-GSMmkD3tKASvgxu1TeHVBP" type="date">
            Stockholm den 25 september 2001
          </p>
          <p xml:id="i-WTJJgs5uAiVLjQduSkvZJe">
            Patrik Norinder (m) Christel Anderberg (m) Henrik Westman (m)
          </p>
        </div>
      </div>
    </body>
  </text>
</TEI>
