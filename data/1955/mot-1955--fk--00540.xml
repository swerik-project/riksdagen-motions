<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--fk--00540">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__540/mot_1955__fk__540-001.pdf"/>
      <fw xml:id="i-9QWLztiF6T2XzowWKmbi33">
        4 Motioner i Första kammaren, nr 540 år 1955
      </fw>
      <div xml:id="i-Y6egZVvvxTSdUddPWK6mcg" type="motHeader">
        <div xml:id="i-QRh1ND4GrGhi6WCYxVS4nC" type="motTitle"/>
        <div xml:id="i-FWJBmF9C97B3cRdWf5SnDh" type="motSubmissionInfo"/>
      </div>
      <div xml:id="i-RRpHJS3ZX1nJqqPqdKQE4i" type="motBody">
        <div xml:id="i-FjAWTrdur9bDxp8uDi2PS8">
          <p xml:id="i-SQQUSCDE6g7uxi5LtX97MY">
            Nr 540
          </p>
          <p xml:id="i-62h3UDxXWkiM4ewoYfhfPH">
            Av herr Möller m. fl., i anledning av Kungl. Maj:ts proposition
            med förslag till lag om skiljedom i viss arbetstvist.
          </p>
          <p xml:id="i-FXfJ8tXd9TkvFpajUESCoN">
            I Kungl. Maj:ts proposition nr 197 framläggs förslag till lag
            om skilje- dom i avtalstvisten mellan Sveriges redareförening
            och Sveriges fartygs- befälsförening. Om inte tvisten lösts, då
            den föreslagna lagen trädde i kraft, skulle Konungen äga rätt
            förordna att konflikten skulle avgöras genom skiljedom. De motiv,
            som i propositionen anförs för lagförslaget, är av samhälls- ekonomisk
            natur. Det heter sålunda, att om arbetskonflikten helt eller till
            större delen genomförs, skulle sjöfarten med svenska fartyg praktiskt
            taget lamslås med synnerligen allvarliga återverkningar för vårt
            lands ekonomiska liv. Med hänsyn till de befarade allvarliga följderna
            har Kungl. Maj:t funnit nödvändigt att garantier skapas för arbetsfredens
            be- varande inom denna näringsgren. Motiveringen — med dess uteslutande
            betoning av de samhällsekonomi- ska följderna av en konflikt inom
            sjöfarten — synes oss ha sådan prin- cipiell räckvidd och öppna
            sådana perspektiv för arbetsmarknadens frihet från statsingripanden
            i avtalsrörelser, att undertecknade ser sig nödsaka- de att hemställa
            om avslag på proposition nr 197.
          </p>
          <p xml:id="i-MSA7hsDqqgVuMxJsDFC7ey">
            Avtalsförhandlingarna på svensk arbetsmarknad är traditionellt
            fria från statsmakternas ingripanden. Staten ställer service till
            förfogande i form av medlingsinstitutionen men brukar avhålla
            sig från att direkt gripa in i förhandlingarna om lönevillkoren.
            Endast i undantagsfall och under särskilda omständigheter har
            motsatsen skett och ingripande gjorts. Denna arbetsmarknadens
            jämförelsevis stora frihet i vårt land utgör ett betydande värde.
            Så uppfattas den av arbetsmarknadsparterna själva, och även för
            statsmakterna och samhället i sin helhet bör det vara ett intresse
            att arbetsmarknadsparterna i relativt stor frihet lämnas att förhandla
            och lösa sina intressefrågor utan statliga detaljingripanden.
            Arbetsmarkna- dens parter kan inte ha rätt till någon undantagsställning,
            kan inte göra anspråk på en frihet utan hänsyn till konsekvenserna
            av denna och av sina egna åtgärder. Men när de visar sådan samförståndsvilja,
            förhandlings- duglighet och hänsyn till det övriga samhället,
            som sedan länge präglar arbetsmarknadsparternas uppträdande i
            vårt land, bör statsmakterna vara angelägna om att medverka till
            bevarande av arbetsmarknadens fri-
          </p>
          <pb facs="riksdagen-motions-pdf/data/1955/mot_1955__fk__540/mot_1955__fk__540-002.pdf"/>
          <fw xml:id="i-UwzjUvzx3NGHxGuJKg7dMe">
            Motioner i Första kammaren, nr 540 år 1955 5
          </fw>
          <p xml:id="i-iBJ9ijMbw6imCowb5iqyR">
            het. Den utgör inte endast ett fackligt intresse och värde utan
            även ett allmänt demokratiskt värde. Endast sällan störs arbetsmarknaden
            av öppna konflikter. Det pacifis- tiska tillståndet är regeln,
            den öppna striden undantaget. Av ca 21000 kollektivavtal enbart
            inom Landsorganisationens avtalsområde förnyas årligen det överväldigande
            antalet genom fredliga förhandlingar. Endast någon obetydlig del,
            ofta blott tiondelar av en procent, har under senare år lett till
            öppen konflikt, av vilka endast ett par av större omfattning under
            senaste decenniet. Att öppen konflikt någon gång kan bryta ut
            är en naturlig följd av en fri arbetsmarknad med dess intressemotsättningar.
            Lika självfallet är att därvid uppstår ekonomiska förluster, för
            parterna själva direkt och för samhället i dess helhet. Storleken
            beror av omfattning, varaktighet o. d. av varje konflikt. Men
            om man inte vill tillåta några ekonomiska återverk- ningar av
            arbetskonflikter, blir konsekvensen att praktiskt taget ingen
            konflikt skulle kunna tillåtas utbryta. Ur denna synpunkt synes
            propositionen nr 197 innebära en ny princip från statsmakternas
            sida visavi avtalsrörelserna och arbetsmarknadens fri- het. Åtminstone
            har aldrig tidigare sådan betoning lagts vid motivet att hindra
            ekonomiska återverkningar att uppstå. Tidigare statliga ingripan-
            den har främst gällt områden, där den allmänna ordningen hotats
            eller liv och hälsa stått på spel genom konflikt, såsom lagförslagen
            vid 1947 års poliskonflikt och 1951 års sjuksköterskekonflikt.
            Utgångsläget för ett statligt ingripande blir ett annat, bedömningen
            likaså, när det gäller livs- viktiga samhällsfunktioner av sådan
            karaktär som här nämnda. Annorlunda blir förhållandet, då ett
            statsingripande i en arbetskonflikt enbart motiveras med ekonomiska
            skäl. Sådana kan åberopas i praktiskt taget varje arbetskonflikt.
            Själva syftet med en stridsåtgärd är ju att vålla motparten sådana
            ekonomiska följder, att han blir villig till önskad uppgörelse.
            Om inte ekonomiska verkningar kan tillåtas, måste följden bli
            att konfliktvapnet mister sin mening. En av grundvalarna för en
            fri fackföreningsrörelse skulle rubbas. Det torde också bli svårt,
            rent av omöjligt för statsmakterna att upp- träda med sådan konsekvens,
            att ingripanden i arbetskonflikter kan vinna önskvärd förankring
            i en opinion. Att skapa en hållbar gradering för när och i vilken
            grad staten skulle gripa in i arbetskonflikter — med anspråk på
            konsekvens och lika behandling av alla parter — låter sig förmodligen
            inte göra med mindre än en generell skiljedomslagstiftning. För
            några månader sedan hotades landet av en storkonflikt, där en
            halv miljon man löpte risk att indragas. De samhällsekonomiska
            verkningarna av en sådan konflikt skulle ha blivit utomordentligt
            stora. Men veterligt
          </p>
          <pb facs="riksdagen-motions-pdf/data/1955/mot_1955__fk__540/mot_1955__fk__540-003.pdf"/>
          <fw xml:id="i-LGV3kdg8NwxVvrVAJxaiRk">
            6 Motioner i Första kammaren, nr 540 år 1955
          </fw>
          <p xml:id="i-YAjuiovWSwSoawfvhAyZeX">
            föresvävade det inte statsmakterna att konflikten borde hejdas
            genom statsingripande och skiljedom, fastän dess följder säkerligen
            skulle blivit vida svårare än en fartygsbefälskonflikt medför.
            Sambhället får enligt vår uppfattning vara berett att betala ett
            visst pris för värdet av en fri arbetsmarknad. Detta pris har
            visat sig väl överkom- ligt under senare tids utveckling på svensk
            arbetsmarknad. Erfarenheter utifrån visar att om statsmakterna
            börjar använda skiljedom som freds- instrument, kommer frestelserna
            att använda det att inställa sig allt oftare. Man kan betvivla
            de goda verkningarna av en sådan utveckling. Det ligger blott
            alltför nära till hands att anta, att parterna av psykolo- giska
            skäl skulle få svårare att göra upp med varandra, att förhandlings-
            viljan mattades av och atmosfären på arbetsmarknaden försämrades.
            Att skiljedomsinstitutets flitigare användning skulle öppna perspektiv
            mot statlig reglering av lönemarknaden kan man inte bortse från.
            Det övertygar heller inte om statsmakterna skulle gripa in i en
            konflikt med tanke på de särskilda fackligt organisatoriska förhållanden,
            som kan råda. Om t. ex. inom en näringsgren nittio procent av
            de anställda gjort upp om nya avtal, medan tio procent går i konflikt,
            kan ett ingripande av staten för en del synas skäligt. Sådana
            förhållanden motiverar dock i prin- cip inte ett statligt ingripande,
            eftersom de kan uppstå som följd av ett fritt föreningsväsen,
            sådant detta garanteras i lagen om föreningsrätt. Med den allmänt
            principiella uppläggning av våra invändningar mot propositionen
            nr 197 vi här gjort har vi inte funnit nödvändigt att ingå på
            detaljgranskning av lagförslaget. Vi kan dock inte underlåta att
            fram- häva, att vi finner den retroaktiva karaktären av paragraf
            2 särskilt stö- tande. Enligt denna skulle avmönstring efter den
            6 maj men före lagens ikraftträdande kunna medföra rättsligt ansvar,
            även om avmönstring skedde av orsak som alls inte hade med konflikten
            att skaffa. Vi tror att arbetsmarknadens frihet under ansvar är
            ett värde, som kan stimulera arbetsmarknadsparterna till att själva
            fortsätta på den väg, som markerats av t. ex. huvudavtalet mellan
            Landsorganisationen och Arbetsgivareföreningen, där parterna frivilligt
            upprättat ett skiljedomsin- stitut för att undvika samhällsskadliga
            konflikter. Med hänvisning till det ovan anförda yrkar vi, att
            Kungl. Maj:ts proposition nr 197 måtte avslås.
          </p>
          <p xml:id="i-XU6eS86MemAtvLkY1zTUCn" type="date">
            Stockholm den 13 maj 1955
          </p>
          <div xml:id="i-HASCoNBQex6xjzrYmZ4SYF" type="signatureBlock">
            <list xml:id="i-4rFv5nxgmBmDNyQ2uNHPsz">
              <item xml:id="i-RYknqoaGp89BGukeVLuxHX" who="unknown" type="signature">
                Yngve Möller Valter Åman Arne Geijer
              </item>
            </list>
          </div>
          <p xml:id="i-5PDPotx34pgKsKVWqR1xFd">
            Alfa Boktr., Sthlm 1955
          </p>
        </div>
      </div>
    </body>
  </text>
</TEI>
