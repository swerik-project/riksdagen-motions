<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00005">
  <teiHeader>
    <fileDesc>
      <titleStmt>
        <title>med anledning av redog. 2007/08:RRS17 Riksrevisionens styrelses redogörelse angående finanspolitikens långsiktiga hållbarhet</title>
        <author corresp="i-M5o8cYSRJsbmZdvevomfQX">av Ulla Andersson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av redog. 2007/08:RRS17 Riksrevisionens styrelses redogörelse angående finanspolitikens långsiktiga hållbarhet</title>
          <idno type="rdwebb">GV02Fi5</idno>
          <rs type="number">Fi5</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi5/text</ref>
          <ref type="dokument_url_html">http://data.riksdagen.se/dokument/GV02Fi5</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi5</ref>
          <ref type="doc">http://data.riksdagen.se/fil/6BB5238F-D4E0-4972-BACF-5A7A82F3F36F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DFfaSf7wBZCbpmPLdb5AXU" type="basedOn"/>
        <correspContext corresp="i-DFfaSf7wBZCbpmPLdb5AXU">
          <ref>Redogörelse 2007/08:RRS17</ref>
        </correspContext>
        <correspAction xml:id="i-8tErRC9i3QRPyxJKA8KjLk" type="signed"/>
        <correspContext corresp="i-8tErRC9i3QRPyxJKA8KjLk">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-HExp5UQVwP5dGi2PGzKcPL" type="referral">
          <date when="2008-02-19"/>
        </correspAction>
        <correspAction xml:id="i-8Q7SVbCTtFCoTP1sQouNQU" type="dismissal">
          <date when="2008-02-18"/>
        </correspAction>
        <correspAction xml:id="i-S2riCHvjA8Lwxmzdo4Fvjk" type="dismissal">
          <date when="2008-02-18"/>
        </correspAction>
        <correspAction xml:id="i-6tRBMR4BsRLkN5US8Aw9CV" type="transfer">
          <date when="2008-02-15"/>
        </correspAction>
        <correspAction xml:id="i-MJkMMk8xx6WPyZR9ZbqLYg" type="submission">
          <date when="2008-02-15"/>
        </correspAction>
        <correspAction xml:id="i-RjbEyGn5Ve2gYfjRssGKvq" type="assigned"/>
        <correspContext corresp="i-RjbEyGn5Ve2gYfjRssGKvq">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SWCv71fd4XpyDd7Tg1Vvm7">
            Förslag till riksdagsbeslut
          </head>
          <p xml:id="i-4pSNiQJjqLnaM5M2uhrGDz">
            Riksdagen tillkännager för regeringen som sin mening vad som
            anförs i motionen om behovet av en bredare diskussion om hur samhällets
            resurser ska skapas och fördelas.
          </p>
        </div>
        <div type="motContent">
          <head xml:id="i-5MUp9esFgBEVnC9poNNDFN" type="h1">
            Motivering
          </head>
          <p xml:id="i-VXyJiRhRFce39VoUP6KYDQ">
            Riksrevisionens styrelse (RRS) rekommenderar ett antal förändringar
            i hanteringen av överskottsmålet, varav några är rimliga men den
            sammantagna effekten blir en ytterligare förstärkning av budgetprocessens
            ramverk. Vänsterpartiet ställer sig starkt kritiskt till detta
            ramverk som har till syfte att begränsa de folkvaldas inflytande
            över den ekonomiska politiken och låsa fast en nyliberal inriktning
            för den.
          </p>
          <p xml:id="i-KRLjUrELmZxdfXPVrEoAtv">
            Ramverket ska inte ses som budgetteknikaliteter, utan som uttryck
            för en viss politisk inriktning. Överskottsmålen har använts för
            att lättare motivera en åtstramning i den offentliga sektorn.
            När detta mål uppnåtts vill exempelvis arbetsgivarorganisationen
            gå vidare. Vänsterpartiets utgångspunkt är den motsatta. Det behövs
            stora investeringar i den gemensamma sektorn. Det gäller exempelvis
            bostadsområdet där investeringarna varit alltför låga i flera
            decennier. Det gäller en nödvändig satsning på klimat- och energisektorn
            som bland annat kräver investeringar i ny, modern infrastruktur.
            Och det gäller givetvis nödvändigheten av betydligt fler anställda
            inom den gemensamma välfärdssektorn. Grundläggande är att en underlåtenhet
            att använda tillgängliga resurser i ekonomin till produktiva,
            framtidsinriktade investeringar är oansvarigt och kortsiktigt.
            Tanken att man ska spara idag för att klara av morgondagens demografiska
            utmaningar bortser från att den välfärd som idag kan erbjudas
            medborgarna i avgörande delar bygger på medvetna och kraftfulla
            offentliga investeringar under tidigare decennier. Redan 1990-talets
            nedskärningar i den offentliga sektorn och den därefter stagnerade
            tillväxten i denna sektor ger idag kostnader för samhällsekonomin.
            Att genom ett överskottsmål i de offentliga finanserna också begränsa
            investeringarna i tider av mycket god ekonomisk tillväxt är att
            försitta möjligheterna till en säkrare ekonomisk utveckling.
          </p>
          <p xml:id="i-B7Z97J6Vfv2PS74t7qwTaF">
            Den ovan anförda kritiken gäller alltså överskottsmålets konstruktion
            och antagandena bakom denna. De förslag som RRS framför är ämnade
            att stärka överskottsmålets funktion i utformningen och förklarandet
            av den ekonomiska politiken. Det är dessutom meningen att detta
            mål ska beskrivas mer tekniskt och enkelspårigt. Vi menar att
            detta är fel väg att gå.
          </p>
          <p xml:id="i-7orosN4w3aqyePXkFDqJwE">
            RRS kritiserar regeringen för en osystematisk uppföljning av
            överskottsmålet. Men det finns ett legitimt intresse av att under
            olika år kunna betona olika faktorer i en helhetsbedömning av
            det ekonomiska läget och därmed bedömningen av måluppföljningen.
            De problem som uppstår bör snarare peka fram mot slutsatsen att
            överskottsmålet är ett alltför rigitt system. Regeringens försök
            att korrigera en strikt tolkad målavvikelse kan få allvarliga
            effekter på arbetslösheten, och därmed också på den framtida tillväxten
            men detta är inte en avvikelse som blir aktuell att ta med i bedömningen.
          </p>
          <p xml:id="i-YcVLihJ3xgEkkBiQvdHm3y">
            RRS noterar vikten av att tilltron till de offentliga finanserna
            är hög, och problemet med att många befarar att välfärdstjänsterna
            riskerar att bli överbelastade i framtiden. Det finns dock bättre
            sätt att ta itu med de problemen än att skärpa den kamerala tonen
            i budgetprocessen. Till exempel kunde det vara välgörande om de
            politiska aktörer som tidigare systematiskt framställde den svenska
            statsskulden som bland de största i världen trots att det snarare
            var tvärtom började ta itu med arbetet att vända den vrångbilden.
            En annan möjlighet är att de politiska partierna ger en tydlig
            signal om att det är en självklarhet att anställa fler ifall omsorgstjänsterna
            inte skulle vara tillräckliga i framtiden.
          </p>
          <p xml:id="i-FXxihDVkLp5gDdE2tPLweG">
            Det synsätt som hittills präglat överskottsmålet, liksom RRS
            beskrivning av det, är helt fokuserat på offentligt sparande som
            nyckel för framtida välfärd, medan behovet av investeringar försvinner
            helt. När regeringen idag skär ner på utgifterna för utbildning,
            får det stora långsiktiga konsekvenser för tillväxten, och därmed
            för skuldkvoten. Ett ensidigt synande av regeringars finansiella
            överskott har ett mycket begränsat värde för att bedöma den långsiktiga
            hållbarheten i den förda politiken.
          </p>
          <p xml:id="i-2d9xAQ3qp3K4yeEVbpNsbs">
            Naturligtvis är sådana effekter svåra att beräkna. Den kritiken
            gäller dock också det finansiella sparandet. RRS beskrivning av
            överskottsmålet bidrar till en överskattning av vilka möjligheter
            vi har att bedöma den ekonomiska situationen 2050. Osäkerheten
            om framtidens politiska och ekonomiska villkor är stor, och det
            vore knappast förvånande om 2050 års riksdag snarare skulle kritisera
            bristen på miljöinvesteringar i början av 2000-talet än prisa
            våra överskottsmål.
          </p>
          <p xml:id="i-GhbCKpbVn475zNrLrxxsvh">
            Diskussionen om det långsiktiga sparandet präglas också av en
            föreställning om att den tankevärld som de senaste regeringarna
            levt i, där skattehöjningar i syfte att höja kvaliteten på välfärden
            är närmast otänkbara, kommer att dominera politiken konstant också
            de närmaste 50 åren. Det är, milt uttryckt, osannolikt. De senaste
            100 åren har skattehöjningar snarare varit normen. Det är demokratiskt
            sett orimligt med ett regelverk som påbjuder finansiellt sparande
            framför reala investeringar baserat på hur vi tror att politiska
            majoriteter kommer att agera om 2030 år.
          </p>
          <p xml:id="i-BxRTRrRVhnRFNbWaFPxTsT">
            Det finns en punkt där RRS förslag däremot skulle bidra till
            en mer klargörande debatt, och det är i fråga om statsskuldskvoten.
            Vi delar kritiken av att statsskulden alltför ofta uttrycks med
            bruttomått, så att offentliga finansiella tillgångar utesluts
            ur helhetsbilden.
          </p>
          <p xml:id="i-7XXYFobgn6G7SbzdzyqKQG">
            Sammantaget riskerar dock RRS förslag att skapa ytterligare fokus
            för en snävt statsfinansiell målbedömning i den ekonomiska politiken
            och bidra till att den ekonomisk-politiska debatten än mer inriktas
            på kamerala överväganden, i stället för en bredare diskussion
            om hur samhällets resurser ska skapas och fördelas.
          </p>
        </div>
        <div type="motSignatures">
          <list>
            <item xml:id="i-3nPAVmC4w6i3bmz7cfMmMd" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-A8am85M8BjCET73mb5XPN1" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-9Hz1i6PQ8uLFbXom3ToWta" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
