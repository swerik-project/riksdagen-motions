<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00331">
  <teiHeader>
    <fileDesc>
      <titleStmt>
        <title>Burma</title>
        <author corresp="i-PgfrE9pakWspkNp9dr9ejT">av Caroline Szyber m.fl. (KD, C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Burma</title>
          <idno type="rdwebb">GZ02U331</idno>
          <rs type="number">U331</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U331/text</ref>
          <ref type="dokument_url_html">http://data.riksdagen.se/dokument/GZ02U331</ref>
          <ref type="dokumentstatus_url_xml">http://data.riksdagen.se/dokumentstatus/GZ02U331</ref>
          <ref type="doc">http://data.riksdagen.se/fil/683973DB-E9DE-4BEF-A0C9-9881BF76C5C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KXzNs18g8P6nnysDC3JoBM" type="signed"/>
        <correspContext corresp="i-KXzNs18g8P6nnysDC3JoBM">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-Wy2PicSNE32mpPkdNvVhLm"/>
          <note type="signatory" corresp="i-Kn2C4HPwWcqbEgtUtWTc5F"/>
        </correspContext>
        <correspAction xml:id="i-QoymHwdSPyxBpW4mPHS9Ss" type="numbering">
          <date when="2011-10-10"/>
        </correspAction>
        <correspAction xml:id="i-2pGvVF7C4Dpvz4JyaH97JU" type="submission">
          <date when="2011-10-05"/>
        </correspAction>
        <correspAction xml:id="i-LYGvNYTVTsbe15Wve1Tdp6" type="transfer">
          <date when="2011-10-05"/>
        </correspAction>
        <correspAction xml:id="i-AyBkmDD9y9RWuhckJbKCGA" type="assigned"/>
        <correspContext corresp="i-AyBkmDD9y9RWuhckJbKCGA">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GKG2cEoonvn5o1z9VRGAJh" type="motBody">
        <div xml:id="i-VoScCvpPbftD4va2nPgm3" type="motProposal" subtype="förslag">
          <head xml:id="i-NdRiG7KAd1YNArmwDe2SwD">
            Förslag till riksdagsbeslut
          </head>
          <list xml:id="i-6xJZdqrsrfhfNGqjKSMeuQ" style="ol">
            <item xml:id="i-CVReXayRWYG2p3DLqRHDcg">
              Riksdagen tillkännager för regeringen som sin mening vad som
              anförs i motionen om att den svenska regeringen ska agera för
              att ett internationellt tryck upprätthålls på den burmesiska regimen.
            </item>
            <item xml:id="i-SiT4U3ZYfeD4H47LNHQHvm">
              Riksdagen tillkännager för regeringen som sin mening vad som
              anförs i motionen om att Sverige tydligt ska föra fram kravet
              att alla politiska fångar i Burma släpps.
            </item>
            <item xml:id="i-N3hYc4pH6A6X4x9L4LCNgt">
              Riksdagen tillkännager för regeringen som sin mening vad som
              anförs i motionen om cross-border-bistånd till Burma.
            </item>
            <item xml:id="i-CTwxUPxQAdm48jpsvZ8gkn">
              Riksdagen tillkännager för regeringen som sin mening vad som
              anförs i motionen om att Sverige bör ta ställning för en FN-ledd
              undersökande kommission till Burma.
            </item>
            <item xml:id="i-FP1ZrfgSN4TQuQotbPzAD7">
              Riksdagen tillkännager för regeringen som sin mening vad som
              anförs i motionen om att Sverige bör arbeta för att en högnivådialog
              kommer till stånd mellan representanter för de olika etniska minoriteterna,
              demokratirörelsen och militären i Burma.
            </item>
            <item xml:id="i-6gHqSSx2qEtwPpSymJy4Tg">
              Riksdagen tillkännager för regeringen som sin mening vad som
              anförs i motionen om att Sverige och EU behöver en strategi för
              hur och när man vidtar åtgärder mot regimen i Burma.
            </item>
            <item xml:id="i-2vCYoN7YuK33bm7PVRURGb">
              Riksdagen tillkännager för regeringen som sin mening vad som
              anförs i motionen om att Sverige och EU aktivt bör försöka påverka
              Burmas grannländer till en politik som bättre gynnar en demokratisk
              utveckling och motverkar MR-brott i Burma.
            </item>
          </list>
        </div>
        <div xml:id="i-ENX14u53V29Fv1P4uF2jJR" type="motContent">
          <head xml:id="i-7KdZLuSorZME4XmFE2T42s" type="h1">
            Motivering
          </head>
          <p xml:id="i-139DXTCv9niKgQRGA7PbhB">
            Utvecklingen i Burma är inne i ett kritiskt skede. Rapporter
            från landet indikerar att en viss förändring är initierad av Burmas
            styre, med president Thein Sein i spetsen. Ett första möte har
            hållits mellan presidenten och Aung San Suu Kyi, vissa restriktioner
            på medier har tagits bort och politiskt aktiva inne i landet upplever
            en större frihet att agera, åtminstone i Rangoon. Samtidigt kvarstår
            stora problem i landet, och i vissa avseenden har dessa förvärrats
            sedan det riggade valet i november förra året. Fortfarande sitter
            runt 2 000 politiska fångar fängslade, konflikterna i vissa av
            gränsområdena har ökat med grova MR-brott som konsekvenser och
            NLD (National League for Democracy) är fortfarande olagligförklarat
            som parti. Den konstitution som låg till grund för det ofria valet
            2010 och som fortfarande ger militären orimligt och odemokratiskt
            stor makt ligger kvar.
          </p>
          <p xml:id="i-Uo64TTMjkBjJyzzhEVNxCK">
            Sverige och omvärlden bör göra sitt yttersta i detta skede för
            att stödja de demokratiska krafterna, både inne i Burma och i
            exil, som arbetar för en verklig övergång från diktatur till demokrati.
            Det är av högsta vikt att upprätthålla trycket på Burmas regim,
            så att verklig förändring genomförs. Sverige kan här vara en tydligare
            röst.
          </p>
          <head xml:id="i-U2wm73YZ6yZoNVYAVym5TK" type="h2">
            Ett fortsatt internationellt tryck på den burmesiska regimen
          </head>
          <p xml:id="i-CA4ZZ9bqsq6pgF2LbvvU9B">
            Sverige måste agera för att ett internationellt tryck även fortsättningsvis
            hålls på den burmesiska regimen. De förändringar som vi nu ser
            i Burma måste i alla fall delvis sägas komma ifrån en kontinuerlig
            press från omvärlden med bl.a. sanktioner, krav på frisläppande
            av Aung San Suu Kyi och övriga politiska fångar, ett fördömande
            av valet 2010, förslaget om en FN-ledd kommission för att undersöka
            brott mot mänskligheten och krigsbrott, m.m. Det är av högsta
            vikt att det internationella samfundet är fortsatt aktivt och
            bibehåller ett tryck på regimen för att fortsatta förändringar
            ska ske. Enbart när konkreta förbättringar går att se i landet,
            både gällande demokratisering och upphörande av grova MR-övergrepp,
            bör lättnader ske.
          </p>
          <p xml:id="i-WzWtTY6gzmuVuSMJ7v17Bw">
            Den burmesiska demokratirörelsen arbetar alltjämt under extremt
            svåra förutsättningar. Det är fortfarande oklart hur mycket den
            politiska oppositionen vågar agera inne i landet och risken för
            nya arresteringar kvarstår, samtidigt som ca 2 000 politiska fångar
            (29 september 2011) fortsatt är frihetsberövade. Det är av yttersta
            vikt att de politiska fångarna släpps, för att den politiska förändringen
            i Burma ska kunna ses som genuin och seriöst menad. Sverige bör
            tydligt och konsekvent ta upp frågan om de politiska fångarnas
            frigivande i varje kontakt med regimen i Burma.
          </p>
          <head xml:id="i-B2HmMGLcZRsT8sZeHAV9FX" type="h2">
            Kriget mot de etniska minoriteterna
          </head>
          <p xml:id="i-Mj245MTr4BCZ2hBYXMnc3p">
            Konflikterna mellan militären och de etniska minoriteter som
            främst finns i Burmas gränsområden har på flera håll intensifierats
            sedan valet förra året, med grova och kontinuerliga övergrepp
            som följd. Bara i östra Burma finns det uppskattningsvis en halv
            miljon internflyktingar till följd av juntans krigföring mot civila.
            Till detta ska läggas de flera hundratusen flyktingar som lever
            i läger i grannländerna och de miljontals migrantarbetare som
            arbetar under mycket svåra villkor, framförallt i Thailand.
          </p>
          <p xml:id="i-G2K4rF1eZ8GkUfxu51D7Dz">
            Civilbefolkningen lider hårt under militärens offensiver och
            ingen humanitär hjälp släpps fram till dessa områden. Den enda
            hjälp som kommer in är genom s.k. back-packer-team som illegalt
            tar sig in över gränserna och hjälper befolkningen med basal sjukvård
            och de mediciner som de klarar att bära i sina ryggsäckar. Områdena
            är kraftigt minerade och enda chansen till vård för minoffer är
            att de bärs genom djungeln till kliniker på andra sidan gränsen
            som kan ta hand om dem om de överlever.
          </p>
          <p xml:id="i-YGMGSPQskRv3nu42eF8zrX">
            Våldtäkt används som vapen i kriget mot minoriteterna. Matförråd
            bränns upp, byar bränns ner och risplantor dras upp ur fälten.
            Att det är civila som är måltavlan kan inte vara mer uppenbart.
            Dessa människor kan inte lämnas utan hjälp. Sverige måste bidra
            med cross-border-bistånd så att humanitärt bistånd kan nå fram.
          </p>
          <head xml:id="i-PJuyyTUeusEw9hSCHjo4pa" type="h2">
            FN-ledd undersökning och trepartsdialog
          </head>
          <p xml:id="i-W85fPoUJCo2AdeLwDU5QHh">
            Enligt den nya konstitution som trädde i kraft i Burma i samband
            med valet garanteras alla delar av militärregimen straffrihet
            för begångna brott. Trots årtionden av förföljelse och mord på
            civila, tvångsförf lyttningar och tortyr, sexuellt våld och tvångsarbete,
            där de etniska minoriteterna varit den främsta måltavlan, går
            därmed dessa människor ostraffade. Dessa brott är så allvarliga
            att FN:s särskilda rapportör om de mänskliga rättigheterna i Burma,
            Tomás Ojea Quintana, har rekommenderat att FN inrättar en kommission
            för att undersöka om dessa brott innebär krigsbrott och brott
            mot mänskligheten. Förslaget om en s.k. Commission of Inquiry
            (COI) har sedan rapporten kom i mars fått ett allt större stöd,
            och hittills har 16 regeringar (per den 28 september 2011) öppet
            gått ut och stött förslaget. Vi anser att riksdagen bör ge regeringen
            till känna att även Sverige bör ta ställning för en COI till Burma.
          </p>
          <p xml:id="i-7idWtbZrYEcBufw5yMSHy8">
            Sverige bör också arbeta för att en dialog på högsta nivå kommer
            till stånd mellan regimen, demokratirörelsen och de olika etniska
            minoriteterna för att en verklig demokratisk förändring ska kunna
            ske och fred äntligen bli av för Burmas folk.
          </p>
          <head xml:id="i-FfVAFPAK6w3Pg2PdobrHR6" type="h2">
            En mer strategisk EU-politik och regional påverkan
          </head>
          <p xml:id="i-T4gZNpJVo8fHmUXvZL1UFf">
            EU har en gemensam politik gällande Burma. Denna innehåller en
            del sanktioner som EU har lyckats enas om vad gäller Burma. Dessa
            är av olika slag i stor utsträckning handlar det om en lista med
            personer som inte får visum till Sverige och vars eventuella tillgångar
            i Europa ska frysas. Den innehåller också ett vapenembargo och
            ett antal ekonomiska sanktioner. Sanktionerna borde även omfatta
            den så lukrativa olje- och naturgasutvinningsbranschen men gör
            inte det i nuläget. Just nu är det viktigt att inte släppa på
            de sanktioner som EU har gentemot Burma, utan att konkreta och
            irreversibla förändringar skett i landet. Det är av högsta vikt
            att EU har en tydlig strategi för när sanktioner eventuellt ska
            upphävas eller nya införas, med tydliga hållpunkter, där släppandet
            av politiska fångar och ett stopp av attackerna på civilbefolkningen
            är centrala komponenter.
          </p>
          <p xml:id="i-9Dc9WJa3wixWMDFK5VKnEz">
            EU och Sverige måste i högre utsträckning försöka påverka länder
            i regionen kring Burma till en mer konstruktiv hållning. EU har
            nära relationer till Asean inom ramen för ASEM-samarbetet, där
            också Burma finns med. Många tror att i alla fall en del av förändringsivern
            i Burma just nu grundas i att regimen vill ha ordförandeskapet
            i Asean 2014. Ett ordförandeskap för Burma i Asean skulle i nuläget
            inte vara försvarbart och Sverige bör påpeka detta för de andra
            Aseanländerna.
          </p>
          <p xml:id="i-FD32ZVmKfLnQyaUNzC725a">
            Många av Burmas grannländer, framförallt Kina och Thailand, investerar
            stora pengar i naturresursutvinning i Burma, som i många fall
            leder till ökade konflikter och MR-övergrepp, och sällan ger några
            fördelar till befolkningen. Problemen med dessa investeringar
            bör uppmärksammas. Thailand har dessutom hotat med att stänga
            flyktinglägren längs den thai-burmesiska gränsen och skicka tillbaka
            den burmesiska exilrörelsen som verkar i landet. Detta vore i
            nuläget en katastrof och måste hindras. Sverige har nära relationer
            till Thailand som borde kunna påverkas till att föra en mer aktiv
            och värderingsstyrd politik gentemot Burma. Även Indien med sin
            demokratiska historia skulle kunna spela en mer aktiv roll för
            att påverka Burmas framtid i positiv riktning.
          </p>
        </div>
        <div xml:id="i-HZRQvpEiJXqgibcy92KfBd" type="signatureBlock">
          <list xml:id="i-DH4RTEeGXBp3P9C6eQMM8b">
            <item xml:id="i-XKx2r6JU4UmS8DbLZZ2yPa" who="i-PgfrE9pakWspkNp9dr9ejT" type="signature">
              Caroline Szyber (KD)
            </item>
            <item xml:id="i-Q5AerBEQMNkavh6Cqz6dyG" who="i-Wy2PicSNE32mpPkdNvVhLm" type="signature">
              Fredrick Federley (C)
            </item>
            <item xml:id="i-PvqW1bL8XHQHKGWv3mJb5o" who="i-Kn2C4HPwWcqbEgtUtWTc5F" type="signature">
              Roger Haddad (FP)
            </item>
          </list>
        </div>
      </div>
    </body>
  </text>
</TEI>
