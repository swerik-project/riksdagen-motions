<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00300">
  <teiHeader>
    <fileDesc>
      <titleStmt>
        <title>Sverige – det hållbara matlandet</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige – det hållbara matlandet</title>
          <idno type="rdwebb">H102MJ300</idno>
          <rs type="number">MJ300</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ300/text</ref>
          <ref type="dokument_url_html">http://data.riksdagen.se/dokument/H102MJ300</ref>
          <ref type="dokumentstatus_url_xml">http://data.riksdagen.se/dokumentstatus/H102MJ300</ref>
          <ref type="doc">http://data.riksdagen.se/fil/9EB26563-D3B6-4EE6-A1D0-9445C6B22F9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Le4Kr4PRokGsUU9XUkEGz" type="signed"/>
        <correspContext corresp="i-7Le4Kr4PRokGsUU9XUkEGz">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-15djqzWftHou3s4rE1UUAF" type="numbering">
          <date when="2013-10-03"/>
        </correspAction>
        <correspAction xml:id="i-KWMZH9t5MoWCXDXmZLbkKX" type="submission">
          <date when="2013-10-02"/>
        </correspAction>
        <correspAction xml:id="i-TKj8YyCgJZLZaHLhahMzmz" type="transfer">
          <date when="2013-10-02"/>
        </correspAction>
        <correspAction xml:id="i-R5cDGRyBeMNSwt7dt34rLy" type="assigned"/>
        <correspContext corresp="i-R5cDGRyBeMNSwt7dt34rLy">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-3JaY2HyWE5JTdsiVQGGyKM" type="TOC">
          <head xml:id="i-DEMHTsLQTrDDGfjVoqT2Gy">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Sverige – det hållbara matlandet 2
            </item>
            <item>
              4 Goda förutsättningar 2
            </item>
            <item>
              5 Dags för ett hållbart matland 3
            </item>
            <item>
              6 Eko – en särställning 3
            </item>
            <item>
              7 Landsbygden 4
            </item>
            <item>
              8 Lokal mat 5
            </item>
            <item>
              9 Hållbar mat inom offentlig sektor 5
            </item>
            <item>
              10 Skärp livsmedelslagen 6
            </item>
          </list>
        </div>
        <div type="motProposal" subtype="förslag">
          <head xml:id="i-PPZE2q2wWMUcudNWLhaXQB">
            2 Förslag till riksdagsbeslut
          </head>
          <list style="ol">
            <item xml:id="i-KrCo64DszDwyuZv7nvJcbr">
              Riksdagen tillkännager för regeringen som sin mening vad som
              anförs i motionen om en satsning på Sverige – det hållbara matlandet.
            </item>
            <item xml:id="i-LcjpqweWPtT9KbAVfbFstL">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett lagförslag
              om hårdare sanktioner för brott mot livsmedelslagen.
            </item>
          </list>
        </div>
        <div type="motContent">
          <head xml:id="i-DKJYFsAgzTLjmshYknQKad" type="h1">
            3 Sverige – det hållbara matlandet
          </head>
          <p xml:id="i-7MhRgLRDjpaF7CpX2Eohfr">
            Sverige är ett starkt urbaniserat land. Industrin och en växande
            tjänstesektor är våra dominerande näringar. Jordbruk och livsmedelsproduktion
            har fått en undanskymd position. Detta har lett till att Sverige
            de senaste 20 åren har gått från att ha en hög självförsörjningsgrad
            på livsmedel till att ungefär hälften av all mat som äts idag
            är importerad. Lantbrukare och de många andra aktörer som sysselsätter
            sig inom livsmedelsbranschen har fått allt svårare förutsättningar.
            Vi vet också att jordbruket står för våra största utsläpp av näringsämnen,
            som t.ex. bidrar till övergödning av hav och sjöar. Ungefär 25
            procent av svenskarnas klimatrelaterade utsläpp kommer från det
            vi äter, den största delen från kött. Den stora utmaningen i framtiden
            ligger i att väva ihop önskemålet om ökad livsmedelsproduktion
            med ambitionerna på att minska klimatutsläppen och miljöbelastningen
            från sektorn.
          </p>
          <head xml:id="i-RWntgjU3bfiyQVYpKzWnVA" type="h1">
            4 Goda förutsättningar
          </head>
          <p xml:id="i-Xq3W3DoQ8eDjMTmqpSdBbg">
            Vi är övertygade om att det går att vända den negativa trenden
            för svensk livsmedelsproduktion. Vi anser att framtiden finns
            i att slå mynt av de stora fördelar som Sverige har för att kunna
            bli en storproducent av hållbara livsmedel, främst för den inhemska
            marknaden men också för export. Sverige har rena jordar, stora
            förekomster av rent vatten och en utbildad befolkning. Våra väderförhållanden
            är goda och ofta befriade från s.k. extremväder som plötsligt
            kan ödelägga produktionen. Även om vi i Vänsterpartiet är oroade
            över ökad användning av kemikalier och handelsgödsel i svenskt
            jordbruk ligger svenska producenter på lägre nivåer än andra jämförbara
            länder. Antibiotika används inte i svensk djuruppfödning och våra
            livsmedel är fria från GMO. Detta sammantaget ger svensk livsmedelsproduktion
            goda förutsättningar att växa.
          </p>
          <p xml:id="i-17mm9rQEhGqbk2Qf3QTm1b">
            Vänsterpartiet vill få landsbygden att leva och blomstra. Vi
            vill också att den mat vi konsumerar ska vara hållbar; den ska
            bidra till minskade utsläpp och ett gott djurskydd. Vår målsättning
            är att Sverige ska ha en hög självförsörjningsgrad på livsmedel
            och att fler i framtiden ska arbeta med att producera och förädla
            livsmedel. Vi vill därför utveckla god, hälsosam, miljövänlig,
            närproducerad och djuretisk mat. Vi kallar det hållbar mat. Vi
            definierar detta enligt följande:
          </p>
          <p xml:id="i-6w67KM4K6D7RxDSLazwPFy">
            God mat är mat som människor tycker är god. Hälsosam mat är mat
            som stämmer överens med Livsmedelsverkets kostråd. Miljövänlig
            mat är mat med låga utsläpp av växthusgaser och liten påverkan
            på övergödning samt överlag liten övrig miljöpåverkan. Närproducerad
            mat är svårare att definiera, men vår utgångspunkt är att produktionen,
            förädlingen och distributionen ska ske inom ett avgränsat område
            (detta är en av de definitioner som diskuteras i rapporten Hållbar
            konsumtion av jordbruksvaror, Jordbruksverkets rapport 2010:19).
            Djuretisk mat är mat som uppfyller Kravs bestämmelser om djurskydd
            eller har ännu högre ambitionsnivåer. Det kan också vara vegetarisk
            mat där djur inte har använts över huvudtaget.
          </p>
          <head xml:id="i-H3sFeAbupWqTy7AFs1NUiU" type="h1">
            5 Dags för ett hållbart matland
          </head>
          <p xml:id="i-DmUBhofwjavWY3EN6LBSCY">
            Regeringen startade 2010 projektet Sverige – det nya matlandet.
            Projektet ska bland annat leda till att 20 000 nya jobb skapas
            till 2020, ett antal nya företag och att den svenska matexporten
            fördubblas. Vänsterpartiet anser att Sverige – det nya matlandet
            är en intressant insats, men vi saknar konkreta miljö- och klimatambitioner.
            Regeringens matland kommer dessutom att börja fasas ut redan år
            2015, då anslagen går ned till endast en sjättedel av nuvarande
            nivå. Vänsterpartiet anser att så viktiga frågor som mat inte
            kan hanteras genom avgränsade kampanjer. Vi anser istället att
            insatserna måste vara långsiktiga och varaktiga. De måste dessutom
            vara mycket mer omfattande än vad regeringen hittills har anslagit.
          </p>
          <p xml:id="i-4dWScpxxJjYY8jUCUPyq1b">
            Därför föreslår Vänsterpartiet Sverige – det hållbara matlandet,
            en satsning med tydligt fokus på hållbar mat och skapandet av
            tusentals nya arbetstillfällen.
          </p>
          <p xml:id="i-XXijT8kv8E6driZS3cedwY">
            Med Sverige – det hållbara matlandet vill vi uppnå:
          </p>
          <list style="ul">
            <item xml:id="i-AJj1LTKzxe9diPf21ujtA2">
              Ökad produktion av hållbar mat; mat som är god, hälsosam, miljövänlig,
              närproducerad och djuretisk.
            </item>
            <item xml:id="i-2x5TTnrydmGNcMpqEpt7mT">
              Ökad andel hållbar mat inom offentlig sektor.
            </item>
            <item xml:id="i-BDfjERCNB7EUzGeYC2h5Z5">
              Kraftigt ökad ekologisk livsmedelsproduktion.
            </item>
            <item xml:id="i-6uxRwoonCk3SA9ojmrZuww">
              Skapandet av tusentals nya jobb, främst på landsbygden.
            </item>
            <item xml:id="i-YDxxT85kXoEwjVZiLbLmLT">
              Skapandet av nya småföretag inom livsmedelssektorn, i synnerhet
              på landsbygden.
            </item>
          </list>
          <head xml:id="i-JBubiSkSS5MLc5PhERa1xY" type="h1">
            6 Eko – en särställning
          </head>
          <p xml:id="i-79wE7PLGFw3waBKrXHMiYW">
            Ekologiska livsmedel kommer att ha en viktig ställning i Sverige
            – det hållbara matlandet. Ekologisk mat har många fördelar. I
            ekologiska livsmedel finns sällan eller aldrig rester av kemiska
            bekämpningsmedel och kemikalier – något som inte används inom
            det ekologiska jordbruket. Ett ekolantbruk bidrar till högre biologisk
            mångfald och ökar jordbrukets resiliens (motståndskraft) vilket
            är viktigt när klimatet förändras.
          </p>
          <p xml:id="i-NqA3XtRrzGYdhJXNQV4ZB1">
            Ekologiskt lantbruk har också högre krav på djurskydd, exempelvis
            avseende utevistelse, fri rörlighet och ökad tillgång till grovfoder.
            Idag brukas ungefär 480 000 hektar, eller 15,7 procent, av den
            svenska jordbruksmarken enligt ekologiska principer. Sverige har
            inte lyckats uppnå målet om att minst 20 procent av landets jordbruk
            skulle vara ekologiskt certifierat år 2010. Jämfört med andra
            jämförbara länder ligger Sverige långt efter vad det gäller den
            ekologiska produktionens omfattning. I strategidokumentet Samling
            ger eko från Ekologiskt Forum (juni 2013) växer inte längre ekoodlingen
            i Sverige. Otydliga politiska signaler tillsammans med försämrade
            villkor för det ekologiska anges som de främsta skälen.
          </p>
          <p xml:id="i-5GR8v29qtyZX2BEtfXL9c8">
            Vänsterpartiet vill kraftsamla för ökad ekologisk produktion.
            I vår motion 2013/14:MJ302 Biologisk mångfald föreslår vi en ny
            målsättning för ekologisk produktion: År 2020 ska minst 30 procent
            av den svenska jordbruksarealen utgöras av certifierat ekologiskt
            lantbruk. Sverige – det hållbara matlandet kommer vara en av våra
            viktigaste åtgärder för att uppnå detta. Dessutom föreslås riktade
            stöd till ekologisk produktion samt 30 miljoner kronor per år
            i stöd till ekologiska rådgivare. Genom att återinföra skatten
            på handelsgödsel gynnar vi den ekologiska produktionen (som inte
            använder handelsgödsel), och alla intäkter (cirka 400 miljoner
            kronor per år) går till åtgärder för att göra jordbruket mer miljövänligt.
            Vår satsning på ökad ekologisk produktion och Sverige – det hållbara
            matlandet kommer också leda till ökad lokal produktion. Idag importeras
            nästan hälften av de ekologiska produkter som konsumeras i Sverige,
            för en summa av 4,6 miljarder kronor (Samling ger eko, Ekologiskt
            Forum, juni 2013). Detta är en massivt missad affärsmöjlighet
            för svenska bönder. Genom ökade satsningar på det ekologiska kommer
            svenska lantbrukare själva att kunna ta hand om en stor del av
            denna produktion. Det leder till ökad lokal produktion och skapandet
            av nya jobb samt ett minskat importberoende.
          </p>
          <head xml:id="i-PYVHkjeUctKvoWzkcpHXCS" type="h1">
            7 Landsbygden
          </head>
          <p xml:id="i-VPVLhetjnxH1kYVL3icr3Q">
            Vänsterpartiet har länge varit motståndare till EU:s gemensamma
            jordbrukspolitik, som har ett ensidigt fokus på produktion utan
            större miljöhänsyn. De största bidragstagarna har varit storskaliga
            livsmedelskoncerner som egentligen ska kunna klara sig utan offentliga
            subventioner. Småbrukare och ekologiska brukare har i relation
            till dessa storproducenter missgynnats av EU:s jordbrukspolitik.
            EU:s jordbruksstöd har också genom sina s.k. interventionsuppköp
            och exportstöd raserat möjligheterna att bygga upp ett hållbart
            jordbruk och marknader i många utvecklingsländer. Med Sverige
            – det hållbara matlandet kommer småproducenter på landsbygden
            att särskilt gynnas. Vi kommer att se till att använda de EU-medel
            som betalas ut till svenskt jordbruk så aktivt som möjligt för
            att särskilt stimulera den hållbara produktionen.
          </p>
          <head xml:id="i-AYuZimTomJCSiWDToErwEi" type="h1">
            8 Lokal mat
          </head>
          <p xml:id="i-HiG9fdiUHaTgD6wK4KCWj7">
            Vi vill att mer mat ska produceras, förädlas och konsumeras lokalt.
            Vi tycker att det är viktigt att konsumenterna har full insyn
            i produktionsprocessen. Livsmedel är inte vilken vara som helst.
            Mat väcker känslor och engagemang. Med all rätt. Det är mat vi
            och våra barn lever av. Hela 90 procent av svenskarna anser att
            det är viktigt att få veta varifrån maten kommer, från vilket
            land eller vilken region (Hållbar konsumtion av jordbruksvaror,
            Jordbruksverkets rapport 2010:19). Här finns det mycket att göra.
          </p>
          <p xml:id="i-Sur2BJuQB18mU9gXBuPioK">
            Vänsterpartiet kommer att fortsätta att verka för en obligatorisk
            ursprungsmärkning av alla livsmedel, inklusive de sammansatta
            varorna. Samtidigt ser vi i Sverige ett starkt växande intresse
            för produktion och lokal förädling av livsmedel. Vi bedömer det
            som att allt fler människor vill involvera sig i lokal produktion
            av livsmedel. Lokala marknader som t.ex. Bondens marknad sprider
            sig. Vi ser också med stort intresse på livsmedelsproduktion inom
            ramen för s.k. mathantverk, där livsmedel produceras lokalt, miljövänligt
            och med metoder med full kontroll från ax till limpa. Men fortfarande
            är dessa verksamheter och aktiviteter på marginalen. De stora
            volymerna av livsmedel är monopoliserade till ett fåtal aktörer
            utan större engagemang för miljön eller lokal utveckling.
          </p>
          <p xml:id="i-FMappoaaYQryANqV2PJghH">
            Vi tror att genom målinriktade satsningar och en strategi som
            omspänner allt från hur EU-medel används, offentlig upphandling
            till direkta stöd kan hållbara livsmedel växa i Sverige. Rätt
            formulerade kan matsatsningar leda till stora mervärden – jobb
            och företag – inte minst på landsbygden. Fokus för Sverige – det
            hållbara matlandet ska vara bidragande med s.k. kollektiva nyttigheter.
            Produktionen ska ha ett konkret mervärde för miljön och lokalsamhället.
          </p>
          <head xml:id="i-4qPuXMnRj7mF51UKPLAzbh" type="h1">
            9 Hållbar mat inom offentlig sektor
          </head>
          <p xml:id="i-QBAiWiJyeVrtfu6G9JiAGS">
            Vi vänder oss särskilt till offentlig sektor, som t.ex. skolor,
            förskolor, sjukhus och äldreboenden. Varje år köper den offentliga
            sektorn in livsmedel för närmare nio miljarder kronor (Offentlig
            marknad för livsmedel i Sverige samt import av livsmedel till
            aktörer i offentlig sektor, Agroidé 2/10-12). Våra äldreboenden,
            sjukhus, förskolor och skolor borde kunna ha en enorm möjlighet
            att påverka genom upphandlingar. Dessutom borde en mycket större
            del av dessa livsmedel kunna tillagas lokalt i respektive inrättning.
            Det finns flera positiva exempel på skolor och andra offentliga
            institutioner som börjat laga sin egen mat. Resultatet har blivit
            att man tagit ökad kontroll över den mat man serverar samt att
            maten har upplevts som godare, kvaliteten har höjts samt svinnet
            minskat. I många fall har man också kunnat spara pengar. Vår vision
            är att alla offentliga enheter av större rang ska kunna laga sina
            egna livsmedel.
          </p>
          <p xml:id="i-EbGXvwSfUmDZop6Gkq9pmN">
            Personalen ska kunna utvecklas och förkovra sig i sin verksamhet.
            Kommuner och landsting ska kunna få ekonomiskt stöd för att skicka
            bespisningspersonal på utbildning i hur man lagar bättre hälsosam
            och klimatsmart mat och hur man överlag utvecklar maten och gör
            den godare och bättre för miljön. När vi exempelvis föreslår vegetariska
            måndagar på skolor och sjukhus ska det finnas pengar att utbilda
            personalen samt för att lansera konceptet med vegetariska måndagar.
            Skolor och andra offentliga inrättningar bör stärkas i sina målsättningar
            om ekologiska och närproducerade livsmedel. Vi kommer att verka
            för ändringar i den offentliga upphandlingen för att det ska bli
            lättare att upphandla hållbar mat. Statliga medel behövs för att
            den offentliga sektorn ska kunna tillaga mer av sin egen mat samt
            höja kvaliteten inte minst genom utbildning av personalen. För
            att stärka kommuners och landstings gröna upphandling bör regeringen
            återkomma med förslag om statlig medfinansiering av tjänster som
            främjar dessa syften. Ett sådant stöd skulle förutom att det gynnar
            våra näringar på landsbygden även stärka det lokala och regionala
            arbetet med våra miljökvalitetsmål.
          </p>
          <p xml:id="i-KHGwgSjJQkqN7z9MXYQgjU">
            Vad som ovan har anförts om satsning på Sverige – det hållbara
            matlandet bör riksdagen som sin mening ge regeringen till känna.
          </p>
          <head xml:id="i-Rj5AocPzk6VMvYeZZDSJs6" type="h1">
            10 Skärp livsmedelslagen
          </head>
          <p xml:id="i-DFm4vw5nLmBJDZXhzkmxiY">
            Vi kommer också att verka för att det ska vara svårare och mer
            kännbart att fuska med mat. Av de så kallade matskandaler som
            tidigare avslöjats är det ytterst få som lett till åtal och fällande
            domar. Så gott som alla förundersökningar om brott mot livsmedelslagen
            läggs ned av polis och åklagare, ofta med hänvisning till att
            straffsatserna är för låga. Idag finns endast bötesstraff för
            brott mot livsmedelslagen. Hur vi hanterar vår mat påverkar alla
            medborgares hälsa. Fusk måste motarbetas mycket hårdare. I dagsläget
            finns endast böter att tillgå vid brott mot livsmedelslagen. Regeringen
            bör återkomma med ett lagförslag om hårdare sanktioner för brott
            mot livsmedelslagen. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-UNL9U1EFUXVvDSCX9pZqaL">
              Jens Holm (V)
            </item>
            <item xml:id="i-XR8wfzyeJ3b6k7mbqpdQrJ">
              Torbjörn Björlund (V)
            </item>
            <item xml:id="i-R5p1np796najopm6d5DVzc">
              Siv Holma (V)
            </item>
            <item xml:id="i-4K6fKZmg4BMY7ksJz2ws3m">
              Hans Linde (V)
            </item>
            <item xml:id="i-8UVviNvMHXZCoMbzD2mcpx">
              Kent Persson (V)
            </item>
          </list>
        </div>
      </div>
    </body>
  </text>
</TEI>
