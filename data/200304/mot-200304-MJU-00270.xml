<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-MJU-00270">
  <teiHeader>
    <fileDesc>
      <titleStmt>
        <title>Försöksdjur</title>
        <author corresp="i-DSgCixAdAvhSA1u2TeDZQH">av Jan Emanuel Johansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försöksdjur</title>
          <idno type="rdwebb">GR02MJ270</idno>
          <rs type="number">MJ270</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GR02MJ270/text</ref>
          <ref type="dokument_url_html">http://data.riksdagen.se/dokument/GR02MJ270</ref>
          <ref type="dokumentstatus_url_xml">http://data.riksdagen.se/dokumentstatus/GR02MJ270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VtRrTTwQL3KX12fqVYeCGz" type="signed"/>
        <correspContext corresp="i-VtRrTTwQL3KX12fqVYeCGz">
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction xml:id="i-BVjsPqqRPvrLpZTYYnorLC" type="referral">
          <date when="2003-10-15"/>
        </correspAction>
        <correspAction xml:id="i-WBK3wDKxT6ot3Zvx81j4dM" type="dismissal">
          <date when="2003-10-15"/>
        </correspAction>
        <correspAction xml:id="i-7FzdbRGt5LYfoLJkGgyf5F" type="submission">
          <date when="2003-10-07"/>
        </correspAction>
        <correspAction xml:id="i-V2oiNX4nMoxALhopqok2U1" type="assigned"/>
        <correspContext corresp="i-V2oiNX4nMoxALhopqok2U1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0001.pdf"/>
      <div xml:id="i-PAh31tpfXtrzFWfy91yQT9" type="motHeader">
        <div xml:id="i-Giuih3uswHR4VVaoAyM6v2" type="motTitle"/>
        <div xml:id="i-HqsCohbE9jmGU8dbtNBT8p" type="motSubmissionInfo"/>
      </div>
      <div xml:id="i-XSGuYyUhNM31hwyk9Wuahc" type="motBody">
        <div xml:id="i-3Lzu6LHx23aTN6UWZZ7hci">
          <p xml:id="i-De3JN67dEMm9cr3CLTXmTQ">
            2003/04 mnr: MJ270 pnr: s7087 Motion till riksdagen 2003/04:MJ270
            av Jan Emanuel Johansson (s) Försöksdjur Förslag till riksdagsbeslut
            1. Riksdagen tillkännager för regeringen som sin mening vad i
            motionen anförs om djur som försöksobjekt. 2. Riksdagen tillkännager
            för regeringen som sin mening vad i motionen anförs om djurförsöksstatistiken.
            3. Riksdagen tillkännager för regeringen som sin mening vad i
            motionen anförs om transgena försöksdjur. 4. Riksdagen tillkännager
            för regeringen som sin mening vad i motionen anförs om att användningen
            av försöksdjur skall halveras. 5. Riksdagen tillkännager för regeringen
            som sin mening vad i motionen anförs om plågsamma djurförsök.
            6. Riksdagen tillkännager för regeringen som sin mening vad i
            motionen anförs om försöksdjur inom utbildningsväsendet. 7. Riksdagen
            tillkännager för regeringen som sin mening vad i motionen anförs
            om djurskyddsorganisationernas talerätt och möjlighet att överklaga
            besluten. 8. Riksdagen tillkännager för regeringen som sin mening
            vad i motionen anförs om utvärdering av djurförsök. 9. Riksdagen
            tillkännager för regeringen som sin mening vad i motionen anförs
            om etologisk kompetens i de djurförsöksetiska nämnderna. 10. Riksdagen
            tillkännager för regeringen som sin mening vad i motionen anförs
            om att de djurförsöksetiska nämnderna tillförs kompetens om alternativa
            metoder. 11. Riksdagen tillkännager för regeringen som sin mening
            vad i motionen anförs om att de djurförsöksetiska nämndernas status
            ändras från rådgivande till beslutande. 12. Riksdagen tillkännager
            för regeringen som sin mening vad i motionen anförs om föreskrifter
            för vård och skötsel av försöksdjur. 13. Riksdagen tillkännager
            för regeringen som sin mening vad i motionen
          </p>
          <p xml:id="i-CcKHcrrSmyR7uuMJ3kh8vZ">
            anförs om apor i försök.
          </p>
          <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0002.pdf"/>
          <p xml:id="i-SHVxpNkQjiwzP8sY8zLpY7">
            2003/04:MJ270
          </p>
          <p xml:id="i-XD5XTnyCyQ1nKdxqqc7PdA">
            14. Riksdagen tillkännager för regeringen som sin mening vad
            i motionen anförs om att föreskrifter och de allmänna råden skall
            vara tidsbegränsade.
          </p>
          <p xml:id="i-7yfavMz61B5e59WxTrQEkN">
            Motivering
          </p>
          <p xml:id="i-Y7iSD5hTBkWExKcXy5ZBqQ">
            Sverige påbörjades försök på 439 000 djur under år 2001. Den
            svenska djurskyddslagen ställer mycket stränga krav på hur dessa
            djur skall hållas och skötas. Bland annat får de endast hållas
            på ett sådant sätt att de kan bete sig naturligt och så att deras
            hälsa främjas. Djurskyddslagen innehåller också paragrafer som
            stadgar att försöksdjur endast får användas när uppgiften inte
            an lösas på annat sätt. Försöksdjuren får inte heller utsättas
            för onödigt stort lidande. Vi människor har ett särskilt ansvar
            för de djur som vi väljer att hålla i ångenskap. Regeringen har
            i sitt djuretiska program ”Lyckliga djur”, som togs fram under
            förra året, utvecklat det etiska och moraliska perspektivet på
            djurhållning. Enligt programmet har djuren ett egenvärde och det
            är djurens behov som skall stå i centrum.
          </p>
          <p xml:id="i-Fivy1vpTHbYkDQdoJ81L3c">
            Påbörjat antal respektive använt antal
          </p>
          <p xml:id="i-RoiyR7jPF8LEuC9xVUMViU">
            Idag är det Centrala försöksdjursnämnden som har i uppdrag att
            ta fram statistik över användningen av försöksdjur. Centrala försöksdjursnämnden
            drar ett likhetstecken mellan hur många djur som det påbörjades
            försök på under ett år och hur många djur som använts i försök
            under samma år. Det är enligt mitt sätt att se det en mycket felaktig
            hantering. Orsaken är den att ett påbörjat försök kan pågå i upp
            till tre år. Med andra ord är det troligt att viss djuranvändning
            fortsätter från det första året över till andra år. Den användningen
            räknas inte i statistiken, vilket jag anser medför att siffrorna
            i den officiella statistiken blir vilseledande. Enligt min uppfattning
            bör statistikföringen skärpas. Riksdagen bör ge regeringen sin
            uppfattning om detta till känna.
          </p>
          <p xml:id="i-Rj8ZgQXwT34NZ5nph316Qg">
            Statistik enligt EU-definition eller enligt svensk definition
          </p>
          <p xml:id="i-G4obohFPmjgndQQith9TyC">
            Den centrala försöksdjursnämnden formar numera sin statistik
            efter vilka uppgifter som myndigheten skall lämna till EU. Det
            innebär dock att man frångår den lagstadgade svenska definitionen
            av djurförsök, vilken är förankrad i allmänhetens uppfattning
            av vad som är ett djurförsök. Enligt min mening är det inte tillfredsställande
            att djurförsöksstatistiken mer formas efter vilka uppgifter som
            skall lämnas in på papper till EU än efter de definitioner av
            djurförsök som brukas i Sverige och som den svenska
          </p>
          <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0003.pdf"/>
          <p xml:id="i-H8Hp4uz1xsFFX8wPzaoDxH">
            riksdagen fattat beslut om. Den officiella svenska djurförsöksstatistiken
            skall utgå från den svenska definitionen av djurförsök. Riksdagen
            bör ge regeringen sin uppfattning om detta till känna.
          </p>
          <p xml:id="i-Y3bMC6oo1RAMCdxbp2RzLg">
            Antal genmanipulerade försöksdjur
          </p>
          <p xml:id="i-GJZqdWXG4SVeXtMULTfv6H">
            Idag finns det inga siffror över hur många transgena försöksdjur
            som används varje år i Sverige. Enligt min uppfattning är det
            en mycket stor brist, eftersom användningen av transgena försöksdjur
            är en verksamhet som samhället noga borde hålla ögonen på samt
            även följa upp med jämna mellanrum. Enligt min mening bör den
            nya djurskyddsmyndigheten ges i uppdrag att sammanställa statistikuppgifter
            över användningen av transgena försöksdjur. Riksdagen bör ge regeringen
            sin uppfattning om detta till känna.
          </p>
          <p xml:id="i-LSi6fAMh2D8C9sjNeF1Aod">
            Minskning av antalet djurförsök
          </p>
          <p xml:id="i-UZm1WyHWhW7AkSjwE8Anda">
            Enligt min mening bör regeringen sätta upp tydliga mål även för
            arbetet med att djurförsöken skall minska. För det första bör
            regeringen sikta in arbetet på att minska på förbrukningen av
            försöksdjur. Enligt min mening bör regeringen sätta målet vid
            att användningen av försöksdjur skall halveras under denna mandatperiod.
            Riksdagen bör ge regeringen sin uppfattning om detta till känna.
          </p>
          <p xml:id="i-6mvLUo2sy6uKQ3nVejxtuD">
            Begränsningsplaner för djurförsöken och särskilt de plågsamma
            djurförsöken
          </p>
          <p xml:id="i-SsS4LJ3zdrSSJ44HbbfWGm">
            Tidigare djurförsöksutredningar har föreslagit att begränsningsplaner
            skall tas fram för djurförsöken och särskilt de plågsamma djurförsöken.
            Enligt min uppfattning är det viktigt att arbetet med att begränsa
            och minska användningen av försöksdjur sker planmässigt. Det är
            också viktigt att olika planer upprättas, en som siktar in sig
            på den totala användningen av försöksdjur och en som särskilt
            siktar in sig på de plågsamma djurförsöken. Enligt min uppfattning
            bör den nya djurskyddsmyndigheten ges i uppdrag att ta fram sådana
            planer. Riksdagen bör ge regeringen sin uppfattning om detta till
            känna.
          </p>
          <p xml:id="i-EnDwEEScdE7wsfS4au1bdW">
            Användningen av försöksdjur inom utbildningsväsendet
          </p>
          <p xml:id="i-VU3ToiFMZykTEe4nYzYrg2">
            Tidigare uttalade regeringen att en särskild utredare skulle
            kallas med uppgift att göra en total översyn över användningen
            av försöksdjur inom utbildningsväsendet. Enligt uppgift från jordbruksministern
            så planerar hon
          </p>
          <p xml:id="i-7stH1BA4KsZSs5R6bRL71T">
            2003/04:MJ270
          </p>
          <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0004.pdf"/>
          <p xml:id="i-JacT9riFSFVDd3dWmRa8r3">
            2003/04:MJ270
          </p>
          <p xml:id="i-NjTnvjHMsNamUnF64cit17">
            att utredningen skall påbörjas efter det att den pågående djurförsöksetiska
            utredningen lämnat sitt betänkande. Enligt min mening är det mycket
            viktigt att den kommande utredningen om användningen av försöksdjur
            inom utbildningen blir bred och att den också lämnar förslag om
            hur studenter som av etiska skäl inte vill delta i djurförsöksmoment
            skall garanteras att bli befriade från det. I Italien har man
            infört en samvetsklausul som ger studenterna rätt att slippa delta
            i djurförsök. Samma rätt bör införas i Sverige. Riksdagen bör
            ge regeringen sin uppfattning om detta till känna.
          </p>
          <p xml:id="i-4ki6FSq26r1i9mJAYuVV9J">
            Överklagan av de beslut som fattas i de djurförsöksetiska nämnderna
          </p>
          <p xml:id="i-HgstNC8KbE2BmiQY3Vsjrs">
            Idag kan endast de beslut som fattas av de djurförsöksetiska
            nämnderna och som träffar den sökande forskaren negativt överklagas.
            Beslut som fattas och som går djuren emot kan inte överklagas.
            Orsaken till detta är att det saknas ”sakägare”, att det inte
            finns någon part som kan föra djurens talan. Avsaknaden av part
            leder till att inga av de beslut som drabbar djuren negativt kan
            prövas av juridisk instans. Detta är mycket otillfredsställande
            med tanke på rättssäkerheten. Det faktum att djuren saknar part
            speglar också en mycket otidsenlig syn på djur. I utredningen
            ”Ett förbättrat djurskydd”, SOU 2000:108, lämnade utredaren förslag
            om att besluten i de djurförsöksetiska nämnderna skulle kunna
            överklagas till djurskyddsmyndighetens styrelse vid oenighet.
            Jag anser att utredarens förslag är ett steg åt rätt riktning,
            men att det skulle vara bättre ifall de demokratiska djurskyddsorganisationerna
            fick, med miljöbalken som förebild, talerätt och möjlighet att
            överklaga besluten. Enligt min mening bör denna möjlighet utredas
            skyndsamt. Riksdagen bör ge regeringen sin uppfattning om detta
            till känna.
          </p>
          <p xml:id="i-WE7qaPxChp56tngK18rGh4">
            Utvärdering av djurförsöken några år i efterhand
          </p>
          <p xml:id="i-DzXPmQMoycUgzYn1pXsxoj">
            Årligen utförs ett stort antal djurförsök i Sverige år. Siffran
            på antal djurförsök ligger någonstans mellan 1000 och 1500, enligt
            min uppskattning. Vetenskapsteoretiker har vid flera tillfällen
            påtalat behovet av att djurförsöken utvärderas några år i efterhand.
            Man har påpekat vikten av att man tittar på om syftet med försöken
            uppnåddes, om det gick att genomföra försöken enligt ansökan,
            om det hade gått att använda någon alternativ metod etc. En sådan
            utvärdering skulle ge viktig information till forskarna men också
            till de djuförsöksetiska nämnderna. Enligt min mening bör de djurförsök
            som görs i Sverige bli föremål för utvärdering, några år i efterhand.
            Riksdagen bör ge regeringen sin uppfattning om detta till känna.
          </p>
          <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0005.pdf"/>
          <p xml:id="i-AZuY4qAV5jQa6m3M7nkKyL">
            Etologisk kompetens i de djurförsöksetiska nämnden
          </p>
          <p xml:id="i-CcmmeNcM6fGzUtzApQwizn">
            Jag tycker att det är en stor brist eftersom nämnderna bland
            annat har att avgöra hur djuren skall vårdas och förvaras under
            försöket och efterarbetet. Enligt min mening bör det finnas personer
            med etologisk kompetens i de djurförsöksetiska nämnderna. Riksdagen
            bör ge regeringen sin uppfattning om detta till känna.
          </p>
          <p xml:id="i-JtW9encv5Jn1KJfhevjSNJ">
            Kompetens om alternativa metoder etc. i de djurförsöksetiska
            nämnderna
          </p>
          <p xml:id="i-J3wZVvtJUntRmbhjQaQSjo">
            Idag stadgas det att det skall ingå forskare i de djurförsöksetiska
            nämnderna. Det lämnas dock öppet vilken kompetens forskarna skall
            besitta. I praktiken har det lett till att de forskare som sitter
            i nämnderna själva i huvudsak sysslar med djurförsök. Det saknas
            till exempel forskare i nämnderna som i första hand arbetar med
            alternativa metoder till djurförsök. Det finns inte heller forskare
            representerade som har en mer tvärvetenskaplig kompetens. Enligt
            min mening är det angeläget att de djurförsöksetiska nämnderna
            tillförs kompetens om alternativa metoder samt även annan forskningskompetens
            utöver den som utgår från djurförsök. Riksdagen bör ge regeringen
            sin uppfattning om detta till känna.
          </p>
          <p xml:id="i-HK4aDC8Ho2SWcPVQA45c4H">
            Maktstrukturer i de djurförsöksetiska nämnderna
          </p>
          <p xml:id="i-AYv2Y7NaNU5pd8yBAPAxS6">
            Under flera år har maktstrukturerna i nämnderna diskuterats.
            Från dem som nominerats av djurskyddsorganisationerna har det
            ofta påtalats att forskarrepresentanterna väger tyngre i nämnderna
            än vad t ex lekmännen gör. Maktstrukturen i nämnderna torde kunna
            gå att utläsa om man undersöker vilka som innehar särskilda uppdrag,
            och då syftar jag i första hand på rollen som sammankallande i
            beredningsgrupper. En kartläggning av detta, med analys utifrån
            vad som tillåts väga tungt vid val av sammankallande, skulle enligt
            min mening ge en viktig indikation om hur maktstrukturerna är
            i de djurförsöksetiska nämnderna. Enligt min mening bör en sådan
            undersökning göras skyndsamt och den bör granska förhållandena
            från idag och tillbaka till att de djurförsöksetiska nämndernas
            status ändrades från att vara rådgivande till att bli beslutande.
            Riksdagen bör ge regeringen sin uppfattning om detta till känna.
          </p>
          <p xml:id="i-NygK1dABnegUeGbJA8xUdZ">
            Vård och skötsel av försöksdjur
          </p>
          <p xml:id="i-RZzxpggjyAr3Fb6yQQkFoy">
            Enligt ändring i djurskyddslagen 1998 får försöksdjur endast
            hållas på ett sådant sätt att de kan bete sig naturligt och så
            att det främjar deras hälsa. Jordbruksverket har sedan dess haft
            i uppdrag att meddela detaljföreskrifter.
          </p>
          <p xml:id="i-K8WZV2Xs8KNmMCz5D85UQW">
            2003/04:MJ270
          </p>
          <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0006.pdf"/>
          <p xml:id="i-Tar8qgof4dyXf8rRM16fsP">
            2003/04:MJ270
          </p>
          <p xml:id="i-CFXaBPXrv25d7Q31NxVFjA">
            Det finns dessutom EU-krav om att det skall finnas skötselföreskrifter
            för försöksdjur. Idag saknas det fortfarande detaljföreskrifter,
            eftersom Jordbruksverket inte har meddelat några sådana. Enligt
            min uppfattning är det fullständigt oacceptabelt. Enligt min uppfattning
            bör den nya djurskyddsmyndigheten ges ett tilläggsuppdrag så att
            den kraftfullt och skyndsamt, och som en av sina inledande arbetsuppgifter,
            kan ta fram föreskrifter. Föreskrifterna kan med fördel tas fram
            i samarbete med etologerna på SLU i Skara, som har spetskompetensen
            då det gäller djurens beteende. Riksdagen bör ge regeringen sin
            uppfattning om detta till känna.
          </p>
          <p xml:id="i-Nyd9xXaUmfMVDa3ZryUfoA">
            Apor i försök
          </p>
          <p xml:id="i-A5Kg22W2LcuXjKfJvBekTJ">
            I och med att riksdagen biföll utbildningsutskottets betänkande
            2000/01:UbU6 om forskningspolitik så fattade man också beslut
            om att medel skulle skjutas till i arbetet med ett nytt primathus.
            Riksdagens beslut innebar att huset skulle byggas med en standard
            som inte bara uppfyller minimikrav, utan som också speglar ett
            insiktsfullt och generöst förhållningssätt mot försöksdjuren.
            Riksdagens beslut kritiserades tidigt, eftersom det inte åtföljdes
            av något nytt regelverk. I praktiken visade sig farhågorna bli
            besannade. Jordbruksverket, som är den tillståndsgivande myndigheten,
            hade inga andra mandat än att godkänna enligt gällande minimikrav.
            Regeringen uttalade att man inte kunde gå in i frågan, eftersom
            den var delegerad till Jordbruksverket. Under arbetet med det
            nya primathuset konstaterade den expertgrupp som Jordbruksverket
            tillsatte att projekteringen av det nya huset inte uppfyllde de
            krav som riksdagen ställt. Djurskyddsorganisationerna stämde in
            i kritiken och pekade samtidigt på det olyckliga i att riksdagens
            beslut inte åtföljdes av något regelverk. Enligt min mening måste
            riksdagsbeslutet och de efterföljande processerna genomlysas ordentligt.
            Det är inte bara olyckligt ur djurpolitisk synvinkel utan även
            ur demokratisk synvinkel. Djurpolitiken måste hanteras mer ansvarsfullt
            än vad som tycks ha skett i detta fall. Enligt min mening bör
            hela hanteringen av nytt primathus bli föremål för utredning.
            Riksdagen bör ge regeringen sin uppfattning om detta till känna.
          </p>
          <p xml:id="i-TDnYiBjqoD3NUp1hSZAqd9">
            Tidsbegränsad giltighet för föreskrifter och allmänna rå
          </p>
          <p xml:id="i-DxDsHNiE9cAaH3NJCju3ah">
            Föreskrifter och allmänna råd bör betraktas som färskvara. De
            bör ständigt omarbetas så att nya rön kan påverka deras innehåll.
            När jag studerar de allmänna råd som utarbetats för försöksdjursanvändning
            så kan jag konstatera att flera av dem har mer än tio år på nacken.
            Och när det gäller
          </p>
          <pb facs="riksdagen-motions-pdf/data/200304/mot_200304_MJ_0270/mot_200304_MJ_0270-0007.pdf"/>
          <p xml:id="i-UBu5nYU23voce3FBVCauPq">
            hållningsföreskrifter för försöksdjur så ser jag att de är tjugo
            år gamla. Detta är naturligtvis djupt otillfredsställande. Enligt
            min mening bör de föreskrifter och de allmänna råd som meddelas
            enligt djurskyddslagen vara tidsbegränsade. Det bör sättas en
            bortre gräns, så att myndigheterna regelbundet måste uppdatera
            dem. Riksdagen bör ge regeringen sin uppfattning om detta till
            känna.
          </p>
          <p xml:id="i-7HdF1acnXStdWrv7MSqDjp" type="date">
            Stockholm den 1 oktober 2003
          </p>
          <div xml:id="i-VJfbm7B5b9fcjvzJvCrTv2" type="signatureBlock">
            <list xml:id="i-PLqT12UcLCboU38qWL1jL7">
              <item xml:id="i-Ntk2CfvxCz7fhxanLyVEXe" who="i-DSgCixAdAvhSA1u2TeDZQH" type="signature">
                Jan Emanuel Johansson (s)
              </item>
            </list>
          </div>
          <p xml:id="i-GsSafBRP3QTVebXGLWoWLr">
            2003/04:MJ270
          </p>
        </div>
      </div>
    </body>
  </text>
</TEI>
