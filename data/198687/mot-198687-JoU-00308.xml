<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00308">
  <teiHeader>
    <fileDesc>
      <titleStmt>
        <title>Fjällnära skogar</title>
        <author corresp="i-7SJK192EL4VbjkLD12Xg8y">Britta Sundin (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fjällnära skogar</title>
          <idno type="rdwebb">GA02Jo308</idno>
          <rs type="number">Jo308</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo308/text</ref>
          <ref type="dokument_url_html">http://data.riksdagen.se/dokument/GA02Jo308</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7SJK192EL4VbjkLD12Xg8y</idno>
            <name>Britta Sundin</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8RWw28CciUqg9dQfaqRfpw" type="signed"/>
        <correspContext corresp="i-8RWw28CciUqg9dQfaqRfpw">
          <note type="signatory" corresp="i-7SJK192EL4VbjkLD12Xg8y"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_308/mot_198687_jo_308-001.pdf"/>
      <div type="motHeader" xml:id="i-G5QgLQSynqUhET4Nn98TwR">
        <div type="motTitle" xml:id="i-NzYtSw5RQipUJ84HMonnVw"/>
        <div type="motSubmissionInfo" xml:id="i-Van6HPw5jUS7x1vLw6paBw"/>
      </div>
      <div type="motBody" xml:id="i-4w4JFze74XCSyCbreXyj3k">
        <div xml:id="i-ThdaAaqE1YTRTPbNp6NUc8">
          <p xml:id="i-JWLJPuQnT7B9vwbpCnbPj6">
            Motion till riksdagen 1986/87:J0308
          </p>
          <p xml:id="i-FVcU3unrRZrHiJhn8XF5ey">
            Britta Sundin (s) Fjällnära skogar
          </p>
          <p xml:id="i-P16T5QkygU7PBUouDP6UUK">
            Skogsbruket i fjällnära områden har diskuterats livligt under
            senare år. En stark opinion har krävt långt gående restriktioner
            i syfte att bibehålla de naturvärden som det fjällnära området
            innehåller. Skogsbruket och den resurs som virkesproduktionen
            utgör för befolkningen i dessa glesbygdsom- råden är dock av en
            väsentlig betydelse för bosättning och överlevnad. Olika intressen
            ställer olika krav på markanvändningen och dessa intressen har
            skurit sig mot varandra. Riksdagen fattade 1985 beslut om en större
            varsamhet vid skogsbruk i dessa trakter både med avseende på avverkning
            och metoder för återbeskog- ningen som vägbyggnader och andra
            ingrepp. Detta beslut har nu varit i kraft under ett och ett halvt
            år och vi kan börja utvärdera vilka effekter det har fått. Så
            mycket kan redan nu sägas att utvecklingen har varit positiv —
            bort från det mest storskaliga, schablonmässiga skogsbruket. Så
            hart. ex. storleken på de kalhyggen som tagits upp det senaste
            året drastiskt minskat i förhållande till för några år sedan och
            enligt tillgänglig statistik har hyggesplöjningen — en mycket
            kritiserad åtgärd — i det närmaste upphört i området. Med anledning
            av de erfarenheter som vunnits är det nu enligt min mening möjligt
            och önskvärt att flytta fram positionerna på några olika områden.
            Det gäller för det första markägarens ansvar för återbeskogningen.
            Enligt skogsvårdslagen får ingen avverkning ske utan tillstånd
            av skogsvårdsmyn- digheten i hela det område efter fjällkedjan
            som benämns svårföryngrad skog. Skogsvårdsstyrelsen kan i samband
            med att tillståndet lämnas ge anvisning om hur återbeskogningen
            skall ske —t. ex. markberedningsmetod och val av plantmaterial.
            Mitt förslag är att markägaren skall åläggas att i sin ansökan
            om avverkning redogöra för hur en tillfredsställande återbeskogning
            skall ske. Han kan där t. ex. visa på referensområden med tillfredsställande
            återväxt, föreslå val av markberedningsmetod och plantmaterial.
            Ansvaret för ett gott resultat kommer på detta sätt att i ökad
            utsträckning ligga på markägaren. Självfallet skall skogsvårdsstyrelsens
            tjänstemän biträda med råd och de anvisningar som kan behövas
            — särskilt för mindre markägare. Det andra området är byggande
            av skogsbilvägar som i många fall varit utsatt för en stark kritik.
            I riksdagsbeslutet förutsätts att statsbidrag inte skulle kunna
            utgå till skogsbilvägar om det råder en påtaglig konflikt med
            naturvård eller andra intressen om den aktuella avverkningstrakten.
            Detta har emellertid visat sig ha vissa inte önskade effekter.
            Storskogsbruket kan ofta bygga sina vägar utan statsbidrag och
            dessa blir då inte prövade på
          </p>
          <p xml:id="i-4zUacjz3H8CJW8eDmQVftG">
            12
          </p>
          <pb facs="riksdagen-motions-pdf/data/198687/mot_198687_jo_308/mot_198687_jo_308-002.pdf"/>
          <p xml:id="i-Y2RuTMsnm5oRCvmi8pwvGJ">
            samma sätt som där ägoinnehavet är mera splittrat och statsbidrag
            är en förutsättning för att vägen skall kunna byggas. En vägdragning
            utan den övergripande planering som ett statsbidrag förutsätter,
            kan också i vissa fall medföra att vägen får en felaktig sträckning
            ur rationell synpunkt som kan medföra fler och sämre vägar. För
            att få till stånd ett bra vägnät med hänsyn till naturvård och
            andra intressen bör därför, enligt min mening, alla vägbyggnadsföretag
            prövas på samma grunder som de vägar där ansökan om statsbidrag
            föreligger. De riktlinjer om ett varsamt skogsbruk som kom i och
            med riksdagsbeslu- tet gäller för närvarande endast ovanför den
            s. k. skogsodlingsgränsen. Det är det område som i beslutet definierades
            som fjällnära skog. I avvaktan på en markanvändningsplanering
            som pågår i flera kommuner är det i detta område som vissa hänsynsregler
            gäller. Fortfarande i avvaktan på markan- vändningsplanering i
            samband med den översiktliga skogsbruksplaneringen bör detta område
            enligt min mening utvidgas. Forskning och den praktiska erfarenheten
            har visat att återväxtbetingel- serna kan vara väl så svåra i
            ett betydligt större område. Detta är väl känt sedan lång tid
            — det är därför som en gräns har dragits betydligt nedanför det
            fjällnära området som betecknats som gränsen för svårföryngrad
            skog. De hänsynsregler, vilka i stor utsträckning är biologiskt
            motiverade och som nu gäller enbart den fjällnära skogen —t. ex.
            hyggesstorlek, markberedningsme- toder, vissa blädningsmetoder
            — bör enligt min mening gälla hela området svårföryngrad skog.
          </p>
          <p xml:id="i-QD7wVccvnkcrvhMGNNp9Tb">
            Hemställan
          </p>
          <p xml:id="i-Xcu1ZB7gvJH1jJVvTUkL3b">
            Med stöd av ovanstående hemställer jag 1. att riksdagen som sin
            mening ger regeringen till känna vad i motionen anförts om att
            vid ansökan om avverkning inom svårföryng- rat område skall sökanden
            redovisa hur återbeskogningen skall ske, 2. att riksdagen som
            sin mening ger regeringen till känna vad i motionen anförts om
            att allt byggande av skogsbilvägar i det fjällnära området skall
            prövas av skogsvårdsmyndigheten på samma grunder som statsbidrag
            till skogsbilvägar för närvarande prövas, 3. att riksdagen som
            sin mening ger regeringen till känna vad i motionen anförts om
            att de biologiskt betingade riktlinjer om varsamt skogsbruk som
            för närvarande gäller för fjällnära skog skall utvidgas till att
            gälla hela området ovanför gränsen för svårföryngrad skog.
          </p>
          <p xml:id="i-H3KAFcaCFehmikvXWJaLSx" type="date">
            Stockholm den 27 januari 1987
          </p>
          <p xml:id="i-PkCDuTMp3ySeyPaz3zT1D5">
            Britta Sundin (s)
          </p>
          <p xml:id="i-3NpkVcpzmmbArvo5jLrK6X">
            Mot. 1986/87 Jo308
          </p>
          <p xml:id="i-SgijtvFB4NyF6RYjAAYmgp">
            13
          </p>
        </div>
      </div>
    </body>
  </text>
</TEI>
