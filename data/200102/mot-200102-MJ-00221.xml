<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0221/mot_200102_MJ_0221-0001.pdf"/>
      <div type="motHeader" xml:id="i-UGiDsX2HzPeG8tK8BqyfqK">
        <div type="motTitle" xml:id="i-BQsWH7TFtrttVHppQH2JF7"/>
        <div type="motSubmissionInfo" xml:id="i-TvEGisSkyy1jKveuoL8Tu2"/>
      </div>
      <div type="motBody" xml:id="i-ULbxDvPBqZuWAQqcvx81uH">
        <div xml:id="i-DcQ61Bs3xSxmRQzZ1BGhMb">
          <p xml:id="i-BMJy2cScwCGBUoAbSjwnej">
            36
          </p>
          <p xml:id="i-LZarkrJcFpYMRYdM8ZnTy3">
            2001/02 mnr: MJ221 pnr: c309
          </p>
          <p xml:id="i-SPNDA1aABNbDVL7hp9g8hk">
            Motion till riksdagen 2001/02:MJ221
          </p>
          <p xml:id="i-M4S8UXBHWnR3QQnKeqjdz7">
            av Kenneth Johansson (c)
          </p>
          <p xml:id="i-VGWQhNsZMZ8HDiTyCEw8Fe">
            Strandskyddet
          </p>
          <p xml:id="i-4zKHpy74LEMMjKrCGApBj1">
            Förslag till riksdagsbeslut
          </p>
          <p xml:id="i-R48iA6g2s2gh8SRnzowizM">
            1. Riksdagen tillkännager för regeringen som sin mening vad i
            motionen anförs om förändringar i strandskyddet. 2. Riksdagen
            tillkännager för regeringen som sin mening vad i motionen anförs
            om tillsättandet av en parlamentarisk utredning.
          </p>
          <p xml:id="i-TMCzqVWekRQWpzrPcqBS1V">
            Ett flexiblare strandskydd
          </p>
          <p xml:id="i-5rBB2fP5jd7p2pFVnJojRs">
            De regler om strandskydd som finns stadgade i miljöbalken fyller
            många gånger en viktig funktion i att bevara den möjlighet att
            bada och idka friluftsliv inom strandområden som allmänheten har
            enligt allemansrätten. Strandskyddet kan även, särskilt i tätbefolkade
            områden, ha betydelse för djur- och växtliv. Men Sverige är ett
            stort land där befolkningen är ojämnt fördelad. Miljöbalken har
            inneburit en skärpning av strandskyddet så att det blivit ett
            av de största hindren för regional utveckling. Den skärpning av
            reglerna som kom i mitten av 90-talet innebärande att hänsynen
            till djur- och växtlivet togs in i regelverket har fullföljts
            genom miljöbalken, som i princip satt stopp för byggnation utmed
            alla vattendrag, stora som små, över hela landet. Reglerna och
            därmed gällande praxis belastas idag av betydande rester av gammalt
            förmynderi från 1970-talet då det generella strandskyddsförbudet
            tillkom. Inlandskommunerna har de senaste åren tappat ytterligare
            i folkmängd och attraktivitet vilket har fått många att klaga
            till regeringen och kräva lättnader i strandskyddsreglerna. Med
            något som närmast liknar en omvändelse under galgen har nu regeringen
            gett Naturvårdsverket i uppdrag att se över om inte strandskyddet
            kan göras mer flexibelt. Det kan behöva skärpas i tätortsnära
            områden med högt bebyggelsetryck men också lättas på i glesbygdsområden
            med lågt bebyggelsetryck i syfte att underlätta regional utveckling.
            Jag vill understryka att en lättnad behövs inte bara i ren glesbygd.
            Exempelvis bör många
          </p>
          <pb facs="riksdagen-motions-pdf/data/200102/mot_200102_MJ_0221/mot_200102_MJ_0221-0002.pdf"/>
          <p xml:id="i-AfPfecCaayiEUQSmNue5rz">
            2001/02:MJ221
          </p>
          <p xml:id="i-5tzVu7XPQArsR8voWtDKy9">
            37
          </p>
          <p xml:id="i-B9Pw9S1VFfQ3sT91fhbwF1">
            bruksorter i Mellansverige med vikande befolkningstal omfattas
            av lättnaderna. Utgångspunkten bör därför snarare vara bebyggelsetrycket
            och inte var vattendragen är belägna. Överhuvudtaget kan man fråga
            sig om inte konstruktionen med det generella förbudet att bygga
            vid stränderna nu är mogen för en översyn. Det svenska strandskyddet
            härstammar från mitten av förra seklet. Då, i början av femtiotalet,
            fanns en ohämmad utbyggnad av stränder i storstädernas närhet
            till nackdel för det rörliga friluftslivet. Strandskyddet är nära
            förknippat med allemansrätten. Rätten att ta sig fram utmed stränderna
            samt åar och bäckar är djupt förankrad i folksjälen. Denna rätt
            skall vi självfallet slå vakt om. Frågan är dock om en liberalare
            strandskyddslagstiftning är ett hot mot allemansrätten. Det är
            inte min mening. I majoriteten av Sveriges kommuner framstår detta
            syfte med strandskyddet som närmast innehållslöst. Kan det göra
            annat när mindre än en procent av stränderna i inlandet är ianspråktagna
            för bebyggelse? Vid kusterna och i närheten av storstäderna är
            situationen annorlunda, och där kan finnas anledning att bevaka
            allmänhetens rättigheter. Dessa områden är dock få och utgör endast
            en liten del av det totala strandskyddet i Sverige. Allemansrätten
            som argument för ett bibehållande av strandskyddet på är de flesta
            håll svagt. Det uppenbara behov av ett starkt strandskydd som
            kan finnas tex i Stockholms skärgård eller på västkusten är inte
            lika uppenbart i andra mer glesbefolkade delar av landet. I vissa
            fall kan till och med strandskyddet vara ett hinder för en önskvärd
            utveckling av landsbygden. Därför finns det anledning att överväga
            om inte reglerna rörande strandskydd bör utvecklas så att de blir
            mer flexibla utifrån regionala och lokala behov och förutsättningar.
            Jag anser att det är ett omyndigförklarande av kommunerna att
            se strandskyddet som ett statligt intresse. Eftersom kommunerna
            har ansvar för planering och byggande måste de ges full rätt att
            besluta även om strandskydd. Länsstyrelsen som regionalt organ
            bör ta över Naturvårdsverkets roll genom möjlighet att överklaga
            kommunens beslut till domstol. Naturvårdsverkets roll kan reduceras
            till en rätt att föra upp prejudicerande strandskyddsärenden till
            Högsta domstolen. Vad som ovan sagts om ett förändrat strandskydd
            bör ges regeringen till känna. Behovet av en reformerad strandskyddslagstiftning
            är, som jag påtalat i motionen, stort. Det är dessutom bråttom.
            Jag befarar att Naturvårdsverkets utredning inte ger tillräckligt
            underlag för att göra de förändringar som är nödvändiga. Därför
            bör en parlamentarisk utredning tillsättas med direktiv att presentera
            förslag i enlighet med vad jag anför i motionen. Vad som ovan
            sagts om en parlamentarisk utredning bör ges regeringen till känna.
          </p>
          <p xml:id="i-NNRExrDb1k7S1fgEN51YRu">
            Stockholm den 12 september 2001
          </p>
          <p xml:id="i-QREzTmx4zHKKojZ2tXQMut">
            Kenneth Johansson (c)
          </p>
        </div>
      </div>
    </body>
  </text>
</TEI>
