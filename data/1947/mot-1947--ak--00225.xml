<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__225/mot_1947__ak__225-001.pdf"/>
      <fw xml:id="i-2S17ehS73GRVK87y6pN8PS">
        Motioner i Andra kammaren, nr 225. 3
      </fw>
      <div type="motHeader" xml:id="i-4iTrV3gWXXKM7Q1d9k76Z1">
        <div type="motTitle" xml:id="i-QNPXhLUGj3RxQGPygg1BMh"/>
        <div type="motSubmissionInfo" xml:id="i-Fo48dxdSELXLY6Jh7tbLNx"/>
      </div>
      <div type="motBody" xml:id="i-3u4HnHw9Xovv6iH6kHUoiJ">
        <div xml:id="i-AvCne7xumFg5pHLjodYTm9">
          <p xml:id="i-BZpw4mqtWwMnQuJmB4mtN9">
            Nr 225.
          </p>
          <p xml:id="i-QmPV3h8ZQPjm7i6gZtdqUj">
            Av herr Pehrsson-Bramstorp m. fl., i anledning av Kungl. Maj:ts
            framställning om anslag till bidrag till byggande av enskilda
            vägar.
          </p>
          <p xml:id="i-RS9nxLCMNGwQ8GuFUntuWG">
            Näringslivets utveckling och framåtskridande på landsbygden är
            i utom- ordentlig grad beroende av goda kommunikationer. Utan
            tillgång på vägar kunna inte jordbrukets och skogsbrukets produkter
            forslas fram till huvud- vägar och järnvägar. Saknas vägar eller
            finnas endast bristfälliga sådana kunna icke heller de förnödenheter
            transporteras hem, som behövas i byarna och på gårdarna. Ur ekonomisk
            synpunkt är sålunda ett väl för- grenat vägnät av vital betydelse,
            men detta är nödvändigt också ur andra synpunkter. Då sjukdoms-
            eller olycksfall inträffat, behövas vägar, så att de sjuka snabbt
            kunna komma under sakkunnig vård. Vägar äro nödvän- diga för att
            bryta isoleringen i de avlägsna bygderna och låta deras befolk-
            ning komma i kontakt med människorna i andra trakter. Tillgången
            på vägar har stor betydelse för att befolkningen och inte minst
            ungdomen skall känna trivsel och stanna kvar i sin gamla näring.
            Det råder icke någon tvekan om att bristen på vägar är en av de
            främsta orsakerna till den våld- samma avfolkning av vissa bygder
            som nu pågår. Det framstår därför inte endast som ett viktigt
            landsbygdsintresse utan även som ett samhällsintresse av rang
            att förbättra och utvidga nätet av främst enskilda vägar. Många
            byar och gårdar, särskilt i Norrland, sakna varje vägförbindelse
            och även i andra delar av vårt land är vägnätet alldeles otillräckligt.
            Bidrag lämnas visserligen av staten till byggande av enskilda
            vägar och även till underhållet kan statsbidrag erhållas, men
            behovet är många gånger större än tillgången på statsmedel. Detta
            missförhållande har ytterligare skärpts under krigsåren, då en
            begränsning av tilldelningen av bidragsmedel företagits på grund
            av statsfinansiella skäl. Att behovet av bidrag till enskilda
            vägar är långt större än tillgången framgår av att hos länsstyrelserna
            inneliggande ansökningar om bidrag som- maren 1946 representerade
            en byggnadskostnad av totalt 16 milj. kr. Man har anledning anta
            att sedan dess ytterligare ansökningar inkommit, varför behovet
            av anslag torde ha stigit ytterligare. Det kan i detta sammanhang
            förtjäna påpekas att en motsvarande undersökning året därförut
            visade, att bidrag söktes till enskilda vägar, vilkas totala sammanlagda
            byggnadskost-
          </p>
          <pb facs="riksdagen-motions-pdf/data/1947/mot_1947__ak__225/mot_1947__ak__225-002.pdf"/>
          <fw xml:id="i-7ixexkNo5FfhZ4enfePTer">
            4 Motioner i Andra kammaren, nr 225.
          </fw>
          <p xml:id="i-M6KawMrHsvJBNdp541SFj2">
            nad uppgick till 11 200 000 kr. Ansökningar om bidrag till enskilda
            vägar och däremot svarande byggnadsföretag ha sålunda starkt ökat
            under det senaste året. Vederbörande departementschef har dock
            i likhet med väg- och vatten- byggnadsstyrelsen endast föreslagit
            3 500 000 kr., vilken summa måste anses vara alldeles otillräcklig.
            Styrelsen synes vilja göra gällande, att anslag till andra vägar
            ha företräde framför anslag till enskilda vägar. Föredragande
            statsrådet har såsom framgår av årets statsverksproposition instämt
            i dessa väg- och vattenbyggnadsstyrelsens synpunkter på det enskilda
            vägbyggandet. Motionärerna kunna för sin del icke dela den uppfattning
            om anslagets storlek till bidrag till enskilda vägar som såväl
            väg- och vattenbyggnads- styrelsen som departementschefen givit
            uttryck åt. Såsom framgår av det föregående anse vi, att anläggandet
            av vägar i glesbygderna är av en utom- ordentlig ekonomisk och
            social betydelse. Anslaget till byggande av enskilda vägar bör
            därför höjas väsentligt i förhållande till vad som föreslagits
            i statsverkspropositionen. Om de ansökningar om bidrag som ligga
            hos läns- styrelserna inom rimlig tid skola kunna bifallas, borde
            anslaget fastställas till 9 600 000 kr. Vi ha emellertid stannat
            för en summa på 8 000 000 kr. för budgetåret 1947/48, vilken summa
            bör avräknas mot automobilskatte- medel. Skulle detta icke anses
            lämpligt och möjligt kan det övervägas, hu- ruvida icke anslag
            bör beviljas av andra skattemedel eller genom minsk- ning av andra
            utgiftsposter. I detta sammanhang vilja vi även beröra spörsmålet
            om det statliga bidra- gets storlek till byggande av enskilda
            vägar. Enligt gällande bestämmelser utgår bidrag som regel med
            60, i undantagsfall med 75 procent av bygg- nadskostnaderna. Motionärerna
            ha starkt ifrågasatt, om icke bidragspro- centen borde höjas över
            vad som nu gäller. Då emellertid frågan om vidgat statligt stöd
            till den enskilda väghållningen befinner sig under utredning,
            ha vi stannat vid att föreslå att bidrag i avsevärt större omfattning
            än hit- tills må utgå med 75 procent. Med hänsyn till den stegring
            av arbetslöner och materialkostnader som ägt rum, synes det vara
            rimligt att utan ändring av gällande författning tillämpa den
            högre bidragsprocenten mera allmänt. Den i det föregående nämnda
            undersökningen om möjligheterna att förse glesbygderna med ett
            bättre och mera vitt utgrenat vägnät har ännu icke hunnit slutföras.
            Då vägfrågan är brännande för de mera avsides liggande trakterna,
            är det angeläget att utredning påskyndas, så att förslag kunna
            föreläggas åtminstone 1948 års riksdag. Vid det fortsatta utredningsarbetet
            bör frågan om att lämna bidrag även till byggande av utfartsväg,
            som leder till enstaka gård, särskilt uppmärksammas. Med stöd
            av det anförda hemställes,
          </p>
          <p xml:id="i-FfcVh5m8bDPrfRCj5tUTK2">
            att riksdagen ville besluta att till bidrag till byggande av
            enskilda vägar för budgetåret 1947/48 anvisa ett reserva-
          </p>
          <pb facs="riksdagen-motions-pdf/data/1947/mot_1947__ak__225/mot_1947__ak__225-003.pdf"/>
          <fw xml:id="i-UfAQz76zyCCWYBNdvbwDbd">
            Motioner i Andra kammaren, nr 225. 5
          </fw>
          <p xml:id="i-LsbWjcyGi2vXA3tmz5hnf">
            tionsanslag av 8 milj. kronor samt i övrigt beakta de i motionen
            framförda synpunkterna.
          </p>
          <p xml:id="i-BrtTVMFbi3KS2vVh9NDNnU">
            Stockholm den 22 januari 1947.
          </p>
          <p xml:id="i-HpCRMxrAceo1kmAjxsefQ2">
            A. Pehrsson-Bramstorp. Axel Rubbestad. Per Persson, Norrby. Hjalmar
            Svensson K. E. Hansson, Arvid Jonsson, i Grönvik. Skediga. Skedsbygd.
            Gustaf Svensson David Boman J. W. Pettersson i Vä. i Stafsund.
            i Norregård. K. A. Ryberg. Victor J. Mattsson. E. Pettersson,
            . Ersbacken. Anders Pettersson, Osc. Werner. Harald Andersson
            Dahl. i Dunker. Sven J. Vigelsbo. P. J. Edberg. Aron Gustafsson
            i Lekåsa. C. O. Carlsson I. Pettersson
          </p>
          <p xml:id="i-LWQTbXYDKH8SiEeCZfBstd">
            i Bakeröd. i Rosta.
          </p>
        </div>
      </div>
    </body>
  </text>
</TEI>
