<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00352">
  <teiHeader>
    <fileDesc>
      <titleStmt>
        <title>Bonusavtal i statliga företag</title>
        <author corresp="i-PzNviXpYSimQsvSkF9CmDz">av Thomas Östros (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bonusavtal i statliga företag</title>
          <idno type="rdwebb">GU02N352</idno>
          <rs type="number">N352</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N352/text</ref>
          <ref type="dokument_url_html">http://data.riksdagen.se/dokument/GU02N352</ref>
          <ref type="dokumentstatus_url_xml">http://data.riksdagen.se/dokumentstatus/GU02N352</ref>
          <ref type="doc">http://data.riksdagen.se/fil/57781320-61A5-4AFB-924A-A822F5772BB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NyJF6xtnyQMqbyXp5c463S" type="signed"/>
        <correspContext corresp="i-NyJF6xtnyQMqbyXp5c463S">
          <note type="signatory" corresp="i-PzNviXpYSimQsvSkF9CmDz"/>
        </correspContext>
        <correspAction type="referral" xml:id="i-4Qw56xMFXYhxCZVfsGN6Mo">
          <date when="2006-11-07"/>
        </correspAction>
        <correspAction type="dismissal" xml:id="i-HF1XcZUGvd9pteW1Nc5saj">
          <date when="2006-11-07"/>
        </correspAction>
        <correspAction type="numbering" xml:id="i-FfjABDmY4NTN92CjXe6xPv">
          <date when="2006-11-02"/>
        </correspAction>
        <correspAction type="submission" xml:id="i-4ZS1FQTJHk18jo3ft5Uudm">
          <date when="2006-10-31"/>
        </correspAction>
        <correspAction type="transfer" xml:id="i-9GKeQFsoJ1drzTzfHAPigr">
          <date when="2006-10-31"/>
        </correspAction>
        <correspAction type="assigned" xml:id="i-6Ltf63fYGbq5vqAigaaikX"/>
        <correspContext corresp="i-6Ltf63fYGbq5vqAigaaikX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AX5BbkqhLCjFw2E4cMv2kh">
            Förslag till riksdagsbeslut
          </head>
          <p xml:id="i-MbnfVeKwr6UU9ntLnFQAYP">
            Riksdagen tillkännager för regeringen som sin mening vad i motionen
            anförs om de statliga bolagsledningarnas löner och ersättningar.
          </p>
        </div>
        <div type="motContent">
          <head type="h1" xml:id="i-JsQZFFEhaZRgLfEYTXzEvY">
            Bonusavtal i statliga företag
          </head>
          <head type="h1" xml:id="i-TmhKjyqxq82oGwnBpE2pYF">
            Motivering
          </head>
          <p xml:id="i-Rc9zUWb5QtVeqa4nTqRE1K">
            De statliga bolagen representerar mycket stora värden och spelar
            viktiga roller på de marknader där de agerar. Det övergripande
            målet är att företagen ska skapa värde och infria uttryckta samhällsintressen.
            Bolagen ska ledas så att de uppnår både de ekonomiska och de samhälleliga
            målen och de ska agera så att förtroendet från allmänheten upprätthålls.
            Därför är regeringens uppfattning om att bonusavtal återigen ska
            förordas för verkställande direktörer i de statliga bolagen mycket
            oroväckande.
          </p>
          <p xml:id="i-7gs8VRgmWpq6BifveHR9fZ">
            Bonusavtal med ledande företrädare i statliga bolag kommer inte
            att leda till mer välskötta bolag. Forskare har inte kunnat hitta
            några tydliga samband mellan förekomsten av bonusavtal och företagens
            resultatutveckling. Däremot riskerar de att leda till allvarliga
            tapp i förtroende för de statliga bolagen bland allmänheten. Jag
            kan också konstatera att det fram tills nu har rått en bred enighet
            i riksdagen kring synen på bonusavtal.
          </p>
          <p xml:id="i-Ma9YK8MyU2PEKTNVJyKUAS">
            Anställningsvillkoren för ledande företrädare i de statliga bolagen
            är en viktig ägarfråga, och statens syn på de principer som ska
            ligga till grund för anställningsvillkoren måste också kommuniceras
            mycket tydligt till bolagens styrelser. Koden för bolagsstyrning
            anger dessutom att ägarna vid årsstämma skall besluta om riktlinjer
            för ersättning till ledande befattningshavare i bolag.
          </p>
          <p xml:id="i-MsgNZACx9DLm27wi97qXSy">
            I stället för att öppna upp för vd-bonusar i de statliga företagen
            borde regeringen utveckla de befintliga riktlinjerna vidare, noga
            följa hur de tillämpas i praktiken av de statliga företagens styrelser
            samt se till att de statliga företagen, i enlighet med dessa riktlinjer,
            klart och tydligt redovisar anställningsvillkor och incitamentsprogram
            i årsredovisningarna.
          </p>
          <p xml:id="i-YMTxyQdFWB2vFqL8hdB3zY">
            Jag vill se en ordning där statliga bolag agerar förebilder för
            näringslivet och där ersättningarna till verkställande direktörer
            och andra ledande befattningshavare är tydliga, kontrollerbara
            och försvarbara. Det bör också vara naturligt att de statliga
            bolagen följer den kod som näringslivet själv har deltagit i att
            arbeta fram. Följande riktlinjer för ersättning och bonusavtal
            bör tillämpas:
          </p>
          <list style="ol">
            <item xml:id="i-HDGWpKMfM1ZyvBM3DHHw82">
              Företagets styrelse, i sin helhet, har ansvaret för anställning
              av vd och beslutar om anställningsvillkoren. Styrelsen skall därvid
              beakta om villkoren överensstämmer med de av regeringen beslutade
              riktlinjerna. Det ankommer på styrelsen och vd att säkerställa
              att regeringens riktlinjer även tillämpas för andra personer i
              företagsledande och därmed jämförlig ställning i statliga företag
              och deras dotterbolag.
            </item>
          </list>
          <list style="ol">
            <item xml:id="i-V3SARmdjz5Sw9N8sHQozfB">
              Löner och övriga förmåner skall vara konkurrenskraftiga, men
              de statliga företagen skall inte vara löneledande i förhållande
              till jämförbara företag. Vad gäller bonusavtal ska sådana, i största
              möjliga mån, undvikas i de statliga bolagen.
            </item>
          </list>
          <list style="ol">
            <item xml:id="i-8SCHgECztDXwtypwA33qrE">
              I det fall ett företags styrelse trots allt anser det befogat
              att införa bonusprogram skall bl.a. följande gälla: Programmet
              bör omfatta alla anställda i företaget men inte vd, bonus kan
              maximalt uppgå till två månadslöner, och en förutsättning för
              bonus är att bolaget redovisar ett positivt resultat.
            </item>
          </list>
          <list style="ol">
            <item xml:id="i-Xf7kHtJu2GyuxhqYpudVZX">
              I årsredovisningen skall ersättningar för koncernchef, vd och
              ledningsgrupp redovisas per person. Även för styrelsens ledamöter
              skall arvoden redovisas. Styrelsen skall dessutom på bolagsstämman
              redovisa och motivera den totala ersättningen till vd, vilket
              innebär ett relativt effektivt hinder mot oacceptabla lönehöjningar.
            </item>
          </list>
        </div>
        <div type="motSignatures">
          <list>
            <item xml:id="i-7DNGLdWcS93djuS89VEpYh" who="i-PzNviXpYSimQsvSkF9CmDz">
              Thomas Östros (s)
            </item>
          </list>
        </div>
      </div>
    </body>
  </text>
</TEI>
