<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00329">
  <teiHeader>
    <fileDesc>
      <titleStmt>
        <title>Enskilt skatteavdrag för hälsofrämjande åtgärder</title>
        <author corresp="i-GuqTA1ryPxMT4VhaTEcYK3 i-Ev6Dx3pWj2WT32VGQpabaz">av Anne Marie Brodén och Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Enskilt skatteavdrag för hälsofrämjande åtgärder</title>
          <idno type="rdwebb">GX02Sk329</idno>
          <rs type="number">Sk329</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk329/text</ref>
          <ref type="dokument_url_html">http://data.riksdagen.se/dokument/GX02Sk329</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk329</ref>
          <ref type="doc">http://data.riksdagen.se/fil/E949F2DF-5BD7-46C7-B051-CF9208017CEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fyjv9ZLFfkAzPQcKYNL1oj" type="signed"/>
        <correspContext corresp="i-Fyjv9ZLFfkAzPQcKYNL1oj">
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-A173PgwYdSCPAk2Qk8QK1C" type="numbering">
          <date when="2009-10-06"/>
        </correspAction>
        <correspAction xml:id="i-Lg3r6Ug7dZ32Vuh2Mxeqzy" type="submission">
          <date when="2009-10-02"/>
        </correspAction>
        <correspAction xml:id="i-4KU4wd9M3hh9FAgoBghDas" type="transfer">
          <date when="2009-10-02"/>
        </correspAction>
        <correspAction xml:id="i-WK1ozafYeg33gLBrdh3cXE" type="assigned"/>
        <correspContext corresp="i-WK1ozafYeg33gLBrdh3cXE">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EbCLBPCNJaarXWE59kQTjj" type="motBody">
        <div xml:id="i-142NHyCRaTeKNaDNMeMXMi" type="motProposal" subtype="förslag">
          <head xml:id="i-4ago6mkvCgyk3732EmGcJz">
            Förslag till riksdagsbeslut
          </head>
          <p xml:id="i-6MzVMGi74TEmifESo5XGKm">
            Riksdagen tillkännager för regeringen som sin mening vad som
            anförs i motionen om översyn av möjligheten till ett enskilt skatteavdrag
            för hälsofrämjande åtgärder.
          </p>
        </div>
        <div xml:id="i-Bod7os18KUeK6jvb9vyy8P" type="motContent">
          <head xml:id="i-65qHTP69YnW2HLGA9PvK2z" type="h1">
            Motivering
          </head>
          <p xml:id="i-7DRC2ZJm9rneyU8veRPNGM">
            Det stigande ohälsotalet bland Sveriges befolkning utgör inte
            bara ett stort folkhälsoproblem, utan har kommit att bli den i
            särklass största ekonomiska belastningen inom svensk ekonomi genom
            att tynga transfereringssystemen med stora utgifter inom sjukförsäkringarna.
            Bakom ohälsotalen finns ett utbrett illabefinnande, som sjukvården
            är dåligt rustad för att ta hand om. Den svenska sjukvården har
            varit och är fortfarande organiserad för att ta hand om diagnostiserade
            sjukdomar och skador. All utbildning av sjukvårdspersonal, till
            exempel läkare, sjuksköterskor, undersköterskor, har varit inriktad
            på detta, liksom själva innehållet i de olika verksamheterna inom
            sjukvårdsorganisationerna, nämligen att ta hand om sjukdomar och
            skador när de väl har uppstått. Då är det ofta för sent och preventionsinsatser
            skulle i många fall ha kunnat förhindra sjukdomarnas och skadornas
            uppkomst.
          </p>
          <p xml:id="i-FkSQZhzftEHBKqgqaXrgzB">
            Alternativ till vanlig sjukvård för att möta denna problematik
            har då till exempel inneburit att läkare på försök förskrivit
            fysisk aktivitet på recept, och inte enbart ordinerat mediciner.
            Enligt de kliniska erfarenheter som hittills dragits av detta
            har det fallit väl ut, det vill säga rekommendationer om fysisk
            aktivitet som en konkret ordination har lett till förbättring
            av hälsan med minskat behov för sjukskrivning för enskilda patienter.
          </p>
          <p xml:id="i-KXkE3gBPjvZ5ckjp3KLAAA">
            Vi önskar därför att en översyn görs av detta koncept, att med
            alternativa metoder till vanlig sjukvård försöka öka hälsan och
            välbefinnandet hos enskilda individer där inte nödvändigtvis en
            definierad sjukdom kan identifieras men patienten likväl lider
            av ett illabefinnande som kan klassas som medicinsk ohälsa. De
            många olika metoder som står till buds för detta sammanfattas
            ibland under benämningen integrativ medicin.
          </p>
          <p xml:id="i-FTzisvQpi5wNrbHwJu9sfC">
            Vid riksdagens behandling av vårt förslag under riksåret 2007/2008
            konstaterade utskottet att en grundläggande princip i skattesystemet
            är att avdrag inte medges för olika former av privata levnadskostnader
            och att vårt förslag om en mer allmän avdragsrätt för kostnader
            för friskvård och andra hälsofrämjande åtgärder därför innebär
            att man riskerar ett avsteg från denna princip. Utskottet fann
            sig därför inte berett att tillstyrka en sådan ordning och avslog
            vår motion.
          </p>
          <p xml:id="i-AWzbKAjpwUJDqsrnCWJtyX">
            Vi hävdar dock att mot risken för ett sådant avsteg från en princip
            i skattesystemet som hänvisar till privata levnadsomkostnader,
            står den otvetydiga risken att sjukdom inte optimalt kan motverkas
            om inte alla till buds stående möjligheter för att stimulera detta
            övervägs. En sådan möjlighet, som för varje år får alltmer stöd
            i forskningen, är tillämpningen av olika alternativa metoder till
            de vedertagna skolmedicinska principerna. Underlåtenhet att intressera
            sig för dessas möjligheter att hjälpa sjuka människor kan kosta
            samhället mycket mer av utgifter för ersättning via passiva kort-
            och långtidssjukskrivningar och i värsta fall även leda till onödiga
            förtidspensioneringar till gagn vare sig för skattesystemet, kontrollen
            över kostnadsutvecklingen för våra gemensamma utgifter eller det
            onödiga personliga lidande som ej behandlad sjukdom medför. Vi
            återkommer därför till riksdagen med önskemål om att återigen
            föreslå regeringen att se över detta med enskilt skatteavdrag
            för olika hälsofrämjande åtgärder vid sidan av det som skolmedicinen
            idag bistår sjukvården med.
          </p>
          <head xml:id="i-F6JZgxMWRdsWvvmY6XuUEP" type="h2">
            Integrativ medicin
          </head>
          <p xml:id="i-PetzRT7K96Z4ZKpndNci9C">
            I dag finns ett utbud av sådana verksamheter inom integrativ
            medicin. Men de finns inte nödvändigtvis inom ramen för den gängse
            svenska sjukvården och är därmed också exkluderade ur de finansieringssystem
            som finns i form av landstingsskatt och statliga bidrag. Trots
            detta har det visat sig att en stor del av medborgarna använder
            sig av dessa behandlingsmetoder som de själva får betala hela
            kostnaden för, med sina redan beskattade pengar, det vill säga
            att de betalar dubbelt.
          </p>
          <p xml:id="i-2cHTiCrB7utTiqiAViuri6">
            Det finns en diger dokumentation av vetenskapliga undersökningar
            som visar på de gynnsamma effekterna av integrativa, komplementära
            behandlingsmetoder till skolmedicinen. Det finns till exempel
            när det gäller de gynnsamma effekterna av massage och beröring
            hundratals vetenskapliga artiklar, vilka visar att massage kan
            vara en säker och effektiv komplementär behandlingsmetod vid ett
            flertal diagnostiserade tillstånd. Som exempel kan nämnas ryggont,
            stress, ångest och depression.
          </p>
          <p xml:id="i-9tBtxRAAfbeWntP8g2PX9h">
            Världshälsoorganisationen (WHO) har numer en omfattande policy
            och strategi, vilken till en del utvecklats vid Centrum för studier
            för komplementärmedicin vid Karolinska Institutet, och man uppmanar
            nu i kraftfulla resolutioner medlemsländerna att försöka integrera
            den komplementära medicinen med skolmedicinen för att skapa en
            synergi mellan de alltmer begränsade resurserna som allokeras
            till hälso- och sjukvård. Det kan nämnas att många europeiska
            länder har anammat detta koncept och har integrerat olika komplementära
            behandlingsmetoder i sin offentligt finansierade sjukvård.
          </p>
          <p xml:id="i-4qXAbZpdgfvcaTKFhKkmh8">
            Det bör tilläggas att på Harvard School of Medicin, med dr David
            Eisenberg i spetsen, arbetar man med sådan forskning och undervisning
            om integrativ medicin i så kallade Continuing Medical Educations
            (CME) Conferences, där experter från de olika områdena möts och
            diskuterar gemensamma fall. Ett annat exempel på detta är ett
            sjukhus i Arizona (http://integra-tivemedicine.arizona.edu/) med
            integrativ medicin, alltså skolmedicin och komplementär medicin
            tillsammans. Sådana redan gjorda erfarenheter är givetvis av största
            värde att studera vidare med syfte att kunna applicera detta tänkande
            även under rådande svenska förhållanden. Det finns idag även stora
            internationella seminarier och kongresser som enbart handlar om
            forskning inom komplementär medicin, till exempel International
            Symposium on the Science of Touch (ISST) i Montreal, den 1215
            maj 2004, med temat Towards an integrative medicine. Det kan därför
            konstateras att över hela världen finns idag starka krafter för
            att försöka förena och integrera kunskaper från olika länders
            utveckling av medicinska och hälsofrämjande åtgärder som alla
            haft syftet att komma människan till godo. Sverige får inte hamna
            utanför denna viktiga och pågående internationella hälsofrämjande
            process, speciellt inte i den ogynnsamma situation som vårt land
            befinner sig i vad beträffar våra onaturligt höga ohälsotal och
            ökande kostnader för dessa.
          </p>
          <head xml:id="i-4qLB8u2oGoyq3RfvdGZvJ2" type="h1">
            Förslag till översyn
          </head>
          <p xml:id="i-fa6MpKV9Q998bAATHSWtJ">
            Med ledning av ovanstående resonemang måste det till åtgärder
            som inbegriper hälsofrämjande aktiviteter så att sjukskrivningstalen
            och läkemedelskonsumtionen sjunker som ett resultat av förbättrad
            hälsa och ökat välbefinnande samt att vårdgivar- och patienttillfredsställelsen
            ökar.
          </p>
          <p xml:id="i-QYpeGkWxuKEDq7LqLVJizm">
            En förutsättning för att åstadkomma detta i Sverige idag är att
            en översyn görs av möjligheterna till införande av ett skatteavdrag
            för de patienter som i samråd med sin läkare eller annan legitimerad
            skolmedicinsk personal kommit fram till att man i ett enskilt
            fall bör pröva hälsofrämjande åtgärder som inte täcks av den offentligfinansierade
            vården.
          </p>
          <p xml:id="i-BZjDPaspoSyF8FcHsJNchg">
            Kostnaderna för ett sådant skatteavdrag skulle vid en översyn
            ställas i relation till vinsterna för samhället, vilka rimligen
            kan göras med motsvarande minskningar av sjukskrivningarna. Således,
            potentialen för ett skatteavdrag för enskilda som försöker vidta
            hälsofrämjande åtgärder utanför den samhällssponsrade sjukvården
            kommer att medföra en mindre belastning på sjukförsäkringssystemet
            än enbart passiva utbetalningar som idag, utan att ens ansatser
            eller försök till rehabiliteringsåtgärder görs. Detta bör vara
            i fokus för denna översyn. Konstruktionen av ett sådant skatteavdrag
            har redan föreslagits av delar av läkarkåren och har då gått under
            benämningen BOT-avdrag, för att för enkelhetens skull jämföras
            med liknande stimulansåtgärder för till exempel byggmarknadens
            ROT-avdrag eller den nya marknaden för hushållsnära tjänster genom
            införandet av skattesubventioner i form av RUT-avdraget.
          </p>
          <p xml:id="i-XGVjxRrY5EZDQXH1QaiVjo">
            Vi föreslår därför att regeringen i ett första skede ser över
            möjligheten att göra en översyn av de skattemässiga möjligheterna
            till att införa ett sådant subventioneringssystem med avdrag för
            enskilda medborgare som lider av ohälsa och därför är sjukskrivna
            men som vill pröva olika hälsofrämjande åtgärder utanför det gängse
            offentligfinansierade sjukvårdssystemet. Översynen bör då ta fasta
            på de skattemässiga konsekvenserna av en sådan åtgärd, givet att
            gynnsamma medicinska effekter kan skapas genom bättre utnyttjande
            av metoder och åtgärder som annars inte vanligen används som komplement
            inom den gängse sjukvården. Det senare förutsätts belysas inom
            den pågående forskningen på området för att klarlägga vilka sådana
            medicinska komplement som i första hand kan tänkas vara aktuella
            för en skattesubvention när sådana initiativ tas av enskilda patienter
            i samråd med sjukvården. En översyn och beskrivning av en möjlig
            konstruktion för ett sådant BOT-avdrag inom ramen för dagens skattesystem
            i Sverige bör då kunna göras parallellt med att den medicinska
            forskningen nu raskt avancerar inom denna nya och kommande marknad
            för framtidens hälso- och sjukvård.
          </p>
        </div>
        <div xml:id="i-W3SNk39ncCvDEazxsmN3xK" type="signatureBlock">
          <list xml:id="i-PtAixeCEDHnZDbE5gfg9Kt">
            <item xml:id="i-XfUHSQwvRTBDVnK1XpqmZX" who="i-GuqTA1ryPxMT4VhaTEcYK3" type="signature">
              Anne Marie Brodén (m)
            </item>
            <item xml:id="i-PQBc2QTXGQP5m6VWMB3WfQ" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
