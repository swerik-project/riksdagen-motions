<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__209/mot_1915__ak__209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 209. 1
          </p>
          <p>
            Nr 209.
          </p>
          <p>
            Av herr Zetterstrand, i anledning av Kungl. Maj:ts proposition
            nr 110 angående överlåtelse av mark till lantförsvaret att användas
            till förläggningsplats och övningsfält för fälttelegrafkåren.
          </p>
          <p>
            I äldre tider förlades regementenas övningar till hedar och dylika
            mindre värdefulla marker runt om i landet. På senare tider har
            det däremot åtskilliga gånger inträffat, att mötesplatser anordnats
            å den odlade eller odlingsbara jorden. Sådant bör i möjligaste
            mån undvikas såsom ur nationalekonomisk synpunkt förkastligt och
            föga överensstäm- mande med kravet på finansiell krigsberedskap.
            I nu förevarande proposition har emellertid föreslagits att till
            för- läggningsplats och övningsfält för fälttelegrafkåren måtte
            från Uppsala hovstalläng och den därintill belägna Kungsängen
            upplåtas omkring 125 hektar mark, som enligt vederbörande jordbruksmyndighets
            uppgift bestode av dels åkerjord, fruktbar svämlera, vilken kunde
            betecknas såsom den bästa i Uppland och lämnade säkra skördar,
            synnerligast av foderväxter, hö och rotfrukter, samt dels äng,
            vilken användes på så sätt att densamma först skördades till hö
            och därefter under höst- månaderna lämnade ett värdefullt bete
            för en större kreatursflock. Samma myndighet tillägger och motiverar
            utförligt, att, om Kungsängen skulle avhändas Ultuna, uppstode
            rubbningar, som för egendomen och lantbruksskolan bleve i hög
            grad menliga. Innan beslut av dylik innebörd fattas, anser jag
            emellertid, att ytterligare utredning bör komma till stånd för
            vinnande om möjligt av en i ekonomiskt hänseende mera tilltalande
            lösning av denna förläggnings- fråga. Det är väl sant, att chefen
            för generalstaben i skrivelse av den 5 juni 1913 förklarat, att
            Uppsala av vissa i propositionen ej angivna skäl bör utgöra centralpunkten
            för arméns flygväsende i vad det avser södra Sverige, ävensom
            att departementschefen med föranledande därav, och Bihang till
            riksdagens protokoll 1915. 4 saml. 102 häft. (Nr 209.)
          </p>
          <pb facs="riksdagen-motions-pdf/data/1915/mot_1915__ak__209/mot_1915__ak__209-002.pdf"/>
          <p>
            2 Motioner i Andra kammaren, Nr 209.
          </p>
          <p>
            då en förläggning av enbart flygmaskinskompaniet till Uppsala
            skulle medföra avsevärt ökade kostnader, funnit sig böra tillstyrka,
            att fält- telegrafkåren i dess helhet förlägges till Uppsala.
            Generalstabschefen har likväl i ett senare avgivet yttrande, dag-
            tecknat den 18 februari 1915, förklarat sig av anförda skäl icke
            kunna förorda den ifrågasatta förflyttningen av fälttelegrafkåren
            till Uppsala utan framhållit, att kårens huvuddel fortfarande
            såsom hittills borde vara förlagd till Stockholm. De med kåren
            tillsvidare förenade ballong- och flygmaskinskompanierna kunde
            däremot enligt generalstabschefens mening utan olägenhet förläggas
            till annan ort än kårens huvuddel. Vad sålunda i ärendet förekommit
            synes giva vid handen, att det i propositionen framlagda förslaget
            till förläggningsfrågans lösning ej ens ur militär synpunkt är
            det lämpligaste. I saknad av tillgång till alla på frågan inverkande
            aktstycken är det givetvis ej möjligt att framkomma med något
            bestämt motförslag. Det vill dock synas som om det både ur militär
            och ekonomisk syn- punkt möjligen kunde befinnas lämpligt att
            förlägga fälttelegrafkårens huvuddel till förut ifrågasatt plats
            å Järvafältet samt flygskolan eventuellt i förening med ballong-
            och flygmaskinskompanierna till någon f. d. mötesplats i mellersta
            Sverige. Fäster man huvudvikten vid att flygskolans förläggningsplats
            ej skall vara allt för avlägsen från huvudstaden, kan man ju till
            skolan upplåta någon f. d. mötesplats inom något av mälarlandskapen.
            Anser man åter, att denna synpunkt ej behöver vara den avgörande,
            kan det måhända vara lämpligast att låta flygskolan fortfarande
            använda dess provisoriska förläggningsplats å livgrenadjärregementenas
            övningsplats nära staden Linköping. Beslutar man sig för Malmen,
            så har man ju där obegränsat ut- rymme, riklig tillgång på byggnader,
            som lätt kunna för skolans olika behov apteras, överflödig tillgång
            på gott dricksvatten, goda kommunika- tioner samt tillfälle såväl
            till samövning med infanteri och träng som ock till övningar med
            hydroaäöroplan i den närbelägna sjön Roxen. På ovan anförda skäl
            anser jag en ytterligare utredning av före- liggande förläggningsfråga
            böra äga rum samt får på grund därav hemställa, att förevarande
            proposition ej må av riksdagen bifallas. Stockholm den 14 april
            1915. T. Zetterstrand.
          </p>
          <p>
            Stockholm, K. L. Beckmans Boktr., 1915.
          </p>
        </div>
      </div>
    </body>
  </text>
</TEI>
