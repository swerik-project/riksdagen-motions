<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00012">
  <teiHeader>
    <fileDesc>
      <titleStmt>
        <title>med anledning av prop. 2010/11:77 Skärpt straff för köp av sexuell tjänst</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:77 Skärpt straff för köp av sexuell tjänst</title>
          <idno type="rdwebb">GY02Ju12</idno>
          <rs type="number">Ju12</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju12/text</ref>
          <ref type="dokument_url_html">http://data.riksdagen.se/dokument/GY02Ju12</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju12</ref>
          <ref type="doc">http://data.riksdagen.se/fil/B8E96AD3-3286-41FF-B7C7-C19B04630819</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EGWxavuLYwQx2C4d8AB9X8" type="basedOn"/>
        <correspContext corresp="i-EGWxavuLYwQx2C4d8AB9X8">
          <ref>Proposition 2010/11:77</ref>
        </correspContext>
        <correspAction xml:id="i-UXSWeLfgZkNCnF84H4o3tG" type="signed"/>
        <correspContext corresp="i-UXSWeLfgZkNCnF84H4o3tG">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-SNtv8jZRB19Jr8oegj1mGK"/>
        </correspContext>
        <correspAction xml:id="i-Vogj2FjSa7X6Xk9J1awL1F" type="referral">
          <date when="2011-03-29"/>
        </correspAction>
        <correspAction xml:id="i-PsyjcQM3m6rLF2TALkpfMj" type="dismissal">
          <date when="2011-03-28"/>
        </correspAction>
        <correspAction xml:id="i-Mfa6b3crRW8xg1NenfHEF5" type="dismissal">
          <date when="2011-03-28"/>
        </correspAction>
        <correspAction xml:id="i-SbGRem1HdmQhn6NUkpScTk" type="transfer">
          <date when="2011-03-23"/>
        </correspAction>
        <correspAction xml:id="i-MychaUmADFNazhkGqbf6j6" type="submission">
          <date when="2011-03-23"/>
        </correspAction>
        <correspAction xml:id="i-E9sXAzPfMfbyiDSe9ByT5T" type="assigned"/>
        <correspContext corresp="i-E9sXAzPfMfbyiDSe9ByT5T">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WzaTrTiZpMaW8jCU2A9MMZ" type="motBody">
        <div xml:id="i-XPzuhVBWuJghvb6dHe6onq" type="motProposal" subtype="förslag">
          <head xml:id="i-EFKxkWFEvSQom39GMBG4wr">
            Förslag till riksdagsbeslut
          </head>
          <list xml:id="i-KtX7wtWjkmmKrSkcSuorFc" style="ol">
            <item xml:id="i-UYyyqLHz1eNtsdoPqtbtma">
              Riksdagen tillkännager för regeringen som sin mening vad som
              anförs i motionen om att avskaffa kravet på dubbel straffbarhet
              för brottet köp av sexuell tjänst.
            </item>
            <item xml:id="i-22G1SimfJM5wUCscAwMjXb">
              Riksdagen tillkännager för regeringen som sin mening vad som
              anförs i motionen om behovet av utökade insatser för att motverka
              köp av sexuella tjänster via Internet.
            </item>
          </list>
        </div>
        <div xml:id="i-Ter4DB8K8vVh4cwNUd67by" type="motContent">
          <head xml:id="i-DZRRK1uZSuJXaFnuzgtxF2" type="h1">
            Motivering
          </head>
          <p xml:id="i-953duvLWMMpbWtMbQnYXPY">
            Den 1 januari 1999 införde Sverige som första land i världen
            ett straff för köp av sexuella tjänster. Miljöpartiet de gröna
            välkomnade detta som en av flera nödvändiga åtgärder för att bekämpa
            prostitutionen och sexhandeln i Sverige och världen. Sedan 1999
            har sexualbrottslagstiftningen varit föremål för översyn på ett
            flertal olika sätt, medförande bl.a. straffskärpningar vid utnyttjande
            av offers värnlösa tillstånd och köp av sexuell handling av barn.
            Samtidigt som straffet för köp av sexuella tjänster lett till
            en halvering av den öppna gatuprostitutionen, att etableringen
            av organiserad kriminalitet i viss mån kan anses ha motverkats,
            liksom att det nu finns ett stort stöd för förbudet mot köp av
            sexuella tjänster i Sverige (SOU 2010:49 Utvärderings­utredningen)
            har prostitutionen funnit nya arenor. Via Internet kan sexuella
            tjänster köpas enklare än någonsin förr. Samtidigt har det hävdats
            att straffet för sexköp har haft en viss hämmande verkan på efterfrågan
            på sexuella tjänster i Sverige. Några belägg för att så skulle
            vara fallet för svenska personer vid utlandsvistelse har dock
            inte belagts.
          </p>
          <p xml:id="i-GrXBjooPDyj23LPcyX3LGM">
            Samtidigt som åtgärder måste vidtas för att minska sexköparens
            efterfrågan krävs åtgärder för att minska antalet personer som
            säljer sexuella tjänster i Sverige och för att förhindra att personer
            hamnar i situationer där de tvingas till sexuella tjänster.
          </p>
          <head xml:id="i-Ai8CmCJMGDyVN26VWmKiWx" type="h2">
            Skärpning av straffmaximum för köp av sexuell tjänst
          </head>
          <p xml:id="i-PhdZJZk6nSeei85XAWtUCx">
            Regeringen föreslår i propositionen att straffmaximum för köp
            av sexuell tjänst ska höjas från sex månader till ett års fängelse.
            Förslaget tar sin utgångspunkt i rådande rättspraxis (NJA 2001
            s. 527) där Högsta domstolen funnit att normalpåföljden för köp
            av sexuell tjänst ska vara 50 dagsböter och i konstaterandet att
            rättspraxis därefter blivit sådan att domstolarna vid val av påföljd
            inte fäst tillräckligt stor vikt vid den variation som finns mellan
            olika sexköpsbrott. Utvärderingsutredningen konstaterar att det
            i flera fall finns anledning att se allvarligare på köp av sexuella
            tjänster än vad som kommit till uttryck i praxis. Därför föreslås
            en straffskärpning. Denna bedömning delas av regeringen och även
            av Miljöpartiet. Genom höjningen av straffmaximum kan i högre
            grad än som i dag är fallet beaktas olika försvårande omständigheter
            inom ramen för den aktuella gärningen. Miljöpartiet anser att
            detta måste få genomslag i rättspraxis. Det är regeringens uppgift
            att se till att så sker om inte domstolarna rättar sig efter riksdagens
            vilja.
          </p>
          <head xml:id="i-UU1rnh5yG1wu3mzuRsLr6e" type="h2">
            Avskaffande av kravet på dubbel straffbarhet i vissa fall
          </head>
          <p xml:id="i-HVfM8gZpRBLGA5HbLF3yUh">
            Sexuella tjänster köps i stor omfattning av i huvudsak svenska
            män utomlands. Det som är tabubelagt i Sverige upplevs vara mer
            tillåtet i det andra landet, särskilt om det inte ens är straffbelagt
            där.
          </p>
          <p xml:id="i-EDtExHw2q1qduVQiSjuP5S">
            En förutsättning för att gärningar som begås av svenska medborgare
            utomlands även ska vara straffbara i Sverige är att de är straffbara
            såväl i Sverige som i landet där de begås. När det gäller sexualbrott
            är dock situationen ofta sådan att gärningen är straff­belagd
            i Sverige utan att vara det i landet där gärningen äger rum. Från
            kravet på dubbel straffbarhet har i svensk rätt gjorts ett antal
            undantag, främst avseende sexualbrott begångna utomlands mot barn,
            människohandel och vissa barnpornografibrott. Till detta kommer
            att även brott begångna av personer anställda inom Försvarsmakten,
            polisens utlandsstyrka eller Kustbevakningen i vissa fall undantagits
            från kravet på dubbel straffbarhet.
          </p>
          <p xml:id="i-Tk8ZAsyBDUWdNzQPCyius6">
            Regeringen är i propositionen inte beredd att avskaffa kravet
            på dubbel straffbarhet för brottet köp av sexuella tjänster och
            anför till skäl för detta att det inte finns någon internationell
            samsyn om behov av kriminalisering eller om det sätt på vilket
            detta bäst sker. För Miljöpartiet är detta en obegriplig inställning.
            När sexköp försvåras i Sverige men samtidigt sker och eventuellt
            ökar på andra ställen utanför Sverige väljer regeringen att låta
            bli att vidta åtgärder. Regeringens inställning skulle medföra
            att Sverige underlåter att agera mot otillåtna beteenden bara
            för att andra länder inte gör något. Brottsoffermyndigheten har
            i sitt remissvar över Utvärderingsutredningen talande beskrivit
            detta som att Sverige exporterar sina problem. Miljöpartiet har
            svårt att se att exempelvis Thailands regering skulle ha invändningar
            mot att vi i Sverige bestraffar svenska män som köpt eller köper
            sexuella tjänster i deras land. Tvärtom skulle det kunna leda
            till ökad turism av mer godartat slag.
          </p>
          <p xml:id="i-QFKbzhx3LukV59sK1zwDNf">
            Den svenska sexualbrottslagstiftningen utgör en viktig markering
            mot andra länder för att visa vår inställning till sexköp och
            prostitution. Alla köp av sexuella tjänster utomlands av svenskar
            eller i Sverige bosatta skadar förtroendet för Sverige som föregångsland
            i dessa avseenden, särskilt om de inte kan lagföras ens i Sverige.
            Ett viktigt argument för ställningstagandet om att köp av sex
            ska vara kriminaliserat även när det sker utomlands är den normativa
            effekt detta skulle medföra, liknande den som utredningen visar
            har uppstått nationellt. Ett undantag klargör att köp av sexuell
            tjänst är oacceptabelt oavsett var köpet sker och vem som köper
            från vem.
          </p>
          <p xml:id="i-BzEwApgoMSRrwudPP4Qowp">
            Miljöpartiet anser därför att kravet på dubbel straffbarhet ska
            avskaffas för brottet köp av sexuella tjänster, om detta begås
            utomlands av svenska medborgare. Detta bör riksdagen ge regeringen
            till känna.
          </p>
          <head xml:id="i-8TgBkWcZ9R99HJxRXXXkhJ" type="h2">
            Sexuella tjänster säljs via Internet
          </head>
          <p xml:id="i-5jBmFP2mXSnsWn27g9LU9K">
            Ett flertal utredningar har under senare tid visat att prostitutionen
            så att säga flyttat inomhus och nu i allt högre grad förmedlas
            via Internet. 1 Genomsnittsåldern är lägre i inomhusprostitutionen
            än i gatumiljön, exempelvis har en majoritet av de personer som
            i Socialstyrelsens senaste kartläggning av vilka som köper och
            säljer sex uppgett att de fått kontakter via Internet framfört
            att de som sålt eller säljer sex varit mellan 18 och 30 år. I
            Rikskriminalens kartläggning från 2008 uppgavs de flesta annonser
            på Internet med erbjudande om sexuella tjänster avse kvinnor mellan
            22 och 35 år. Det tycks även vara så att de personer som utnyttjas
            vid koppleri och människohandel som regel är unga kvinnor runt
            20 år och ofta ännu yngre. Att även män utnyttjas i prostitution
            förekommer, även om den närmare omfattningen inte är känd. Ungdomsstyrelsen
            har genomfört olika utbildningsinsatser och har, liksom Socialstyrelsen,
            tagit fram utbildningsmaterialet Sex mot ersättning, för stöd
            och skydd för unga . Socialstyrelsen utvärderar insatser till
            sexköpare och arbetet i socialtjänstens prostitutionsgrupper samt
            verkar för att förbättra kunskaperna om prostitution och människohandel
            för sexuella ändamål.
          </p>
          <p xml:id="i-8rcrveu2TBTt24ceY3fyyf">
            Några konkreta förslag från regeringen har dock inte kommit.
            Det skulle kunna handla om åtgärder för att få Internetleverantörer
            m.fl. att inrätta frivilliga övervakningsorgan över prostitution,
            särskilt av barn och unga, på Internet. Andra åtgärder kunde vara
            att fokusera polisens arbete till att bekämpa prostitution via
            Internet eller att tillsammans med Sveriges Kommuner och Landsting
            se vilket stöd kommunernas socialtjänst m.fl. behöver för att
            förbättra sin uppsökande verksamhet. Mot bakgrund av att Internet
            blivit ett verktyg för sexköpare i kombination med att allt yngre
            personer blir utsatta behöver åtgärder vidtas nu. Detta bör riksdagen
            ge regeringen till känna.
          </p>
        </div>
        <div xml:id="i-KhCPdpjj32mgod8u2gHV2i" type="motSignatures">
          <list xml:id="i-6YmnX17FiAYqag1SC1RaXU">
            <item xml:id="i-9Ww46mYi4kK4uGpFxBCaTC" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-Y1wgj3a1g6oamLw5BXr3uN" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-EEtfqAWscPMmzsoG7ydD8z" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-YYveurGP4cp2jsebLKjsNT" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-YBk3jFtBWt7qKAjXskQraK" who="i-SNtv8jZRB19Jr8oegj1mGK">
              Esabelle Dingizian (MP)
            </item>
          </list>
        </div>
      </div>
    </body>
  </text>
</TEI>
