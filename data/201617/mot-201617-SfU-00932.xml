<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-00932">
  <teiHeader>
    <fileDesc>
      <titleStmt>
        <title>Palestinska flyktingar från Gaza</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:932 av Hillevi Larsson (S)</title>
          <idno type="rdwebb">H402932</idno>
          <rs type="number">932</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H402932/text</ref>
          <ref type="dokument_url_html">http://data.riksdagen.se/dokument/H402932</ref>
          <ref type="dokumentstatus_url_xml">http://data.riksdagen.se/dokumentstatus/H402932</ref>
          <ref type="docx">http://data.riksdagen.se/fil/5AF45E23-FF38-47BC-AECE-9492C2A94FE9</ref>
          <ref type="pdf">http://data.riksdagen.se/fil/26A454B0-B6CF-4739-BBF2-66E5695D6A85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ULha67mYodScrSrt23rBRd" type="signed"/>
        <correspContext corresp="i-ULha67mYodScrSrt23rBRd">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-F12TcVdhu7Xovr5Qb1zHpP" type="submitted">
          <date when="2016-10-03"/>
          <time when="15:39:36"/>
        </correspAction>
        <correspAction xml:id="i-6b8Di8LRXr52vUK3JKrxWn" type="reviewed">
          <date when="2016-10-04"/>
          <time when="08:24:40"/>
        </correspAction>
        <correspAction xml:id="i-V3z3RuwDY76RLqCGeHr4f7" type="referred">
          <date when="2016-10-14"/>
        </correspAction>
        <correspAction xml:id="i-JiUNBiue7uQNKQde779nCm" type="assigned">
          <date when="2017-05-31"/>
          <time when="13:08:49"/>
        </correspAction>
        <correspContext corresp="i-JiUNBiue7uQNKQde779nCm">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-36kGD27sqiF9LKX14w6tSv" type="behandlas_i"/>
        <correspContext corresp="i-36kGD27sqiF9LKX14w6tSv">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UZXwbJaUdBMVgx8gVFrJKG" type="motHeader">
        <div xml:id="i-BYJCYL88EVZ7wRGGogTeTo" type="motTitle">
          Motion till riksdagen 2016/17:932 av Hillevi Larsson (S) Palestinska
          flyktingar från Gaza
        </div>
      </div>
      <div xml:id="i-2BYARAWetqJ2cqqFQ3GMh2" type="motBody">
        <div xml:id="i-Lz2JKHK9qn6sndpFMYADiB" type="motProposal" subtype="förslag">
          <head xml:id="i-EL5kautK1PwwvzR5SD1CNP">
            Förslag till riksdagsbeslut
          </head>
          <list xml:id="i-GbrTv9Wi9KLPaJY3DRqjEK">
            <item xml:id="i-8W8sW4RsNxWJgQ6ZX4Y6no" sortKey="Yrkande 1">
              Riksdagen ställer sig bakom det som anförs i motionen om en översyn
              av regelverket gällande uppehållstillstånd kopplat till verkställighetshinder,
              medborgarskap och angränsande frågor för palestinska flyktingar
              och tillkännager detta för regeringen.
            </item>
          </list>
        </div>
        <div xml:id="i-JkfM8PWNSptJJTu9E5kSN8" type="motContent">
          <head xml:id="i-2UCbcxcigkB5XAEBYuKAEe" type="h1">
            Motivering
          </head>
          <p xml:id="i-LNwfbFBqnadSye2UNFNBDm">
            Situationen för palestinska flyktingar är svår runtom i världen.
            Många lever i ett vakuum där de varken kan återvända till Palestina
            eller ges medborgerliga rättigheter i landet de bor i.
          </p>
          <p xml:id="i-9fYmLkwNZ35UbY2ossKVPN">
            I Sverige handlar det om statslösa palestinier vars familjer
            först flytt från Palestina och sedan till andra länder eller via
            andra länder på väg till Sverige. Många kommer från Gaza. Flyktingar
            från Syrien anses ha skyddsbehov och kan få uppehållstillstånd
            om Sverige är det första landet i EU de sökt asyl i. Detsamma
            gäller numera för flyktingar från Irak. Så är det inte med övriga
            länder.
          </p>
          <p xml:id="i-GSsTrDtGYLdQ5XKewmyZo">
            En grupp flyktingar från Gaza har fått utvisningsbeslut från
            Sverige. Många av dem har levt med detta i åratal. De får inte
            uppehållstillstånd i Sverige men utvisningsdomarna kan inte verkställas
            eftersom den egyptiska ambassaden inte ger dem transitvisum så
            att de kan resa genom Egypten för att komma till Gaza.
          </p>
          <p xml:id="i-Bm6zef6KRoujKvm6KqRbty">
            De får inte uppehållstillstånd eller medborgskap i Sverige vilket
            gör att de inte heller kan få medborgerliga rättigheter, såsom
            möjlighet att utbilda sig, ta körkort och skaffa identitetshandlingar.
            Många lever i fattigdom och hopplöshet, de får varken möjlighet
            att etablera sig i Sverige eller återvända dit de kommit ifrån.
          </p>
          <p xml:id="i-CCubxjhDdg3yyPx4g9rTE2">
            Familjemedlemmar kan finnas kvar i Palestina, men eftersom uppehållstillstånd
            inte ges i Sverige och utvisningsbeslut till Gaza inte kan verkställas
            så går det inte ens att besöka Gaza.
          </p>
          <p xml:id="i-Byf18W41u8Q1tCizXjGGD1">
            Vid prövning av asyl ska eventuella hinder mot att verkställa
            utvisning beaktas. I förarbetena till utlänningslagen står det
            att utvisningsbeslut inte ska meddelas om det inte kan verkställas.
            Trots detta har vi nu en situation där palestinska flyktingar
            lever med utvisningsbeslut år efter år, för att länderna de ska
            utvisas till inte släpper in dem.
          </p>
          <p xml:id="i-LPvqss2rhkzqzBP7r7mw4w">
            Förutom att det finns uppenbara verkställighetshinder så har
            situationen i Gaza blivit allt svårare. Gaza är fortfarande i
            ruiner efter bombningar, blockaden hindrar befolkningen från att
            försörja sig och bidrar till fattigdom och svält och politiska
            konflikter förvärrar förhållandena. Till detta kommer bristande
            mänskliga rättigheter och demokrati.
          </p>
          <p xml:id="i-7eR1qBLgkQGFXmh6fprruv">
            Både verkställighetshinder och den svåra situationen för palestinier
            i Gaza bör få större tyngd i bedömningen av om uppehållstillstånd
            ska beviljas.
          </p>
          <p xml:id="i-LDFCUxKBMTNaHC7HkfRPKV">
            En annan aspekt är vistelsetiden i Sverige. En del har vistats
            här i flera år utan att få uppehållstillstånd eller kunna utvisas.
            Barn föds i Sverige, växer upp och går i skolan här men de och
            deras familjer får inte medborgerliga rättigheter och utvisningsbeslutet
            kvarstår trots att det inte kan verkställas.
          </p>
          <p xml:id="i-Q4JNkitQK1DCzaGYa8w67h">
            Efter fem års hemvist i Sverige kan en flykting som har beviljats
            permanent uppehållstillstånd normalt få svenskt medborgarskap.
            Undantag har gällt bland annat palestinier från Gaza och Västbanken,
            även när uppehållstillstånd beviljats. Orsaken är att Palestina
            inte har varit en erkänd stat av svenska myndigheter och palestinska
            myndigheter har därför inte ansetts behöriga att styrka de sökandes
            identitet. Palestinier har istället varit hänvisade till en dispensregel
            som ger medborgarskap efter åtta år. Med tanke på att uppehållstillstånd
            redan baseras på handlingar utfärdade av den palestinska myndigheten
            och med tanke på att Sverige nu erkänt Palestina bör svenskt medborgarskap
            utfärdas till palestinier med uppehållstillstånd som haft sin
            hemvist i Sverige i fem år, inte åtta år.
          </p>
          <p xml:id="i-MjRRZxjsuxtLSQ7zVaYPtk">
            Det är rimligt att även statslösa palestinier som haft sin hemvist
            i Sverige i åratal får möjlighet att etablera sig och få medborgerliga
            rättigheter.
          </p>
          <p xml:id="i-Smbce7u2f9W1RJs2fjRm7">
            Palestinska flyktingar och deras ättlingar i Sverige bör dessutom
            få ett intyg som visar att de ursprungligen kommer från Palestina
            och inte är ”statslösa”. Detta för att de ska kunna resa till
            hemlandet.
          </p>
          <p xml:id="i-ErU28jpQeUcbER3dKrt1xQ">
            Regeringen bör överväga en framtida översyn av regelverket gällande
            uppehållstillstånd, medborgarskap och angränsande frågor för palestinska
            flyktingar.
          </p>
        </div>
        <div xml:id="i-VKYRUGcpv4XDwV6EKgP3va" type="motSignatures">
          <list xml:id="i-GWZBkd3fjTa9nvYe7iAL2u">
            <item xml:id="i-5XHk3joybXAuYg8GHtGi7h">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
