<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00292">
  <teiHeader>
    <fileDesc>
      <titleStmt>
        <title>Utbildning av fartygsbefäl på svenskflaggade fartyg</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning av fartygsbefäl på svenskflaggade fartyg</title>
          <idno type="rdwebb">GX02T292</idno>
          <rs type="number">T292</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T292/text</ref>
          <ref type="dokument_url_html">http://data.riksdagen.se/dokument/GX02T292</ref>
          <ref type="dokumentstatus_url_xml">http://data.riksdagen.se/dokumentstatus/GX02T292</ref>
          <ref type="doc">http://data.riksdagen.se/fil/B87B9F7A-FCF7-41E5-97C1-6FF7B97BA80F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hz6BJrJ9kNvRHnDpZ7hVcV" type="signed"/>
        <correspContext corresp="i-Hz6BJrJ9kNvRHnDpZ7hVcV">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-LDaCvYHbh2TW2pvzNMspQh">
          <date when="2009-10-06"/>
        </correspAction>
        <correspAction type="submission" xml:id="i-KH7ukFWbVkaRFvBVTTbpGt">
          <date when="2009-10-02"/>
        </correspAction>
        <correspAction type="transfer" xml:id="i-NttiupLaXNL2kCxAJs9FdW">
          <date when="2009-10-02"/>
        </correspAction>
        <correspAction type="assigned" xml:id="i-9SCHbtYeeUdRhGUJeaV5jQ"/>
        <correspContext corresp="i-9SCHbtYeeUdRhGUJeaV5jQ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AvbjHawYRepLreF2uGzDqt">
            Förslag till riksdagsbeslut
          </head>
          <p xml:id="i-98BZ5manm2Kb6qHws4twVS">
            Riksdagen tillkännager för regeringen som sin mening vad som
            anförs i motionen om behovet av förändringar i utbildningen av
            svenska fartygsbefäl.
          </p>
        </div>
        <div type="motContent">
          <head type="h1" xml:id="i-JXrLhJvc7w6px2YxD7WFiT">
            Motivering
          </head>
          <p xml:id="i-RPZ2iyajUwLizXCuPv4vR3">
            Liksom i övriga länder inom IMO-gemenskapen baserar sig de svenska
            reglerna om fartygsbemanning på den internationella standarden
            STCW 95 (Standards of Training, Certification &amp; Watchkeeping).
            Likväl stänger de svenska reglerna ute det mindre tonnaget av
            charterfartyg. Det finns idag nästan inga svenskflaggade megayachter
            eller mindre kryssningsfartyg, trots att detta är en bransch som
            växer så det knakar världen över. Flera av de nybyggda megayachterna
            är svenskägda men för inte svensk flagga. En orsak till detta
            anses vara att de svenska befälskraven är ett tydligt hinder.
          </p>
          <p xml:id="i-R3DNS234wq7GyxyUegSy2Z">
            De nu gällande särreglerna för svenska fartyg innebär svårigheter
            för svenskflaggade fartyg. Dessa svårigheter har inte fartyg av
            annan flagg. En snar ändring av dessa regler är därför nödvändig
            för att förhindra den fortsatta utflaggningen av svenska fartyg.
          </p>
          <head type="h1" xml:id="i-N1S4JkSfnnjg11RCYN2v12">
            Geografisk neutralitet
          </head>
          <p xml:id="i-8FSC9gsrfGQSkT7znptjX1">
            Den svenska indelningen i olika fartområden, vad gäller krav
            på fartygets bemanning, skiljer sig från IMO:s krav. Det finns
            en omotiverad uppdelning i inre fart, närfart, Europafart och
            oceanfart. Detta får bl a till följd att befälhavare av klass
            VI (det finns 8 klasser där klass I är sjökapten, den högsta klassen)
            på svenskflaggade fartyg är instängda i ett av Europas stormigaste,
            kallaste och mest krävande vatten eftersom de inte är berättigade
            att segla längre ut från svensk kust.
          </p>
          <p xml:id="i-W6jx5uBQJkQByuRzhzMsxi">
            Vill man däremot segla svenskflaggat längs Kongofloden krävs
            det att man är befälhavare av klass I. De svenska särreglerna
            förhindrar en konkurrens på lika villkor mellan svenska och utländska
            fartyg. Exempelvis blir befälskostnaderna nära tre gånger så höga
            jämfört med ett spanskt fartyg, som endast kräver klass VII i
            kustnära vatten.
          </p>
          <head type="h1" xml:id="i-CJwZemNobLdrEE97TgYDzN">
            Kravet på praktik
          </head>
          <p xml:id="i-WbZpWYHEwAdBeBNxj3C9jh">
            Reglerna för praktik behöver anpassas till respektive behörighet
            på det sätt som STCW 95 anvisar. Detta handlar huvudsakligen om
            storleken på fartyg som man kan få giltig praktik på. Erfarenheten
            att segla skuta/megayacht måste få ett värde, om det nu är den
            typ av sjöfart man senare vill jobba med. Att segla en megayacht
            eller skuta är ett specifikt kunnande som inte på något sätt omfattas
            av det som dagens svenska system föreskriver. Praktiken bör därför
            anpassas efter det fartyg som man vill få behörighet för.
          </p>
          <head type="h1" xml:id="i-TP3yfz1oLXpjgUXsG1FVgr">
            Fler behörigheter behövs
          </head>
          <p xml:id="i-RfwCQWmP6smxUpZpDqJfPf">
            I England, USA och flera andra länder finns behörigheter med
            beteckningen 200T befälhavare och 500T befälhavare i två klasser,
            kustnära eller ocean. Man kan bygga på sitt kunnande i olika steg
            alltefter vad som krävs. I Sverige har vi i praktiken bara skeppare
            eller sjökapten. Om en svensk befälhavare av klass VI, som har
            seglat i hela sitt liv, vill gå till Medelhavet med sin skuta
            på 100 ton, så krävs det att han först studerar i tre år och sedan
            samlar praktik (knackar rost ) i fem år. Detta är inte rimligt.
            Möjligheten bör öppnas att läsa det som STCW 95 kräver i olika
            steg, i enlighet med utökade krav för olika typer av sjöfart.
            Farligt gods för dem som seglar med det, krishantering för passagerarkaptener
            etc. Den som sedan vill byta fartygstyp får studera och praktisera
            i enlighet med det.
          </p>
          <head type="h1" xml:id="i-KS8riYCaKs54gZh12tKkon">
            Utbildningen
          </head>
          <p xml:id="i-ANZ1gNzr1Ci53P8fXHevEE">
            IMO har ett utbildningsmönster där man kan bygga på kurser från
            grunden. Det finns idag i svenskt behörighetssystem tre utbildningar
            som inte är kompatibla med varandra. Att avancera uppåt här är
            omöjligt utan att starta från början. Har man arbetat på fartyg
            under 500 gt måste man starta från grunden igen den tidigare kunskapen
            kan inte tillgodoräknas. Det bör därför skapas en utbildning för
            mindre fartyg i form av en renodlad kaptensutbildning med praktik
            på fartyg under 500 gt för charter och under 200 gt passagerartrafik.
          </p>
          <head type="h1" xml:id="i-L4D9vcyp8d6SGKBqhRL23H">
            Definitionen av passagerare
          </head>
          <p xml:id="i-Vo5Gc5Fg87XXRT5DzrDqkZ">
            Idag är alla betalande per definition passagerare, oavsett om
            det gäller större passagerarfärjor som kör till Danmark tur och
            retur utan några krav på passagerarnas fysiska tillstånd vad gäller
            rörlighet etc, eller om det gäller en grupp betalande seglingselever
            med friskintyg. Rimligtvis borde olika krav kunna ställas på dessa
            båda typer av passagerartrafik. Därför bör två olika typer av
            passagerartrafik särskiljas:
          </p>
          <list style="ul">
            <item xml:id="i-EFsvNRHn2G6EfshcvDVciY">
              Reguljär passagerartrafik, där vem som helst kan finnas ombord.
            </item>
            <item xml:id="i-PrgECBodMrN3uUR1dH23SK">
              Skol-, tränings- och lägerfartyg, där det ska finnas noggrann
              kontroll på vilka som deltar och att de har utbildats i personlig
              säkerhet.
            </item>
          </list>
          <p xml:id="i-YQJzzVeVHCp1uy4mJQfu24">
            I det senare fallet bör kraven vara lägre.
          </p>
        </div>
        <div type="motSignatures">
          <list>
            <item xml:id="i-KQYetz6btaRnodmZrQEEjj" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
