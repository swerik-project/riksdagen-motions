<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00293">
  <teiHeader>
    <fileDesc>
      <titleStmt>
        <title>Kirunasvenskarna</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarna</title>
          <idno type="rdwebb">GX02Kr293</idno>
          <rs type="number">Kr293</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr293/text</ref>
          <ref type="dokument_url_html">http://data.riksdagen.se/dokument/GX02Kr293</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr293</ref>
          <ref type="doc">http://data.riksdagen.se/fil/CE1BE1E5-083F-4B97-848C-84DC7FEFFD35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JNpEAuLUowKaUs1Yix3cJB" type="signed"/>
        <correspContext corresp="i-JNpEAuLUowKaUs1Yix3cJB">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-PiVxQMTx4nKUJTj9ZEb12U" type="transfer">
          <date when="2009-10-05"/>
        </correspAction>
        <correspAction xml:id="i-AkGxyMimzGhQ1H2YHkdqMr" type="submission">
          <date when="2009-10-05"/>
        </correspAction>
        <correspAction xml:id="i-CcS7qj3uE4kwngZrakTG4s" type="numbering">
          <date when="2009-10-06"/>
        </correspAction>
        <correspAction xml:id="i-8PJiUma5hNxESt24L9Xx8S" type="assigned"/>
        <correspContext corresp="i-8PJiUma5hNxESt24L9Xx8S">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Di2fQSRd4BAkByoYroSKtm">
            Förslag till riksdagsbeslut
          </head>
          <list style="ol">
            <item xml:id="i-Eo3syYtHTY75mtVnZPfpzF">
              Riksdagen tillkännager för regeringen vad som anförs i motionen
              om de s.k. Kirunasvenskarna och deras okända öde i Sovjetunionen.
            </item>
            <item xml:id="i-5SCGxEQxBbco8hwSXAQ5Wj">
              Riksdagen tillkännager för regeringen vad som anförs i motionen
              om behovet av granskning av vad som hände på Sveriges ambassad
              i Moskva i samband med att svenskar och deras anhöriga sökte hjälp
              under slutet av 1930-talet.
            </item>
          </list>
        </div>
        <div type="motContent">
          <head xml:id="i-Vxs9mgPLhRPtERgqYKXb4P" type="h1">
            Motivering
          </head>
          <p xml:id="i-8ewLFQV2ZNGAe33Wj6K53R">
            Forskningen kring de så kallade Kirunasvenskarna, ett namn hänförligt
            till en dokumentationsmapp i UD:s arkiv, är sorgligt eftersatt.
            Varför är svårt att säga. Kanske har det ideologiska motiv, kanske
            har någon tyckt att det är för pinsamt att syssla med denna varböld
            i svensk politik, kanske finns helt andra förklaringar. Oavsett
            orsak hastar saken: Allt färre överlevande som kan berätta finns.
          </p>
          <p xml:id="i-L9ijgSEgH6Up63X9RLiRDi">
            De senaste åren har Forum för levande historia breddat sin upplysningsverksamhet
            till vidare områden. Det tog sig bland annat uttryck i en intressant
            utställning 2009 om massakrerna i Ukraina under åren 19391945.
            Ett kvarvarande forskningsområde utgörs just av de svenskar som
            före och i samma socialistisktkommunistiskt ideologiskt präglade
            tid utvandrade och försvann österut.
          </p>
          <head xml:id="i-Qc5zn84HwVstPfaccee91g" type="h2">
            Bakgrunden
          </head>
          <p xml:id="i-8DJqUj3VyN9dn7F3uRLYBB">
            Den 5 november 2007 utkom boken Knuts ask och Kejsaren av Karelen.
            Om den svenska Rysslandsfebern (Förlag: Hjalmarson &amp; Högberg).
            Det var den tredje boken av författaren och journalisten Kaa Eneberg
            i hennes egen, och av historieforskningen glömda eller möjligen
            illa sedda, rent privata men synnerligen offentliga redogörelse
            för ett av 1900-talets mest dramatiska skeenden i svensk samtidshistoria:
            den svenska Rysslandsemigrationen. Enebergs tredje bok skiljer
            sig från de föregående då den tar som utgångspunkt en helt annan
            geografisk plats än Norrbotten och Kiruna. I centrum står Hallstaviksarbetaren
            Knut Andersson och hans brev hem, släktingar förvarade i en ask,
            Knuts ask , till Sverige 19231928. Breven hem utgör ett unikt
            tidsdokument. Deras historiska värde är stort, mycket stort, av
            flera skäl: personligt, ideologiskt, samtidshistoriskt.
          </p>
          <p xml:id="i-5AfTPZLKDP59GiP9c1NBkD">
            Varför? Vad hände? Varför teg och tiger det offentliga Sverige
            om det öde de många svenska Rysslandsemigranterna gick till mötes?
            Att många mötte döden inte på grund av sjukdomar eller andra normala
            orsaker utan genom ideologiska avrättningar är nu styrkt men forskningen
            uteblir. Varför?
          </p>
          <p xml:id="i-8V84q7oVQdpGV6rGUDmu7j">
            Göta Holmström, 92, är fortfarande i livet i Ryssland. Vad görs
            för att ta hand om henne om hon vill få till stånd en ändrad livssituation
            för sig och de sina i Ryssland?
          </p>
          <p xml:id="i-T2eZKnZP9fqkAAvoz9haHf">
            Många är de som engagerat sig för kända svenskar som råkar illa
            ut utomlands, gott så. Men vi har enskilt och, förlåt uttrycket,
            kollektivt kanske bättre tillsammans ett ansvar för enskilda i
            fjärran land, inte så mycket i avstånd räknat som historiskt och
            kulturellt: De kommo härifrån, de visste intet om det öde de mötte.
          </p>
          <p xml:id="i-CWqvQung5dY3oEq2NHQaqf">
            Hur skall man se på Sovjetunionen (19171990)? Som en politisk
            parentes? Som ett oförblommerat terrorvälde? Som drömmen om det
            kommunistiska lyckoriket som försvann?
          </p>
          <p xml:id="i-F6pJehiidCH63GXZzaho4p">
            Upptäckten av den, år 1952, nedskjutna DC-3:an över Östersjön
            väckte i början av 2000-talet berättigad uppmärksamhet. Under
            mer än 50 år kunde ingen berätta eller bevisa vad som var sant
            om vad som skett. Orsaken är enkel och brutal. Det kommunistiska
            Sovjetunionen var ingen möjlig samtalspartner, sanningen var omöjlig
            att spåra, sanningen skulle snarast döljas. Historieskrivningen
            var under mer än sju decennier politiskt styrd och tillrättalagd
            för att passa makthavarna i Moskva. På samma sätt kunde diplomaten
            Raoul Wallenbergs öde efter försvinnandet i Budapest 1945 inte
            klarläggas förrän Sovjetstaten förintades av inre spänningar.
            Båda dessa händelser spelade på sin tid stor roll i vårt land
            för bilden av vår store granne i öster. Sveriges utrikespolitik
            påverkades. När sanningen nu, bitvis och delvis, avslöjats, avslöjar
            detta i sin tur politisk förljugenhet, diplomatiskt krypande och
            historisk desinformation.
          </p>
          <head xml:id="i-RcQatuZjEMxgnARiJqYviu" type="h2">
            Kirunasvenskarnas dystra öde
          </head>
          <p xml:id="i-KfA4XJmyx8tEPwqSexqaHk">
            Det är i det här perspektivet man skall se bristen på engagemang
            för att reda ut vad som hände vad vi vill kalla Kirunasvenskarna.
            I riksdagen har deras öde nästan aldrig berörts, med undantag
            för en interpellation (2006/07:622, besvarad av utrikesminister
            Carl Bildt den 21 juni 2007).
          </p>
          <p xml:id="i-FFJdxzp1WeoopJGgcdzB1v">
            DC-3:an och Raoul Wallenberg är inte de enda ouppklarade affärerna
            de till Sovjetunionen utvandrade svenskarna har också rätt att
            få en sanningsenlig beskrivning av vad som hände dem i deras nya
            hemland. Varför har så få intresserat sig för sanningen om vad
            som hände Kirunasvenskarna? De voro svenskar också de, om än avrättade
            i främmande land. Det är en skam på Sveriges banér att så litet
            intresse genom åren visats deras öde. Oavsett hur det förhåller
            sig är det mycket otillfredsställande att inte långt större forskningsintresse
            visats de svenskar som gav sig iväg för att aldrig återvända.
            Forum för Levande Historia borde vid sidan av högskolornas och
            universitetens historiska institutioner vara ett forum för sådan
            forskning.
          </p>
          <p xml:id="i-MbvFyUyp3hzZ9oebKtAm9M">
            Bristen på engagemang utgör fortsatt bakgrunden till denna motion.
          </p>
          <p xml:id="i-7Y68TU9kMPUcX6dJRU7bcm">
            Kirunasvenskarnas öden är värda att berätta, deras öde gör det
            om möjligt än angelägnare att göra så. Låt oss samtidigt påpeka
            att år 1944, efter att ha varit internerade på olika håll i Sverige
            men i huvudsak i Västmanland namnet Ryssvägen i Skinnskattebergs
            kommun minner ännu om vad som hände deporterades den 12 oktober
            1944 cirka 900 ryska soldater via Gävle till dåvarande Sovjetunionen.
          </p>
          <p xml:id="i-Rit2Uk8aRP2fdifTvc7vz">
            Genom intensivt också privat forskningsarbete har journalisten
            Hans Lundgren, verksam vid Upsala Nya Tidning, bland annat genom
            en större artikelserie 2001 kartlagt vad som hände dessa i Sverige
            internerade ryska soldater. Hans Lundgrens forskningsresultat
            finns nu också utgivna i boken Krampen Ryssläger i Sverige under
            andra världskriget (Västmanlands läns museum, 2008, 240 sidor).
            Det ointresse som mött ryssfrågan markeras av att finansieringen
            av utgivningen av boken fått ske vid ett länsmuseum utöver personlig
            insats. Boken är mycket, mycket läsvärd, självfallet inte anmäld
            på någon rikstidnings kultur- eller politiksidor! Väldokumenterad
            är däremot utlämningen till Sovjetunionen 1946 av 148 balter som
            hade varit i tysk krigstjänst.
          </p>
          <p xml:id="i-NRZGzMF87Q8TTVesHoJ4gn">
            Här skall dock en annan fråga som kräver både forskning och återupprättelser
            av människor, varav ett fåtal ännu lever, att beskrivas: Det som
            hände dem som begåvo sig till det påstått socialistiska lyckoriket.
          </p>
          <head xml:id="i-PucxctNvQCT19uM64dCCsT" type="h2">
            Den ideologiska bakgrunden
          </head>
          <p xml:id="i-Dx3Xa3kxbXXww7TdLKc6r5">
            Den ideologiska bakgrunden måste inledningsvis beröras. Den utgör
            samtidigt ramen för en vandring mot en brutal men icke officiell
            verklighet. Många reste fulla av hopp men mötte endast förnedring
            och död. Under 1920- och 1930-talen reste ett betydande antal
            svenskar till dåvarande Sovjetunionen, både från Stockholm och
            från andra orter i södra Sverige men framför allt från Norrbotten.
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
            Verkligheten de mötte blev brutalt svart och blodröd. Många, i
            själva verket flertalet, kom att möta döden i Sovjetunionen, ytterst
            få kom någonsin åter till Sverige. De flesta mötte döden av sjukdomar
            eller dåliga levnadsförhållanden, andra dokumentationen är som
            lätt inses ofullständig mötte döden genom skenrättegångar och
            exekutioner.
          </p>
          <head xml:id="i-BgfgSyLgz1bPL3PHBvZ618" type="h2">
            Ett historiskt hål i Sverige
          </head>
          <p xml:id="i-8sj8dZLQ5vqk9saKryPf3u">
            För Sveriges del handlar det om ett svart hål i vår historia
            om sådana hål kan ha en färg. Denna mörka del måste belysas, praktiskt
            och ideologiskt. Det är enligt min mening lämpligt att detta sker
            genom Forum för levande historia, hittills mest inriktat på mycket
            allvarliga mänskliga förbrytelser under andra världskriget, mindre
            på enskilda svenskars öden under första delen av 1900-talet. Detta
            hindrar naturligtvis inte att olika kartläggningar görs vid de
            historiska institutionerna vid universitet och högskolor, förmodligen
            lämpliga samarbetspartner med motsvarigheter i andra berörda länder.
          </p>
          <p xml:id="i-YX2HzehkH6MLmVvJjFtceB">
            Som berörts har den tidigare journalisten på Dagens Nyheter,
            Kaa Eneberg, gjort ett pionjärarbete genom privat forskningsarbete
            som 1999 resulterade i de första mycket uppmärksammade artiklarna
            om svenskarnas tragiska öden i Sovjetunionen, och hösten 2000
            i boken Tvingade till tystnad (Hjalmarson och Högberg, Stockholm
            2000).
          </p>
          <p xml:id="i-45c5VjkhY3r42nkLYLBnxm">
            Dåvarande statsrådet och chefen för Kulturdepartementet Marita
            Ulvskog (s) lovade i sammanhanget att nu skulle tidigare ovända
            stenar i fråga om svenskarnas öden vändas. Dessvärre har de goda
            ambitionerna inte följts av konkreta åtgärder. Om orsaken kan
            man endast spekulera: Brist på uppslag att forska i, ringa intresse
            från allmänheten eller det måste tyvärr också sägas hänsynstagande
            till främmande makt eller svenska partier eller organisationer
            som räds sin egen historia.
          </p>
          <p xml:id="i-FYnEBbZvjqr35XZDbi6zmz">
            Vänsterpartiet, tidigare Sveriges Kommunistiska Parti och däremellan
            Vänsterpartiet kommunisterna, lovade för ungefär 1520 år sedan
            i högstämda ordalag att gräva i sin egen historia. Låt oss konstatera
            att den högtidliga retorik som hördes vid den tiden inte följts
            av synliga resultat vare sig ideologiskt eller forskningsmässigt.
          </p>
          <p xml:id="i-LTKfRLbruNzMC8ptYLuFJY">
            Vänsterpartiets ledning är uppenbart alltjämt totalt handlingsförlamad
            i denna fråga. De tama försök som gjorts att bringa klarhet i
            tidigare generationers agerande har omgärdats mer av omtanke hur
            obehagliga avslöjanden skulle tas emot än historisk sanningslidelse.
            Av Vänsterpartiets egna forskningar i vad som skulle kunna vara
            historiens skräpkammare bidde det för att travestera H C Andersen
            en tumme.
          </p>
          <p xml:id="i-TtKGNnjPZ3qgDmzhvfq9BP">
            När det gäller partiets tidiga ideologiska ogärningar föredrar
            partiledningen att vara totalt passiv inför varje tänkbar uppgörelse
            med partiets ryggradslösa historia. Förtigandet av sanningen,
            väl illustrerad genom omskrivningar i ett brev där både nuvarande
            och tidigare partiordförande i Vänsterpartiet, Lars Werner, Gudrun
            Schyman och Lars Ohly, varit inblandade, är illustrationer till
            detta. Problemen med sanningen har väl skildrats i ett tv-program
            av redaktören Jan Josefsson i programserien Uppdrag granskning
            i Sveriges television hösten 2004.
          </p>
          <head xml:id="i-WmwRc4DgrLgQuAmnuaKAYt" type="h2">
            De avrättade och de som bara försvunnit
          </head>
          <p xml:id="i-BvwZ9MJGyv1Rt4MNiAJtUQ">
            Kaa Eneberg har arbetat med kartläggning av så många som möjligt
            av de avresta svenskarnas öden i Stalins Sovjetunionen. I sin
            andra bok Förnekelsens barn (Hjalmarson &amp; Högberg, 2003) konstaterade
            hon att ännu har ingen svensk forskare tagit itu med detta 'svarta
            hål'.
          </p>
          <p xml:id="i-YaMf72pX7dRDZTTgiS4W3W">
            Jag kan bara beklaga att mitt journalistiska arbete, som väckt
            stort intresse, ännu inte lockat till professionellt forskningsarbete,
            skrev hon då.
          </p>
          <p xml:id="i-7BVBzxit3z2FRcgVFVFV1S">
            Hösten 2009 är forskningsläget oförändrat.
          </p>
          <p xml:id="i-Cy5jnUjv9D1p53wQWHUFt3">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            DN-artiklarna 1999 förblivit obesvarade. Vi vet i dag, ett decennium
            efter de första avslöjandena i Dagens Nyheter, inte mer om omfattningen
            av emigrationen, om antalet arkebuserade eller ens hur många svenskar
            som återvände hem än vad som redovisades då eller i Enebergs kompletterande
            böcker.
          </p>
          <p xml:id="i-8SDd6fdf42mzDSD61f6aep">
            Eneberg fann att 33 svenskar avrätta t s i 1930-talets Stalinland
            och att minst 45 fortfarande är bara försvunna. Källan är i samtliga
            de 33 klarlagda fallen den sovjetiska så kallade säkerhetstjänsten
            NKVD:s arkiv. Eneberg har genom studium av dessa tidigare hemliga
            arkiv funnit att de slutat sina dagar efter att ha anklagats för
            att vara sovjetfiender. Det finns skäl att tro att de ovan 45
            ännu försvunna svenskarna mött samma öde som de 33 som hittats
            i arkiven: De slutade i en massgrav med en kula i nacken, flertalet
            i Karelens tallbevuxna grusåsar åren 19371939.
          </p>
          <head xml:id="i-4Mg1UcPMR1UimvKGT5Z8M1" type="h2">
            En historisk skandal
          </head>
          <p xml:id="i-TJUHQWHLiR7KUkEDi4sC6F">
            Den bristande forskningen kan komma att resultera i inte bara
            att värdefull förstahandsinformation från fåtalet ännu kvarlevande
            resenärer eller deras barn går förlorad utan också i något som
            har likheter med historisk skandal. Men bakom emigrationen stod
            också krafter av andra slag, inte minst skildrat i boken Knuts
            ask och Kejsaren av Karelen (2007) där den finlandssvenske politikern
            Edvard Gyllings (18811940), tidvis bosatt i Sverige och den som
            på Lenins uppdrag drog upp riktlinjer för Karelens framtid, engagemang
            för Sovjetunionens räkning lyfts fram på ett tidigare icke beskrivet
            sätt.
          </p>
          <head xml:id="i-GGoCge6y2oZAxrHvCoLTjw" type="h2">
            Finlandssvensk?
          </head>
          <p xml:id="i-L73de179ZANqksHLMPSj25">
            Nationalencyklopedin anger i stället finländsk-sovjetisk politiker
            vilket redan detta vittnar om vilka krafter som fanns med bakom
            den svenska emigrationen till Ryssland.
          </p>
          <p xml:id="i-Qip2rX4Jh7wx1fG3fCNUM5">
            Edvard Gylling, fil.dr, var engagerad inom socialdemokratin men
            blev finsk finansminister i det röda folkkommissariatet som tog
            över makten under inbördeskriget i Finland 1918 men flydde strax
            därpå till Sverige för att 1920 återkallas till Sovjet som regeringschef
            19231935 i den så kallade Autonoma karelska socialistiska sovjetrepubliken.
            Hans öde liknade mångas av de emigranter som hamnade bakom Stalins
            stålvall: anklagad 1935 för borgerlig nationalism fördes han till
            fängelse i Sachalin där han troligen avled 1940 enligt Nationalencyklopedin,
            Eneberg uppger avrättad 1938. Bara att fastslå denna till synes
            triviala sak, att klarlägga dödsår för en regeringschef i Stalins
            Sovjetvälde, var och när vederbörande avrättades eller på annat
            sätt bragtes om livet, visar hur angelägen ytterligare forskning
            inte minst i arkiv är. Därför måste Enebergs hittills privata
            forskningsprojekt få omfattande vetenskapligt stöd, både i vårt
            land och inte minst i de sovjetiska arkiv som redan finns tillgängliga
            eller kan komma att öppnas.
          </p>
          <p xml:id="i-Kf8ptS47gkoGhtsapWj1mA">
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd hos Sveriges ambassad i Moskva. Förmodanden, bland annat
            av utrikesministern (21 juni 2007) att det i UD-arkiven finns
            föga att finna, kan vara riktiga. Men i så fall bör även det klarläggas.
            Ty eljest ligger det nära till hands att misstänka att det kan
            finnas diplomater eller andra diplomatiska skäl som gör att det
            ännu inte anses möjligt att kartlägga vad som hände på Sveriges
            beskickning i Moskva.
          </p>
          <p xml:id="i-7BbJcs4TrsQFf4KGrr1vJe">
            2004/05 års riksmöte beslöt liksom 2005/06, 2006/07, 2007/08
            och 2008/09 års att lämna motsvarande hemställan om Kirunasvenskarna
            utan bifall, dessvärre utan att motivera avslaget. När denna motion
            nu åter väcks är den därför än mer angelägen.
          </p>
          <head xml:id="i-LbzJka459uSy1g4SgxKL7B" type="h2">
            Breddad undersökning med vetenskapligt stöd
          </head>
          <p xml:id="i-MLWVzEqpDuyYMumJytuAyF">
            Det tycks fortfarande vara i huvudsak Kaa Eneberg som med rysk
            hjälp letar efter svenskar i den en gång så fruktade sovjetiska
            säkerhetstjänstens, NKVD, olika redovisningar. I 2003 års bok
            skrev hon dock att flera unga forskare har hört av sig och förvånats
            över bristen på samlad historieskrivning, men tydligen lagt sina
            egna uppsatsplaner på is tills vidare. Forskningen är definitivt
            lågprioriterad. Av en sammanställning i 2007 års bok kan man dock
            se att fler och fler, inte minst i Finland, blir intresserade
            av de svenska emigranternas öden.
          </p>
          <p xml:id="i-DG2Qk4xmzHVLGHd9hx9rMY">
            Men vad händer om inget händer?
          </p>
          <p xml:id="i-WtMVF64LzTrL1KXkQqi3Hn">
            Den historiska skandalen väntar bak nästa hörn. Men inte ens
            tidens gång kan utplåna en annan tids ideologiska ogärningar.
          </p>
          <head xml:id="i-8ZsgkjjJCChLFAneyUaYBm" type="h2">
            Forskningen i våra grannländer
          </head>
          <p xml:id="i-5EidcqvHNZmbUrtyVorSqD">
            Det är värt att notera att forskningsarbeten utgivits i våra
            grannländer. I Norge utkom 2001 journalisten Morten Jentoft med
            boken De som dro östover (Gyldendal, utgivningen bekostad delvis
            av norska UD) om norska kommunisters öden på Kolahalvön. I Finland
            har åtskilliga böcker om Rysslandsfarare och deras öden utgivits.
          </p>
          <p xml:id="i-QG3FNgq9AbrXYPMG6EWdVt">
            Emigrantinstitutet i Åbo, statligt finansierat, bekostade 2001
            utgivningen av den karels ka journalisten Eila Lahti-Argutinas
            andra bok om finska terroroffer ( Olimme joukko vieras vaan Vi
            var bara en skara främlingar ). Dåvarande statsrådet Ulvskog talade
            våren 2001 i en riksdagsdebatt om vikten av att forskning om kommunismens
            historia nu kommer i gång även i Sverige. Bakgrunden torde bland
            annat ha varit att flera böcker av fransmannen Stéphane Courtoise,
            exempelvis Kommunismens svarta bok (svensk översättning Bokförlaget
            DN 1999 av Le livre noire du communisme , Paris 1997), då hade
            kommit ut i Sverige och väckt insikten om behovet av en granskning
            av den svenska kommunismens historia.
          </p>
          <p xml:id="i-4ESDXopGNRZVrhxrFfH6tH">
            Vetenskapsrådet fördelade för några år sedan, 2002, bland annat
            mot bakgrund av statsrådet Ulvskogs riksdagsuttalanden drygt 9
            miljoner kronor, särskilt öronmärkta, till sju vetenskapliga treårsprojekt
            för att studera kommunistiska regimer. Men dessvärre hade bara
            några få kopplingar till Sverige, däribland medieforskaren Göran
            Leths studie om den svenska nyhetsförmedlingen i Sverige på 1930-talet,
            redovisat tillsammans med Ester Pollack under rubriken Varför
            teg den svenska pressen ? i publikationen Arbetarhistoria 4:2001
            (Arbetarrörelsens arkiv). I Sverige har emellertid inga grundläggande
            forskningsprojekt kommit att riktas mot Kirunasvenskarnas öden.
            Det är uppseendeväckande.
          </p>
          <head xml:id="i-BN1CX22j9S9msnmHKuhuXm" type="h2">
            En viktig del i svensk modern historia förtigs
          </head>
          <p xml:id="i-8ZiUUkU6aG19Z2KjTgjUni">
            Det går långsamt.
          </p>
          <p xml:id="i-6fivWWwWWJ5ada5n8FbGod">
            Den ideologiska uppgörelsen från 1990, 2001 eller det år man
            väljer att använda med kommunismen och Stalinterrorn går trögt
            i Sverige. Ett exempel är hur den planerade minnesplaketten över
            Rysslandsfararna som riksdagsledamöter (s) från Norrbotten ville
            ha 2001 i Kiruna inte finns uppsatt ännu. Projektet är lika dött
            som de flesta av de svenskar som utvandrade. Kaa Eneberg som symbol
            för ett eftersatt forskningsområde i vår tid behöver vetenskapligt
            stöd, tiden går fort och det är bråttom, bråttom, tyvärr sannare
            2008 än tidigare år. Enebergs grundläggande studier av dömda svenskars
            personakter i Ryssland har stärkt henne i övertygelsen om att
            renläriga kommunister far med osanning då de än i dag hävdar att
            deras försvunna partivänner gjort sig skyldiga till ett lagbrott
            i Sovjetunionen underförstått att dödsdomarna och avrättningarna
            mot dem var helt i sin ordning. Har hon rätt eller fel? Endast
            forskning kan svara på den frågan.
          </p>
          <head xml:id="i-39PANfV23jrPKxNiJyy3Do" type="h2">
            Vikten av klarläggande forskning
          </head>
          <p xml:id="i-KaWgR7LHYonkZjNCMaYAFP">
            Vänsterpartiets roll i sammanhanget är värd ett särskilt studium
            och forskningsklarlägganden. Partiet och dess föregångare har
            enligt Eneberg inte visat minsta intresse för att hjälpa till
            att belysa detta sorgliga kapitel i svensk historia.
          </p>
          <p xml:id="i-Vi5aUmkmq893xSTVBf6gfw">
            Varför? Varför vill eller orkar det enligt egen uppfattning så
            demokratiskt trovärdiga Vänsterpartiet inte ifrågasätta den gamla
            lojaliteten med centrala direktiv? Det intressanta är ju att tystnaden
            till trots har partiet hjälpt några partivänner, som drabbades
            av Stalins terror att komma tillbaka till Sverige, dock har det
            inte i något känt fall gällt utresta Kirunasvenskar. Liken i garderoben
            finns kvar. Inom den socialdemokratiska arbetarrörelsen har det
            också varit svårt att väcka frågan om forskning om vad som hände
            de ideologiska emigranterna till Sovjetunionen. Som framgick av
            Anna-Lena Lodenius bok Tvåfrontskrig (Hjalmarson och Högberg,
            Stockholm 2002) är den fackliga rörelsens udd i dag riktad mot
            nynazisterna, inte som tidigare mot både nazister och kommunister.
          </p>
          <head xml:id="i-3z2thW6jAScCTPqFicd4hy" type="h2">
            Svensk eftergivenhet finns den?
          </head>
          <p xml:id="i-LBYqR46WEsQcumKvXzjyAB">
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning? Redan att ställa frågan kan ses som en provokation.
            Likväl är den nyttig. Vilka hänsynstaganden görs när ett visst
            område ständigt prioriteras bort? Hänsyn till annan makt? Nej,
            sådant förekommer endast i andra länder, icke i Sverige.
          </p>
          <p xml:id="i-T2We8XrBXxzwagWHRCKrL1">
            Eneberg har antytt att anhöriga till svenskar i Sovjetunionen
            har, oftast förgäves, vädjat om hjälp hos politiker av olika schatteringar.
            Även icke-socialistiska statsråd har tillrått efterlevande släktingar
            att inte störa pågående dialog med Kreml. Ofta har sökandet efter
            den 1945 i Budapest av Sovjetarmén bortförde svenske diplomaten
            Raoul Wallenberg använts som förevändning att inte göra någonting.
            Detta måste vara en intressant forskningsuppgift att klarlägga
            vilka återverkningar medveten eller omedveten eftergivenhet av
            helt andra skäl påverkat Sveriges agerande.
          </p>
          <p xml:id="i-XnmFkkkmzX7i55a9gvEk6v">
            Professor Gunnar Richardson i Skara, tidigare riksdagsledamot
            (fp), har på ett förtjänstfullt sätt tagit sig an uppgiften att
            belysa detta ifråga om svensk eftergiftspolitik gentemot Nazityskland.
            Men fanns samma attityd, och kanske under mycket längre tid, gentemot
            Stalins Sovjetunionen och därefter? Att diskutera ödet för svenskar,
            som frivilligt eller under tvång blivit sovjetiska medborgare,
            skulle kunna komplicera den diplomatiska diskussionen. Det resonemanget
            förekom ända in på 1990-talet. Det politiska samförståndet om
            att inte irritera ryssarna bestod mycket länge.
          </p>
          <head xml:id="i-BUVY3ASWpoHPUqa3PyDyJn" type="h2">
            Grundforskningen saknas
          </head>
          <p xml:id="i-NkbDCcKgXbMDgdG2tNcKmY">
            Var finns mer material om emigranterna till Sovjet att hämta?
            Lars Björlin, Södertörns högskola, konstaterade häromåret att
            det saknas så kallad grundforskning att utgå från. Ett projekt,
            som kan få betydelse för Sverige, är den bearbetning av den internationella
            partiorganisationen Kominterns arkiv (officiellt benämnt Ryska
            statens arkiv för social och politisk historia) som den amerikanske
            forskaren John Heynes arbetar med. Sverige deltar här via Riksarkivet.
            Av intresse för oss är de 1 300 svenskar som finns i dessa arkiv
            som aktiva i den kommunistiska rörelsen. Enligt Björlin är det
            inte endast kommunisters namn som finns upptecknade.
          </p>
          <head xml:id="i-JyqDJuKW7JGAh9KZcdbsJw" type="h2">
            Mycket material i dagens Ryssland
          </head>
          <p xml:id="i-45ySmDydbzvGdChTpDkovi">
            I Ryssland trycks numera oräkneliga dokument över dömda och arkebuserade
            människor under terroråren 19371938. Under 2003 gavs bland annat
            ut en 600 sidor tjock bok om 13 000 offer enbart i Karelen där,
            det bör påpekas, också de flesta svenskarna mördades. I boken
            Pominaljnije Spiskij Karelij 1937-1938 (Listor över avlidna i
            Karelen, Petrozavodsk 2002) har forskaren Jurij Dmitrijev, Petrozavodsk
            en av Kaa Enebergs samarbetspartner sammanställt mycket material,
            av mördande karaktär. Det märkliga är att denna forskning bekostats
            med offentliga medel i dagens Ryssland.
          </p>
          <head xml:id="i-DbQLr2JJjEDQxcrZyPGa4w" type="h2">
            Vår okända historia som kan bli känd
          </head>
          <p xml:id="i-HeuBcdEDbduxG2swPqu6q2">
            Intresset för historia, särskilt svensk historia, är större i
            vårt land än på många decennier. Forskningen har via mängder av
            populärt skrivna böcker nått en bred allmänhet. Den som vill veta
            kan finna mycket. Men de öden som de svenskar som av ideologiska
            skäl emigrerade på 1920- och 1930-talen till Sovjetunionen gick
            till mötes utgör en del av vår okända historia. De finns inte
            i våra historieböcker dessa många hundra, kanske tusen svenska
            arbetare som sökte lyckan österut. Men visst finns mycket forskningsmaterial
            att arbeta med, inte minst personliga som arkivchefen Carl-Uno
            Hannu i Luleå gjorde på 1970-talet med återvända svenskar, intervjuer
            som stannat i arkiven. Berättelserna om dessa svenska arbetares
            öden i Sovjetunionen, skriver Kaa Eneberg, har begränsat sig till
            någras personliga vittnesbörd. Kritik av sovjetsystemet har av
            kommunistpartiet uppfattats som propagandistisk och lögnaktig.
          </p>
          <head xml:id="i-VbEiEsnYP83752cwYtn86m" type="h2">
            Begreppet Kirunasvenskarnas ursprung
          </head>
          <p xml:id="i-FWJQJbm67F6ttFVHAp9Pry">
            Varifrån kommer begreppet Kirunasvenskarna?
          </p>
          <p xml:id="i-Bie4YJ46vaX4SPSZx5n28s">
            Svaret som ovan nämnts är en UD-dossier. Det är emellertid ett
            vilseledande samlingsbegrepp för den svenska arbetaremigrationen
            till Stalins Sovjetunionen. De flesta kom visserligen från Norrbotten,
            men en mer systematisk inventering än den jag själv är kapabel
            till skriver Eneberg skulle redovisa stora grupper även från andra
            industriområden än malmfälten. Knut Andersson från Hallstavik
            är ett lysande exempel. Många kom i själva verket från Nacka och
            Tumba och industrier där, andra från Småland. I svenska utflyttningslängder
            återfinns också större grupper från sågverksområdena kring Sundsvall,
            som Njurunda, och liksom från Hallstavik norr om Norrtälje.
          </p>
          <p xml:id="i-JrLrjk5cBezUd7DViGpDsK">
            Den historiska forskningsuppgiften är stor, källorna kan vara
            många men minskas alltmer, dock är uppslagen att gå vidare och
            möjligheterna närmast obegränsade men det behövs stöd och ledning
            och beprövade vetenskapliga forskningsmetoder.
          </p>
          <p xml:id="i-KqWjeK2AaoUUc1mkZwGp1a">
            Och det, hösten 2009, är bråttom, bråttom!
          </p>
        </div>
        <div type="motSignatures">
          <list>
            <item xml:id="i-LmKwv3pWL7HP3ZcTQs7BHZ" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
