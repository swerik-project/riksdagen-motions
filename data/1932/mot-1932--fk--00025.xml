<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00025">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__25/mot_1932__fk__25-001.pdf"/>
      <fw xml:id="i-GfroAHmNZT4inuJuVffGuC">
        Motioner i Första kammaren, Nr 25. 1
      </fw>
      <div xml:id="i-Fg7PYdM2igrLxNGYkUq3E7" type="motHeader">
        <div xml:id="i-5VYFLWykhzNePcnxPMz6Un" type="motTitle"/>
        <div xml:id="i-JDtVYXvgPbGR4YCLmSBtgs" type="motSubmissionInfo"/>
      </div>
      <div xml:id="i-PsNuKNuZ5RX6mgNNcPpYLw" type="motBody">
        <div xml:id="i-Tjt7dEb6HibSdnHRDmewr9">
          <p xml:id="i-CJqbBPt9LK7xA6HsUdBunT">
            Nr 25.
          </p>
          <p xml:id="i-SLw1bcMTP1RGHA92yXgWo2">
            Av herr Bergqvist m. fl., om anslag till tillfälliga hjälpåtgärder
            för lindrande av nöd m. m. inom Norrbottens län.
          </p>
          <p xml:id="i-XtULidgSqcEbNdRBXy7sXm">
            Vid 1930 års riksdag väcktes i riksdagens båda kamrar likalydande
            mo- tioner om avsättande av ett belopp av 100,000 kronor till
            en Norrbottens läns hjälpfond, som skulle utan alltför bindande
            bestämmelser ställas till länsstyrelsens förfogande för lindrande
            av nöd och skapande av tryggare förhållanden bland befolkningen.
            I motionerna samt under debatterna i kamrarna i anledning av desamma
            framhölls, hurusom Norrbottens län på grund av sitt läge och naturförhållandena
            intoge en särställning bland Sveriges län. Det hårda och ojämna
            klimatet med därav följande svåra näringsförhållanden särskilt
            för den av jordbruket beroende befolkning- en, bebyggelsens gleshet
            och kommunikationernas otillräcklighet, allt ska- pade här levnadsförhållanden,
            under vilka riskerna för oförvållad nöd bland befolkningen vore
            stora. I allmänhet ankomme det å fattigvårds- väsendet att vid
            dylika tillfällen träda hjälpande emellan, men många gånger kunde
            hjälp från detta håll icke påräknas. Att i sådana fall göra hänvändelse
            till Kungl. Maj:t eller riksdagen skulle medföra en omgång och
            tidsutdräkt, som helt skulle förtaga verkan av den hjälp, som
            kunde erhållas. Länsstyrelsen hade möjligheter att efter prövning
            av förutsätt- ningarna lämna hjälpen i rätta ögonblicket. Även
            andra omständigheter talade för bifall till motionerna. Av Norr-
            bottens läns skogar ägdes omkring 70 procent av staten och av
            gruvorna inom länet vore staten ägare till hälften. Årligen tillfördes
            statskassan ur dessa inkomstkällor betydande belopp till båtnad
            för hela landet. När staten ålagt privata företagare inom länet
            sociala hänsyn, vore det ej mer än billigt att staten såsom företagare
            föreginge med gott exempel. Sedan statsutskottets majoritet tillstyrkt
            bifall till motionerna samt kamrarna stannat i olika beslut, beslöt
            riksdagen vid gemensam votering att »för tillfälliga hjälpåtgärder
            för lindrande av nöd m. m. bland befolk- ningen i Norrbottens
            län anvisa för budgetåret 1930/1931 under rikssta- tens femte
            huvudtitel ett extra reservationsanslag av 100,000 kronor.» Huru
            medel av det sålunda beslutade anslaget av länsstyrelsen i Norr-
            bottens län disponerats för olika ändamål, framgår av en av länsstyrelsen
            till statsrevisorerna den 26 oktober 1931 avgiven redogörelse.
            De princi- per, som länsstyrelsen därvid följt, angivas av länsstyrelsen
            sålunda: Herrar statsrevisorer torde av denna summariska redogörelse
            finna, hurusom den ledande principen för länsstyrelsen vid handhavandet
            av
          </p>
          <p xml:id="i-6Xdc3jgQh8LnDyQEce4GKi">
            Bihang till riksdagens protokoll 1932. 3 saml. 9 häft. (Nr 25—28.)
            I
          </p>
          <pb facs="riksdagen-motions-pdf/data/1932/mot_1932__fk__25/mot_1932__fk__25-002.pdf"/>
          <fw xml:id="i-V3hQXzvVLSQMBe2ikDQeFh">
            2 Motioner i Första kammaren, Nr 25.
          </fw>
          <p xml:id="i-W3DJznjtSXiJ3ervP1s6ie">
            denna fond varit att därur lämna hjälp till självhjälp, giva
            ett handtag till stöd för ett ortsgagnande företag av större omfattning,
            som ej mäk- tat fram med övriga till buds stående resurser, möjliggöra
            förebyggande åtgärder mot nöd eller svårigheter. Länsstyrelsen
            har alltså städse sökt att vid denna hjälpverksamhet undvika ändamål,
            som falla under fattig- vård. Det har för länsstyrelsen varit
            en synnerlig glädje att hava ägt möjlighet att med så fria händer
            träda hjälpande till med dessa medel, och länsstyrelsen vågar
            tro, att användningen svarat mot de intentioner riksdagen haft
            för ögonen vid fattandet av det för länet betydelsefulla be- slutet
            att ställa dessa medel till förfogande. Länsstyrelsen vill vidare
            framhålla, att länsstyrelsen låtit sig angeläget vara att vid
            användandet av dessa medel gå fram med största sparsamhet och
            omsorgsfull prövning av ändamålen.» Den sålunda lämnade redogörelsen,
            varav även framgår att omkring 80,000 kronor av det meddelade
            anslaget dittills förbrukats, lär icke hava givit anledning till
            några erinringar från statsrevisorerna. | Den hjälpkälla, som
            det ifrågavarande anslaget utgjort för många nöd- ställda inom
            Norrbottens län, synes nu vara på väg att sina. Alla de skäl,
            som år 1930 talade för ett speciellt ingripande från statsmakternas
            sida för lindrande och förebyggande av nöd bland Norrbottens läns
            befolk- ning, kvarstå med orubbad giltighet. Den jordbrukskris
            som då rådde i Sveriges land fortsätter alltjämt, men därtill
            har under mellantiden kom- mit en för Norrbottens län alldeles
            särskilt förödande kris inom länets huvudnäringar skogsbruk och
            gruvindustri. Då vi därför våga föreslå riksdagen ett förnyande
            av detta anslag, är det i medvetande om ett oför- vållat nödläge
            för stora delar av befolkningen i ifrågavarande län och ett trängande
            behov av åtgärder för dess lindrande. De betänkligheter, som förra
            gången framfördes mot förslaget om beviljande av detta anslag
            och som huvudsakligen anknöto sig till principiella synpunkter
            rörande disponerandet av medlen, synas oss hava vederlagts av
            den hittillsvaran- de förvaltningen av anslaget. Visst är att
            stora delar av vårt land lida under trycket av nuvarande dåliga
            konjunkturer, men intet län torde ens tillnärmelsevis drabbas
            så hårt som landets nordligaste. Med stöd av vad sålunda anförts
            hemställes,
          </p>
          <p xml:id="i-CH2NepcEJ93R9t942v4Hix">
            att riksdagen för budgetåret 1932/1933 måtte bevilja ett extra
            reservationsanslag av 100,000 kronor att ställas till länsstyrelsens
            i Norrbottens län förfogande för tillfälliga hjälpåtgärder för
            lindrande av nöd m. m. inom nämnda län.
          </p>
          <p xml:id="i-J34GWUZ6b1GP8ch4Bx1i5v" type="date">
            Stockholm den 19 januari 1932.
          </p>
          <div xml:id="i-9MSMooU5Jj9WM1PjLaGtnm" type="signatureBlock">
            <list xml:id="i-HiaFXBgVZy6odpzdmD755">
              <item xml:id="i-XWxyy2TMsd2KVwGGTPWwJj" who="i-Pra5AmyY3ass9UYtDcqwJR" type="signature">
                O. Bergqvist
              </item>
              <item xml:id="i-Mi4LhHXTf4bEMFSXcAaj6o" who="unknown" type="signature">
                Sandström C. I. Asplund
              </item>
            </list>
          </div>
          <pb facs="riksdagen-motions-pdf/data/1932/mot_1932__fk__25/mot_1932__fk__25-003.pdf"/>
          <fw xml:id="i-2Lz8RRnhuyan5wc77mpmRd">
            Motioner i Första kammaren, Nr 25. 3
          </fw>
          <p xml:id="i-AcRKgs8VtVYqounDYnyCNE">
            Bilaga.
          </p>
          <p xml:id="i-nsEHciYEk2gHmhSgzeFd7">
            Till statsrevisionens 1:sta avdelning.
          </p>
          <p xml:id="i-9dcBX66CZb7wSjZLMTXczU">
            Angående användningen av det utav riksdagen för budgetåret 1930/1931
            anvisade extra reservationsanslaget för tillfälliga hjälpåtgärder
            för lind- rande av nöd m.m. bland befolkningen i Norrbottens län.
          </p>
          <p xml:id="i-FaenrmA7tUt4wLsW9t7zMJ">
            I anledning av telefonförfrågan i ämnet den 23 oktober 1950 får
            läns- styrelsen meddela följande. Av fonden har hittills disponerats
            bidrag till nedan angivna ändamål: 1) till byggande av lador å
            utängar inom Jukkasjärvi och Gällivare socknar: 35,000 kronor.
            Höet å dessa ängar lämnas nu så gott som undantagslöst utestående
            1 hässjor och köres hem under vinterns lopp i mån av behov. Sådant
            hö minskar givetvis genom regn och snö betydligt i värde, och
            cirka 20 pro- cent kan beräknas gå förlorat i kvantitet (genom
            den hopfrusna skorpan utanpå) varjämte fodret, då bönderna ytterst
            sällan kunna förmå sig att ordentligt stänga kring hässjorna,
            ofta förstöres av renar. Förutom att förebygga foderbrist — kreaturshållningen
            i dessa trakter är till väsent- lig del baserad på de naturliga
            ängarna — avser länsstyrelsen med detta stimulerande av ladubyggandet
            att söka bortarbeta den inrotade fördo- men att det icke vore
            ekonomiskt lönande att uppföra lador på utängar- na ävensom att
            så småningom få bort en eljest aldrig utebliven friktions- anledning
            mellan bofasta och lappar. 2) till bisträckning åt personer vilka
            förlorat hästar i smittosam blod- brist: 12,250 kronor. Denna
            sjukdom har, särskilt i Tornedalen och socknarna därintill, fått
            en betänklig utbredning, och hästägarna hava, då de genom förhållandena
            häruppe äro hänvisade till det gemensamma skogsbetet på somrarna,
            knappast möjligheter att skydda sina djur för smittan. Härtill
            kommer att dessa hästägare så gott som undantagslöst äro i fattiga
            omständig- heter. Någon ersättning genom lagstiftning är ju ännu
            icke tillförsäk- rad för förluster genom ifrågavarande kreaturssjukdom.
            3) till understödjande av elektrifieringen i Korpilombolo socken:
            14,020 kronor. Det bygdeelektrifieringsföretag, som administreras
            av Övre finnbyg- dens belysningsförening, omfattar socknarna Tärendö,
            Junosuando, Pa- jala med Muonio kapell samt Korpilombolo. Detta
            stora, i sitt slag ori- ginala företag är till en väsentlig del
            byggt på naturaprestationsprinci- pen, och dessa arbeten hade
            icke i den fordrade utsträckningen kunnat presteras, ifall icke
            någon bisträckning lämnats. För samtliga övriga socknar bereddes
            denna hjälp av deras allmänningsfonder, men Korpi- lombolo, som
            ingen allmänning har, måste givas ett handtag på annat sätt, för
            att icke det stora projektet skulle stranda. Anmärkas må, att
            na- turaprestationerna, vilka enligt planen för företaget beräknades
            till 60 kronor per tecknad andel, för Korpilombolobornas del härigenom
            ned- bringades till 40 kronor per andel, under det allmänningsdelägarna
            fingo ned sina till 30 kronor per andel, skillnaden motiverad
            med att de senare ju faktiskt äro ägare till de medel, varur bisträckningen
            togs. Här tor-
          </p>
          <pb facs="riksdagen-motions-pdf/data/1932/mot_1932__fk__25/mot_1932__fk__25-004.pdf"/>
          <fw xml:id="i-6Xi23DG52jJgtkkB7dAya7">
            4 Motioner i Första kammaren, Nr 25.
          </fw>
          <p xml:id="i-XQkBwm5TqzAoBaNwR5yLgg">
            de icke behöva närmare utvecklas den vikt länsstyrelsen fäst
            vid att få detta elektrifieringsföretag genomfört; länsstyrelsen
            har den fasta för- vissningen att ljuset i byarna kommer att väsentligen
            bidraga till att minska oföretagsamhet och främja uppryckning
            både på det andliga och det ekonomiska livets områden. 4) till
            byggande av kaj vid Töre och brygga vid Siknäs i Töre socken:
            6,000 kronor. Denna bisträckning gavs för att förebygga en omfattande
            arbetslös- het i dessa trakter och tjänade ett företag avsett
            att bli till gagn och ut- veckling för kommunikationerna och näringslivet
            i orten. Dessa äro de huvudsakliga anslagsposterna hittills, representerande
            alltså något över 67,000 kronor; därjämte har ur fonden anvisats
            bidrag i mindre poster om tillhopa 9,400 kronor till mildrande
            av nödlägen av mera till- fällig och lokal natur samt andra smärre
            ändamål, vilka befunnits öm- mande och icke haft att påräkna bistånd
            från annat håll.
          </p>
          <p xml:id="i-2S5zDmydo1ijJkSahqRm5q">
            Herrar statsrevisorer torde av denna summariska redogörelse finna,
            hurusom den ledande principen för länsstyrelsen vid handhavandet
            av denna fond varit att därur lämna hjälp till självhjälp, giva
            ett handtag till stöd för ett ortsgagnande företag av större omfattning,
            som ej mäktat fram med övriga till buds stående resurser, möjliggöra
            förebyggande åt- gärder mot nöd eller svårigheter. Länsstyrelsen
            har alltså städse sökt att vid denna hjälpverksamhet undvika ändamål
            som falla under fattig- vård. Det har för länsstyrelsen varit
            en synnerlig glädje att hava ägt möjlighet att med så fria händer
            träda hjälpande till med dessa medel, och länsstyrelsen vågar
            tro att användningen svarat mot de intentioner riksdagen haft
            för ögonen vid fattandet av det för länet betydelsefulla beslutet
            att ställa dessa medel till förfogande. Länsstyrelsen vill vidare
            framhålla att länsstyrelsen låtit sig angeläget vara att vid användandet
            av dessa medel gå fram med största sparsamhet och omsorgsfull
            sovring av ändamålen. I detta sammanhang må slutligen nämnas något
            om användningen av Norrbottens läns nödhjälpsfond. Dessa medel
            äro hopbragta genom in- samling på den frivilliga välgörenhetens
            väg, efter missväxtår som med- fört nöd av katastrofal karaktär.
            Med hänsyn sålunda till grunden för fondens tillkomst och då detta
            även eljest synts länsstyrelsen lämpligt har länsstyrelsen velat
            reservera fonden för mötande av olyckor av lika ödeläggande natur
            och har fördenskull velat bringa upp själva fonden till ett för
            sådant syfte någotsånär betryggande belopp och hålla den därvid.
            Avkomstmedlen användas, i enlighet med ovan antydda riktlinjer,
            i hu- vudsak till hjälpåtgärder på jordbrukets område, exempelvis
            till bidrag för foderinköp, anskaffande av utsäde och dylikt.
          </p>
          <p xml:id="i-MeeuUBF9GGy8D31Bwm5Rfk">
            Luleå i landskansliet den 26 oktober 1931.
          </p>
          <p xml:id="i-YQoewd8oBWhJPzYY7F1qop">
            A. B. GÄRDE. R. SUNDBERG.
          </p>
        </div>
      </div>
    </body>
  </text>
</TEI>
