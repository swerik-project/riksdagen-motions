<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00006">
  <teiHeader>
    <fileDesc>
      <titleStmt>
        <title>med anledning av prop. 2006/07:38 Socialtjänstens stöd till våldsutsatta kvinnor</title>
        <author corresp="i-du5LHNwBWrCH1am94GCk1">av Eva Olofsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:38 Socialtjänstens stöd till våldsutsatta kvinnor</title>
          <idno type="rdwebb">GU02So6</idno>
          <rs type="number">So6</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So6/text</ref>
          <ref type="dokument_url_html">http://data.riksdagen.se/dokument/GU02So6</ref>
          <ref type="dokumentstatus_url_xml">http://data.riksdagen.se/dokumentstatus/GU02So6</ref>
          <ref type="doc">http://data.riksdagen.se/fil/AEBE3072-4653-40D5-A796-27D78EC92D59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6WXkiW6GvokySJaggNdQvZ" type="basedOn"/>
        <correspContext corresp="i-6WXkiW6GvokySJaggNdQvZ">
          <ref>Proposition 2006/07:38</ref>
        </correspContext>
        <correspAction xml:id="i-B9xJR52jLhr1VNnq9B3HzZ" type="signed"/>
        <correspContext corresp="i-B9xJR52jLhr1VNnq9B3HzZ">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-1xpdkkkBCuuZDiHvhZZR9" type="referral">
          <date when="2007-02-14"/>
        </correspAction>
        <correspAction xml:id="i-7XcxapUFbQjSswNw7DDvgk" type="dismissal">
          <date when="2007-02-13"/>
        </correspAction>
        <correspAction xml:id="i-Tvp5eNg67oCDbo7o415Pc5" type="transfer">
          <date when="2007-02-01"/>
        </correspAction>
        <correspAction xml:id="i-LRpPmtNDkKk3weFXqnkDbe" type="submission">
          <date when="2007-02-01"/>
        </correspAction>
        <correspAction xml:id="i-Rg2ytHz2KC8K7t1cNK5zxj" type="assigned"/>
        <correspContext corresp="i-Rg2ytHz2KC8K7t1cNK5zxj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NDEMYcQscu2Ad9LGDb89Hz" type="motBody">
        <div xml:id="i-MkZAQkbRhSuN2hT5eu7hXy" type="motProposal" subtype="förslag">
          <head xml:id="i-RKcek2jEHwUocW8x1gh9RC">
            Förslag till riksdagsbeslut
          </head>
          <list xml:id="i-Kv7Eg3LUXiyW3waki6pKsR" style="ol">
            <item xml:id="i-VfsGKCKW9ZCLZjTYeKY2gT">
              Riksdagen tillkännager för regeringen som sin mening vad som
              i motionen anförs om att arbetet med våldsutsatta kvinnor och
              deras barn samt män som utövar våld bör bedrivas med utgångspunkt
              från en könsmaktsanalys.
            </item>
            <item xml:id="i-XL8A4v6XpYHdZRKrEShdAS">
              Riksdagen tillkännager för regeringen som sin mening vad som
              i motionen anförs om att frågan om dödsfallsutredningar bör utredas
              utan fördröjning.
            </item>
            <item xml:id="i-XPfcHWtabwvxagNT7776XY">
              Riksdagen tillkännager för regeringen som sin mening vad som
              i motionen anförs om att lyfta fram frågan om våld i samkönade
              relationer i uppdragen till Socialstyrelsen, IMS och länsstyrelserna.
            </item>
            <item xml:id="i-2MEJhTYDWBZqS8jkJnzF5B">
              Riksdagen tillkännager för regeringen som sin mening vad som
              i motionen anförs om att Socialstyrelsen bör samverka även med
              kvinnojourerna i sitt arbete med att ta fram en vägledning till
              stöd för socialtjänstens personal.
            </item>
          </list>
        </div>
        <div xml:id="i-9iEJ4MgTVDJzfuZwsTA5dR" type="motContent">
          <head xml:id="i-H9H8yFNJ6rjr6TNXWvhAXc" type="h1">
            med anledning av prop. 2006/07:38 Socialtjänstens stöd till våldsutsatta
            kvinnor
          </head>
          <head xml:id="i-6twHKbDoWVcMTNZwNWeGt1" type="h1">
            Regeringens förslag
          </head>
          <p xml:id="i-MjLwZvLZUzrcxNbhJfZm69">
            Regeringen föreslår i propositionen ett förtydligande av socialtjänstens
            ansvar för insatser för brottsoffer, främst våldsutsatta kvinnor
            och barn som bevittnat våld. Detta sker genom en ändring i 5 kap.
            11 § socialtjänstlagen (2001:453). Det är angeläget att betona
            socialnämndens ansvar för att brottsoffer, och då framför allt
            kvinnor som utsätts, eller har utsatts, för våld eller andra övergrepp
            av närstående samt barn som bevittnat våld får det stöd och den
            hjälp de behöver.
          </p>
          <p xml:id="i-SaaNqpnr5HVC1GfagrtM2S">
            I syfte att kvalitetsutveckla och förbättra socialtjänstens stöd
            gör regeringen bedömningen att det krävs en ambitionshöjning och
            ett helhetsgrepp. Ambitionen är bl.a. att stimulera utvecklingen
            av målinriktade, strukturerade och samordnande insatser på kommunal
            nivå. För att komplettera den lagändring som nu föreslås anser
            regeringen att Socialstyrelsen bör få i uppdrag att ta fram stöd
            för tillämpning av lagstiftningen. Institutet för utveckling av
            metoder i socialt arbete (IMS) vid Socialstyrelsen bör få i uppdrag
            att utveckla bedömningsinstrument för socialtjänstens insatser.
            Regeringen anser även att länsstyrelserna inom ramen för deras
            ansvarsområde bör ta initiativ till och på olika sätt stödja länsövergripande
            samordning av frågor som syftar till att motverka våld mot kvinnor.
            För att tillsynen över socialtjänstens arbete med våldsutsatta
            kvinnor och barn som bevittnat våld skall vara tydlig och enhetlig
            över hela landet bör länsstyrelserna i samarbete med Socialstyrelsen
            utarbeta bedömningskriterier för tillsynen. Det är också angeläget
            med förbättrad kunskap om och metodutveckling för socialtjänstens
            arbete på området. Vidare har regeringen för avsikt att tillsätta
            en utredning för att göra en övergripande analys av bl.a. socialtjänstens
            statistik.
          </p>
          <p xml:id="i-HMLptGP53xYBRT58cReBU5">
            För att stödja genomförandet av den ambitionshöjning som regeringen
            föreslår kommer kommunerna att tillföras extra medel så att de
            skall kunna förstärka och utveckla sitt arbete med våldsutsatta
            kvinnor och barn som bevittnar våld. Även Socialstyrelsen, IMS
            samt länsstyrelserna kommer att tillföras resurser för sina åtaganden
            i detta avseende.
          </p>
          <head xml:id="i-A3GaZTHpdHKJ8YFpvSVJSK" type="h1">
            Lagförslaget
          </head>
          <p xml:id="i-6Cm721qt8RRxjZC3uPxQuK">
            Vänsterpartiet har under flera år motionerat om en ändring i
            socialtjänstlagen för att stärka socialnämndens skyldighet att
            ge stöd och hjälp till kvinnor som utsätts för mäns våld. Förslaget
            har gått ut på att byta ut ordet bör mot ordet skall i 5 kap.
            11 § socialtjänstlagen. Både brottsofferjourerna och utredningen
            Slag i luften (SOU 2004:121) har fört fram samma förslag. En starkare
            skrivning innebär att samhället tydligare markerar sitt stöd för
            dessa kvinnor som ofta tvingas gå igenom en smärtsam process i
            domstolen. Dessutom är det en signal om att socialnämnden skall
            arbeta aktivt med praktiskt stöd till de kvinnor som har behov
            av exempelvis skyddat boende. Det är därför glädjande att Vänsterpartiets
            krav om en tydligare lagtext nu äntligen blir verklighet. Vi välkomnar
            därför regeringens förslag till ändring i socialtjänstlagen (2001:453).
          </p>
          <p xml:id="i-FcZ8YJdL44WgwJgxcgpZjU">
            I och med den ändring som föreslås i propositionen av begreppet
            anhörig till närstående skulle kretsen för vilka som omfattas
            av lagstiftningen utvidgas. Detta medför t.ex. att även kvinnor
            som utsätts för s.k. hedersrelaterat våld skulle omfattas av de
            föreslagna förändringarna och därmed av de övergripande insatser
            som riktas till kvinnor som utsätts för mäns våld. Vänsterpartiet
            välkomnar detta.
          </p>
          <head xml:id="i-52nwS5NkTb5dMFvLE3xKmX" type="h1">
            Bristande könsmaktsperspektiv
          </head>
          <p xml:id="i-P7aUgMGmCexRuNNsMmK36Q">
            Mäns våld mot kvinnor har sin grund i den maktobalans som finns
            mellan könen. Mäns våld handlar om makt och kontroll och har sina
            rötter i den rådande samhällsstrukturen där män är överordnade
            och kvinnor underordnade. Detta synsätt skiljer inte ut våldsutövande
            män eller våldsutsatta kvinnor som avvikande och försöker inte
            hitta orsaker till våldet i främmande kulturer eller personlighetsdrag.
            Fokus riktas i stället mot allas ansvar att ifrågasätta, utmana
            och bryta de strukturer och de föreställningar som grundar sig
            på mäns makt och kontroll över kvinnor.
          </p>
          <p xml:id="i-38xDg7xJZgS85StvwKQQS8">
            Denna könsmaktsförståelse av våldet går även att applicera på
            våld i samkönade relationer. Partnermisshandel i samkönade relationer
            är också ett maktuttryck och grundar sig i föreställningar om
            kön och sexualitet.
          </p>
          <p xml:id="i-FvH5EGRh7h2eRp93ZnmDW3">
            Det är utifrån denna könsmaktsanalys och förståelse av våldet
            som allt arbete med våldsutsatta kvinnor och deras barn samt män
            som utövar våld, bör bedrivas. Detta bör riksdagen som sin mening
            ge regeringen till känna.
          </p>
          <head xml:id="i-RVYhhyQSyoE7db6hfki5ha" type="h1">
            Dödsfallsutredningar
          </head>
          <p xml:id="i-K5BHMUx2i58Epyf69K8AiB">
            I propositionen lyfts fram en rad frågor om samhällets insatser
            för kvinnor som utsätts för mäns våld.
          </p>
          <p xml:id="i-CHSvyL2ZVQeJMhxFmaJZs1">
            Vänsterpartiet har i sin motion om folkhälsofrågor från allmänna
            motionstiden 2006 föreslagit att en nationell haverikommission
            bör utreda samtliga mord på kvinnor som begås av närstående för
            att se om det är samhällets insatser som brustit. Syftet är inte
            att hitta en syndabock, utan att förbättra myndigheters och andras
            agerande för att bättre kunna förebygga dödligt våld. Det är fråga
            om en samlad utredning av alla myndigheters ansvar och insatser.
          </p>
          <p xml:id="i-BUG7m1EPDShvaniVj6KhBt">
            Vi menar att det är djupt olyckligt att regeringen väljer att
            skjuta den sortens dödsfallsutredningar på framtiden. Motivet
            till denna fördröjning är dessutom oklart. Regeringen borde visa
            större handlingskraft inför det dödliga våldet mot kvinnor. Frågan
            om dödsfallsutredningar bör därför utredas utan fördröjning. Detta
            bör riksdagen som sin mening ge regeringen till känna.
          </p>
          <head xml:id="i-KEdqp2j1Y3CZdix7YKcsgp" type="h1">
            Våld i samkönade relationer
          </head>
          <p xml:id="i-5Z4PTyqYeqaViHJ44UwAft">
            Regeringen konstaterar i propositionen att socialtjänsten har
            samma ansvar för kvinnor som lever i samkönade relationer som
            för heterosexuella kvinnor. De som utsätts för våld i en samkönad
            relation har dock särskilda problem eftersom de ofta måste övervinna
            dels svårigheten att tala om att man blir slagen av sin partner,
            dels att tala om sin homosexualitet. Vi lever fortfarande i ett
            samhälle där många inte ens för sina närmaste har talat om att
            de lever med en partner av samma kön. Det finns också fördomar
            som försvårar upptäckten av våld i samkönade parrelationer. En
            kvinna som blir slagen av en annan kvinna kan mötas av attityden
            att det är inte möjligt, kvinnor slåss inte och blir därmed osynliggjord.
          </p>
          <p xml:id="i-2MDayaod6MeWgovXxPt9yk">
            Kunskapen och statistiken om våld i samkönade relationer behöver
            öka för att skapa förutsättningar att på olika sätt hjälpa och
            stödja personer som utsätts för detta våld. Det behövs en kompetenshöjning
            bland alla de instanser som möter våld i partnerrelationer (polis,
            sjukvård, socialtjänst och kvinnojourer m.fl.) om våld i samkönade
            relationer. Därför är det en uppenbar brist i regeringens proposition
            att man inte särskilt lyfter fram att våld i samkönade relationer
            skall beaktas i de uppdrag som ges till Socialstyrelsen, Institutet
            för utveckling av metoder i socialt arbete (IMS) och länsstyrelserna.
            Våld i samkönade relationer bör därför särskilt beaktas i dessa
            uppdrag. Detta bör riksdagen som sin mening ge regeringen till
            känna.
          </p>
          <head xml:id="i-6dh1gBJD8X8ZWEHesCmEQ4" type="h1">
            Utbildning och kunskapsinhämtning
          </head>
          <p xml:id="i-ETTYufzEzagz5uoH4rTxLe">
            Den inventering och analys som utredningen om socialtjänstens
            stöd till våldsutsatta kvinnor (SOU 2006:65) har gjort visar att
            socialtjänstens personal upplever en kunskapsbrist på området
            våldsutsatta kvinnor och deras barn. Denna kunskapsbrist anses
            leda till en godtycklighet bland personalen samt bidra till den
            kommunala ojämnhet som finns när det gäller åtgärder och insatser
            som erbjuds våldsutsatta kvinnor. Socialtjänstens handläggare
            uttrycker i utredningen en osäkerhet i frågan om de gör rätt eller
            inte i sitt arbete, och det finns en stor efterfrågan på metodstöd.
          </p>
          <p xml:id="i-FzweHA8eiuVufWJDCgcqbN">
            Vänsterpartiet stöder regeringens förslag att Socialstyrelsen
            bör få i uppdrag att på lämpligt sätt ta fram vägledning som stöd
            för socialtjänstens personal samt att sprida kunskap om de goda
            exempel som finns. Även vi anser att det krävs ett tydligt barnperspektiv
            när detta görs.
          </p>
          <p xml:id="i-NBxo7gGrXyc1cruAhvs2M7">
            Det är vidare viktigt att denna vägledning uttryckligen behandlar
            frågor om hur eventuellt särskilda behov hos invandrade kvinnor
            som utsätts för mäns våld bäst kan tillvaratas. Det är i detta
            sammanhang viktigt att understryka att sådana särskilda behov
            hos invandrade kvinnor inte alls alltid är en fråga om s.k. hedersrelaterat
            våld. Det kan t.ex. röra sig om trauman kopplade till flykten
            från hemlandet eller till behov kopplade till språket. Det är
            viktigt att socialtjänsten inte skall låta sig styras av antaganden
            om kulturella skillnader i bemötandet av invandrade kvinnor som
            utsätts för våld. Åtgärder inom detta område skall alltid baseras
            på kvinnans skydd och säkerhet, inte på föreställningar om kulturella
            egenskaper varken att familjen skulle vara viktigare att värna
            i vissa kulturer eller att vissa kulturer skulle vara mer våldsbenägna
            än andra.
          </p>
          <p xml:id="i-N8oKSCSTdtQ8hKi8BuDkmB">
            Det är vidare av stor vikt att regeringen i arbetet med att utveckla
            och utöka förekomsten av skyddade boenden kanaliserat genom länsstyrelserna
            och på annat sätt tillvaratar den kunskap som rör invandrade kvinnors
            erfarenheter av våld i nära relationer och de eventuellt specifika
            behov som dessa kvinnor har. Det är också viktigt att särskilda
            satsningar på skyddat boende till kvinnor som utsätts eller riskerar
            att utsättas för s.k. hedersrelaterat våld fortsätter.
          </p>
          <p xml:id="i-R1NTvHuadKXdoTJrHsq8xX">
            När det gäller s.k. hedersrelaterat våld har 200 miljoner kronor
            avsatts 20032007 till skydd och förebyggande insatser. Till exempel
            har Socialstyrelsen och IMS fått i uppdrag att utveckla sina arbetsmetoder
            när det gäller specifika frågor kopplade till s.k. hedersrelaterat
            våld. Vidare har särskilda uppdrag lämnats till Åklagarmyndigheten,
            Rikspolisstyrelsen och Domstolsverket om att förbättra kunskapen
            inom rättsväsendet.
          </p>
          <p xml:id="i-Qagds8Uzip5Bo1stUprmaM">
            Delar av dessa insatser är viktiga att ha med sig i utformandet
            av socialtjänstens fortsatta uppdrag angående stöd för våldsutsatta
            kvinnor generellt. Det handlar om att det behövs skyddade boenden
            med personal som har kunskap om och erfarenhet av dessa kvinnors
            och flickors specifika erfarenheter och eventuellt särskilda behov.
            Det handlar också om att Socialstyrelsen, IMS och länsstyrelserna
            inom ramen för sina övergripande uppdrag angående våld mot kvinnor
            bör tillvarata den kunskap och erfarenhet som inhämtats angående
            s.k. hedersrelaterat våld.
          </p>
          <p xml:id="i-JzVjuA84Ng4N4YpBshctSA">
            Enligt vår mening glömmer regeringen en viktig grupp i sitt förslag
            om kunskapsinhämtning, nämligen kvinnojourerna. På kvinnojourer
            runt om i Sverige finns i dag en enormt stor kunskap och erfarenhet
            av arbete med våldsutsatta kvinnor och deras barn. Vi menar att
            det är viktigt att denna kunskap och erfarenhet tas till godo.
          </p>
          <p xml:id="i-VL9UwaxdCdMvJTTfUX3wpc">
            Därför bör det finnas med i regeringens uppdrag till Socialstyrelsen
            att samverka med kvinnojourernas riksorganisationer på samma sätt
            som man skall samverka med Nationellt kunskapscentrum för frågor
            om mäns våld mot kvinnor och Sveriges Kommuner och Landsting.
            Detta bör riksdagen som sin mening ge regeringen till känna.
          </p>
        </div>
        <div xml:id="i-Sot3jE3DsBP29yeKsT7zPn" type="signatureBlock">
          <list xml:id="i-MEpe258V39RWSV5QiAJkj8">
            <item xml:id="i-9mmrBcF85zeWAksgg78bkx" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-9J11FtmLmRf3HojFeAVfN" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-TerFRNhWtdkxp9e2bfA5Pg" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-SFfT9VZeScRhCG7nLnMajJ" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-LpRw9vkdEVyDnU1btyYSXv" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-4hPrd8T7aib5LbaFoPWsL6" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
