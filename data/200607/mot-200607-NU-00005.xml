<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00005">
  <teiHeader>
    <fileDesc>
      <titleStmt>
        <title>Sveriges handlingsprogram för tillväxt och sysselsättning 2006–2008</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges handlingsprogram för tillväxt och sysselsättning 2006–2008</title>
          <idno type="rdwebb">GU02N5</idno>
          <rs type="number">N5</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N5/text</ref>
          <ref type="dokument_url_html">http://data.riksdagen.se/dokument/GU02N5</ref>
          <ref type="dokumentstatus_url_xml">http://data.riksdagen.se/dokumentstatus/GU02N5</ref>
          <ref type="doc">http://data.riksdagen.se/fil/B2291B4A-4460-4B02-8A59-9175FC5F49EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Qb3QDbd5bzLtt5U9fGNM8Y"/>
        <correspContext corresp="i-Qb3QDbd5bzLtt5U9fGNM8Y">
          <ref>Regeringsskrivelse 2006/07:23</ref>
        </correspContext>
        <correspAction xml:id="i-SHhTuanYMrKRpmQyfrSvSk" type="signed"/>
        <correspContext corresp="i-SHhTuanYMrKRpmQyfrSvSk">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-DDtx9B2TCLmfPGgB73qcG6">
          <date when="2006-12-15"/>
        </correspAction>
        <correspAction type="dismissal" xml:id="i-4VBgPfi43yt9aQCQUz4ttc">
          <date when="2006-12-14"/>
        </correspAction>
        <correspAction type="submission" xml:id="i-JEdo2shM43nT1hhKNgW9Vq">
          <date when="2006-12-13"/>
        </correspAction>
        <correspAction type="assigned" xml:id="i-TM4gUXbkvuYajJNzj4Xgdj"/>
        <correspContext corresp="i-TM4gUXbkvuYajJNzj4Xgdj">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LYLV5bWX5xuruggAu5SSod">
            Förslag till riksdagsbeslut
          </head>
          <list style="ol">
            <item xml:id="i-UzjXde9ZEc548G99YYWVXf">
              Riksdagen tillkännager för regeringen som sin mening vad i motionen
              anförs om att det inom ramen för Lissabonstrategin och dess genomförande
              inte ska överföras ytterligare beslutskompetens till EU.
            </item>
            <item xml:id="i-M1soH7J2SBH6x9gQyeGjCb">
              Riksdagen tillkännager för regeringen som sin mening vad i motionen
              anförs om en svensk strategi innehållande konkreta förslag inom
              klimat- och havsmiljö­frågan att driva inom EU inför kommande
              uppdateringar av EU:s Lissabonstrategi.
            </item>
            <item xml:id="i-SnxeyEn3pKZvhq33yi5ne">
              Riksdagen tillkännager för regeringen som sin mening vad i motionen
              anförs om att regeringen utifrån de nuvarande riktlinjerna i Lissabonstrategin
              ska lägga fram förslag på konkreta åtgärder för att motverka klimatförändringar
              och främja en hållbar utveckling i Sverige.
            </item>
            <item xml:id="i-2huvCTCnvVVmge8HbcnBc4">
              Riksdagen tillkännager för regeringen som sin mening vad i motionen
              anförs om att regeringen, som en del i arbetet med genomförandet
              av Sveriges del i Lissabonstrategin, bör lära av andra länders
              arbete med social ekonomi och mot bakgrund av svenska förslag
              inom området social ekonomi utarbetar en svensk strategi för socialt
              företagande.
            </item>
          </list>
        </div>
        <div type="motContent">
          <head type="h1" xml:id="i-8UjBKYhRLVFC2T2UcPjuqz">
            Sveriges handlingsprogram för tillväxt och sysselsättning 20062008
          </head>
          <head type="h1" xml:id="i-6rTdsJ8wMpcrNAXw5NZf7p">
            Inledning
          </head>
          <p xml:id="i-CdpBNmyChT26PaVu3P6TAi">
            I regeringens skrivelse 2006/07:23 Sveriges handlingsprogram
            för tillväxt och sysselsättning 20062008 redovisar regeringen
            sina ståndpunkter för åtgärder inom ramen för EU:s strategi för
            tillväxt och sysselsättning, den så kallade Lissabonstrategin.
            Redovisningen bygger på de åtgärder som regeringen lämnat i sin
            budgetproposition för statsbudgeten 2007. Det finns därför ingen
            anledning att kommentera dessa förslag ytterligare utan här hänvisas
            till Miljöpartiets parti- och kommittémotioner inom respektive
            utskott. I denna motion tas därför bara vissa särskilda ärenden
            upp där vi finner det anmärkningsvärt att regeringen inte redovisat
            några ytterligare åtgärder i Sverige eller hur man avser att agera
            inom EU för att lyfta särskilda frågor, framför allt med inriktning
            på miljöområdet.
          </p>
          <head type="h1" xml:id="i-EwyAToQboKJBeGQEVgy4Ht">
            Lissabonstrategin
          </head>
          <p xml:id="i-6a2piQeKR1Qz4jjWVw3irU">
            Lissabonstrategin antogs vid EU:s toppmöte i Lissabon år 2000.
            Vid Europeiska rådets toppmöte i mars 2005 fastställdes vid en
            halvtidsöversyn den linje som nu gäller. Strategin bygger på en
            syn att tre delar, socialpolitiken, den ekonomiska politiken och
            miljöpolitiken, ska stödja varandra.
          </p>
          <p xml:id="i-HFnCDenEiamTm6irzrfuJq">
            Från Miljöpartiets sida vill vi starkt betona att Lissabonstrategin
            ska bygga på varje enskilt lands särskilda förutsättningar och
            behov och att beslut på EU-nivå inte ska eftersträvas. Beslut
            ska inte påtvingas utan i möjligaste mån vara nationellt beslutade.
            Förvisso är det inget negativt med samarbete kring vissa frågor.
            Det är viktigt med erfarenhetsutbyte som också kan vara lärande.
            Men utgångspunkten ska alltid vara eget beslutande utifrån våra
            egna förutsättningar.
          </p>
          <p xml:id="i-17jMwXqpmvgPUfpa8Dmdn6">
            När det gäller de tre områden som Lissabonstrategin ska vila
            på är det särskilt viktigt att det fastslås att det inte får ske
            någon överflyttning av beslut, eller kompetens, inom socialpolitiken,
            utbildningspolitiken, arbetsmarknadspolitiken och den ekonomiska
            politiken. Inom miljöpolitiken finns det dock redan idag en del
            överstatliga beslut, som i vissa fall kan vara befogade eftersom
            en del miljöproblem går över nationsgränser. Men det är endast
            när den nationella miljöpolitiken inte får önskvärda effekter
            som Miljöpartiet accepterar några ytterligare överföringar av
            beslutskompetenser.
          </p>
          <p xml:id="i-HkrWSAiC21VSuUZdNEPAKq">
            Inom ramen för Lissabonstrategin och dess genomförande är det
            alltså viktigt att framhålla att det inte ska överföras ytterligare
            beslutskompetens till EU. Detta bör ges regeringen till känna.
          </p>
          <head type="h1" xml:id="i-SxTgFVbWfSTYqcZrCJS1RE">
            Övergripande strategi för framtida Lissabonstrategier
          </head>
          <p xml:id="i-QzKucW2uxa9gU5pek5jAzQ">
            Det är med besvikelse vi tagit del av regeringsskrivelsen. Lissabonstrategin
            ska ju vila på tre ben och då är det beklagligt att regeringen
            så fatalt inriktar all sin politik på den klassiska ekonomiska
            politiken, dit vi även räknar in arbetsmarknadspolitiken och berörda
            delar av socialpolitiken, utan hänsyn till den kanske viktigaste
            hörnstenen, miljöpolitiken.
          </p>
          <p xml:id="i-Lx7Qak5Uj43fiZRhZfCkXN">
            Den av EU fastställda Lissabonstrategin följer förvisso stora
            delar av inriktningen på de 24 riktlinjerna men miljöfrågorna
            avspeglas tyvärr inte att på ett sätt som kan sägas innebära att
            strategin är just tredelad.
          </p>
          <p xml:id="i-7ffBsBmR1Fgoj3KidS9fb4">
            Nuvarande strategi ska gälla fram till 2008. Det är därför hög
            tid att börja arbeta för vad som ska komma efter denna tidpunkt
            då vi kan utgå från att EU kommer att fortsätta med någon form
            av Lissabonstrategi. Därför bör regeringen omedelbart sätta igång
            arbetet med att arbeta fram förslag på för framtiden relevanta
            förändringar av Lissabonstrategin. Framför allt är det viktigt
            att Sverige arbetar för att miljöfrågorna tydligare ska finnas
            med i strategin. I skrivelsen skriver ju regeringen att prioriterade
            områden för regeringen är klimatfrågan och havsmiljön . Det finns
            förvisso andra viktiga miljöfrågor, men ändå delar vi regeringens
            uppfattning att framför allt klimat­frågan är av största vikt
            och att såväl den som frågan om havsmiljön är nationsöver­skridande
            vilket kräver gemensamma åtgärder, även om vi som egen nation
            också kan fatta en rad beslut själva.
          </p>
          <p xml:id="i-MvzyuNPYFi37mGWkWn2AuA">
            Mot den bakgrunden anser vi att regeringen ska ta fram en svensk
            strategi innehållande konkreta förslag inom klimat- och havsmiljöfrågan
            att driva inom EU inför kommande uppdateringar av EU:s Lissabonstrategi.
            Detta bör ges regeringen till känna.
          </p>
          <head type="h1" xml:id="i-K6TMVxS9k27LTZ6hC9j3Bs">
            Riktlinje 11 Att främja ett hållbart användande av resurser och
            stärka synergierna mellan miljöpolitik och tillväxt
          </head>
          <p xml:id="i-17FjxJnnbUu39D6hdFH8Dm">
            Den ekonomiska tillväxt och sysselsättning som bygger på, eller
            för sitt fortbestånd förutsätter, en ohållbar användning av naturresurser,
            utsläpp m.m. kommer inte att vara beständig. Ju längre vi dröjer
            med anpassningen, desto svårare blir den. Denna insikt bör ligga
            till grund för regeringens arbete med sysselsättning och tillväxt.
            I stället med några få undantag lyser den med sin frånvaro.
          </p>
          <p xml:id="i-C4WaUtexn1bsaAxWNi8smB">
            Riktlinje 11 är den av de 24 riktlinjerna som tydligast tar utgångspunkt
            i miljöpolitiken. Det är, som påpekats ovan, beklagligt att miljöfrågan
            inte tydligare genomsyrar samtliga riktlinjer.
          </p>
          <p xml:id="i-PKTdsR19YG4qK1EHh4hqgC">
            Regeringen skriver hurtfriskt som inledning: Regeringen lägger
            stor vikt vid att säkra en hållbar utveckling . Dock stannar det
            vid denna mening och märks inte vidare i regeringens skrivelse.
            Tvärtom kännetecknas texten under denna riktlinje av att regeringen
            avser att göra något, att man tillsätter utredningar, att frågor
            bör ses över, att frågor bereds inom Regeringskansliet och att
            man ska återkomma med förslag. Inga skarpa förslag redovisas.
            Detta är i stark kontrast till många övriga riktlinjer där man
            lägger fram konkreta förslag om arbetsmarknadspolitik, förändrad
            a-kassa och sänkta inkomstskatter.
          </p>
          <p xml:id="i-JRYtC3ZgS6dhvxmXhjQccd">
            Mot bakgrund av att skrivelsen i stora stycken baseras på den
            borgerliga regeringens budgetproposition avspeglas detta väl eftersom
            man inte heller där har redovisat några aktiva miljöåtgärder.
            Dock är det snart två månader sedan denna budget­proposition överlämnades
            till riksdagen, och vi hade kanske hoppats på att regeringen nu
            hunnit formulera några klara ståndpunkter, inte minst eftersom
            regeringen anser att Sverige ska lägga större vikt vid att driva
            bland annat klimatfrågan i internationella fora som EU.
          </p>
          <p xml:id="i-WbYkcBch5ye9jx1yE7kUnr">
            EU-minister Cecilia Malmström och miljöminister Andreas Carlgren
            skrev på Svenska Dagbladets debattsida Brännpunkt den 7 december
            2006:
          </p>
          <p xml:id="i-5i2PcS8dxRCsbLhisdfhh1">
            Klimatförändringar påverkar allt liv på jorden. Problemen är
            globala. Därför måste de lösningar vi eftersträvar också genomdrivas
            på global nivå och i samverkan med andra. Lösningar för att förhindra
            fortsatt klimatförstöring kräver att internationella överenskommelser
            om tillräckligt stora åtaganden nås mellan länder. Vår viktigaste
            partner i detta arbete är Europeiska unionen.
          </p>
          <p xml:id="i-GtWexPkwjAWfSyFV273fRa">
            Mot bakgrund av denna insikt är det förvånande att inga initiativ
            tas för hur och inom vilka områden regeringen avser att agera
            för att stärka miljöarbetet, med särskild inriktning på klimatfrågan,
            utifrån EU:s åtaganden om Lissabonstrategin och hur detta ska
            genomföras i Sverige. Regeringen har snarast använt EU som förevändning
            för att slippa vidta konkreta åtgärder på hemmaplan. Regeringen
            har inte heller redovisat något konkret om vad man vill att EU
            ska göra på klimatområdet. Miljöpartiet har i andra sammanhang
            redovisat en rad förslag på konkreta frågor regeringen bör driva
            för att stärka EU:s klimatpolitik. Nedan följer några exempel.
          </p>
          <p xml:id="i-2LQZ11KvGbJpgke4kou8sk">
            Regeringen kan börja med att offentligt och aktivt stödja förslaget
            från länder som Frankrike, Tyskland och Storbritannien att EU:s
            klimatutsläpp ska minska med 30 procent till år 2020.
          </p>
          <p xml:id="i-M1WeCBRqBDmkNY1deneCaB">
            Kommissionens beslut att ge flera länder, inklusive Sverige,
            bakläxa på sina nationella planer för tilldelning av klimatutsläpp
            är en glädjande signal om att systemet kan komma att tas på allvar.
            EU har därför chansen att ta ledningen genom att strama åt systemet
            efter 2012 och göra det snabbt. Det kommer genast att påverka
            industrins investeringar, så att den blir mer kolsnål, mer effektiv
            och mer baserad på förnybar energi. Regeringen bör driva på för
            att denna process påskyndas.
          </p>
          <p xml:id="i-P1dm2q7rWdAB8JASj6ZYpg">
            Regeringen bör verka för en snabb utfasning av kolsubventioner
            inom EU. Regeringen bör ansluta sig till den diskussion som förs
            inom EU av till exempel Frankrike, högnivågruppen om energi, konkurrenskraft
            och miljö, cementindustrin med flera om klimattullar på importer
            från energiintensiv industri i i-länder som inte ratificerat Kyoto,
            till exempel motsvarande kostnaden för utsläppsrätterna för motsvarande
            produktion inom EU.
          </p>
          <p xml:id="i-NTrTRpXrY9WhsTZFZv1jrr">
            I regeringens skivelse hänvisas enbart till beslut tagna av förra
            regeringen som då aktivt och nära samarbetade med vänstern och
            Miljöpartiet. Det visar hur duktiga vi från Miljöpartiet var på
            att påverka dåvarande regering i en mer miljöaktiv inriktning
            av politiken. Flera av dessa miljöinitiativ fortsätter nu regeringen
            med, men vi noterar också att regeringen i vissa fall väljer att
            avbryta olika satsningar, till exempel skatte­växlingen. Skatteväxlingen
            är en aktiv politik för att se till att det som är bra för miljön
            blir billigare och det som är dåligt för miljön blir dyrare, detta
            genom att använda miljö- och energibeskattning som ett viktigt
            instrument. Dessa instrument gillas av regeringen, se sidan 23
            sista stycket under rubriken Miljö och energi, men när det väl
            kommer till handling väljer alltså regeringen att avbryta arbetet
            med skatteväxlingen.
          </p>
          <p xml:id="i-EYh51xazWfvDSSwsyBNTU7">
            På detta och andra områden strider regeringens redovisning mot
            positiva inslag i riktlinjerna på miljöområdet. Där riktlinje
            11 punkt 1.a tar upp behovet av att befrämja miljövänlig och miljöeffektiv
            teknik, särskilt inom bland annat trafikområdet, vill regeringen
            överföra medel från järnvägar till motorvägar. Där riktlinje 11
            punkt 1.b tar upp behovet av att befrämja utvecklingen av medel
            för att internalisera externa miljökostnader vill alltså regeringen
            upphöra med den gröna skatteväxlingen. Där riktlinje 11 punkt
            3 tar upp behovet av att införliva målet om biologisk mångfald
            i andra politikområden redovisar regeringen enbart vad den gamla
            regeringen gjort.
          </p>
          <p xml:id="i-FGpADrtHXNs6dTZqMP83TM">
            Utifrån ovanstående anser vi att regeringen utifrån de nuvarande
            riktlinjerna i Lissabonstrategin ska lägga fram förslag på konkreta
            punkter för att motverka klimat­förändringar och främja en hållbar
            utveckling i Sverige. Detta bör ges regeringen till känna.
          </p>
          <head type="h1" xml:id="i-WAPyD6dNyqj3z5WXJHNAt5">
            Social ekonomi
          </head>
          <p xml:id="i-GNxXnQZAbs8SMv3wtXipeK">
            I en av de tre delarna som Lissabonstrategin ska vila på, den
            sociala politiken, anser vi att regeringen tydligare ska lyfta
            upp detta område, inte minst för att integrera människor som står
            långt från arbetsmarknaden. Vi anser inte att frågor som denna
            ska beslutas på EU-nivå. Däremot bör vi ha en ambition att lära
            av andra länder i EU hur de arbetar med dessa frågor. Utvecklingspotentialen
            inom den sociala ekonomin är stor i Sverige och de potentiella
            samhälleliga vinsterna likaså. Inom den sociala ekonomin får människor
            möjlighet att använda sin kreativitet och initiativförmåga att
            skapa en verksamhet som kommer andra till del. Människor ges möjlighet
            att utvecklas i gemenskap, och engagemang i enskilda organisationer
            är ofta ett slags skola i demokrati. Socialt företagande ger arbetstillfällen,
            ofta även för människor som har svårt att klara konkurrensen på
            den reguljära arbetsmarknaden. Miljöpartiet har en rad förslag
            för att ta bort en del av de hinder som finns för organisationernas
            verksamhet, vilka bland annat finns med i partimotion 2005/06:Fi229
            Social ekonomi en sektor med möjligheter . Vi ska inte återupprepa
            alla dessa förslag utan ber regeringen läsa denna motion för att
            få tips på vad som kan göras i Sverige inom detta område.
          </p>
          <p xml:id="i-M1gnJqmbiNh6zBoYVgT3by">
            Begreppet social ekonomi är ett samlingsnamn för en mängd olika
            verksamheter och en mångfald av organisationsformer. Gemensamt
            för alla verksamheter är att de har ett samhälleligt mål för sin
            verksamhet där den ekonomiska delen och eventuell vinst endast
            är ett medel för att uppnå detta. Inom den sociala ekonomin förekommer
            såväl frivilligt arbete som professionellt arbete, dvs. både volontärer
            och anställda.
          </p>
          <p xml:id="i-DfpGKLi9fTQyUL7nioi3Qo">
            Den sociala ekonomin bör vara lika uppmärksammad som den offentliga
            och den privata sektorn är. Det går inte att dra någon tydlig
            gräns mot de två etablerade sektorerna utan den sociala ekonomin
            verkar mellan och i samverkan med de båda. Man kan säga att den
            sociala ekonomin har en överlappande roll. Den sociala ekonomins
            verksamheter uppstår ofta när den offentliga sektorn, eller det
            lokala privata närings­livet, brister eller drar sig ur sitt åtagande
            i ett lokalt område. Vad som kännetecknar innehållet i verksamheten
            beror på de behov som finns i lokalsamhället.
          </p>
          <p xml:id="i-KmPBmwyPTRSZWJFkBqHac3">
            Utifrån ovanstående anser vi att regeringen, som en del i arbetet
            med genomförandet av Sveriges del i Lissabonstrategin, bör lära
            av andra länders arbete med social ekonomi och mot bakgrund av
            svenska förslag inom området social ekonomi utarbetar en svensk
            strategi för socialt företagande. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-Djva7c5jbtCTcrEmYq9BhV">
              Ulf Holm (mp)
            </item>
            <item xml:id="i-US2vg5F8cGoe6QsaGT87Wr">
              Max Andersson (mp)
            </item>
            <item xml:id="i-JuehNy892mZdr1ST28MPYQ">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
