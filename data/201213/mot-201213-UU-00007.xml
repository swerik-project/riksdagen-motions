<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00007">
  <teiHeader>
    <fileDesc>
      <titleStmt>
        <title>med anledning av prop. 2012/13:41 Fortsatt svenskt deltagande i den internationella säkerhetsstyrkan i Afghanistan (ISAF)</title>
        <author corresp="i-VFaAexqzCaq9JmKCfc1WJ9 i-Uj8BaU1ExHbpKGVGx2k7Ed">av Julia Kronlid och Mikael Jansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:41 Fortsatt svenskt deltagande i den internationella säkerhetsstyrkan i Afghanistan (ISAF)</title>
          <idno type="rdwebb">H002U7</idno>
          <rs type="number">U7</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U7/text</ref>
          <ref type="dokument_url_html">http://data.riksdagen.se/dokument/H002U7</ref>
          <ref type="dokumentstatus_url_xml">http://data.riksdagen.se/dokumentstatus/H002U7</ref>
          <ref type="doc">http://data.riksdagen.se/fil/E0AECA80-538B-499B-AC6B-23000D81D6A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-KeobmnokYinKbLs6uMesER"/>
        <correspContext corresp="i-KeobmnokYinKbLs6uMesER">
          <ref>Proposition 2012/13:41</ref>
        </correspContext>
        <correspAction xml:id="i-WT9X5U8eTNfobUhmjqw8rF" type="signed"/>
        <correspContext corresp="i-WT9X5U8eTNfobUhmjqw8rF">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uj8BaU1ExHbpKGVGx2k7Ed"/>
        </correspContext>
        <correspAction type="referral" xml:id="i-BZGHbBAo1UknJuvSiTpbsn">
          <date when="2012-11-28"/>
        </correspAction>
        <correspAction type="referral" xml:id="i-7q3SqdzjbpTXCJZS9QZaKt">
          <date when="2012-11-28"/>
        </correspAction>
        <correspAction type="dismissal" xml:id="i-RzhPzpBmk45TbVKaY33Wxo">
          <date when="2012-11-27"/>
        </correspAction>
        <correspAction type="dismissal" xml:id="i-51A8gjdZEjkLWJMN2Nma6u">
          <date when="2012-11-27"/>
        </correspAction>
        <correspAction type="submission" xml:id="i-VPWxg43uex1dxoRYk75VVX">
          <date when="2012-11-23"/>
        </correspAction>
        <correspAction type="transfer" xml:id="i-BsQUu1AxW8CfAZaNC4oHw">
          <date when="2012-11-22"/>
        </correspAction>
        <correspAction type="assigned" xml:id="i-WXdmxrFQEJ3ZJrW6gkmixq"/>
        <correspContext corresp="i-WXdmxrFQEJ3ZJrW6gkmixq">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8uEnDvr6fkUYRch3YE7o1s">
            Förslag till riksdagsbeslut
          </head>
          <list style="ol">
            <item xml:id="i-DJDTWHY4CQib97CMh4ofRc">
              Riksdagen medger att regeringen ställer en svensk väpnad styrka
              bestående av högst 785 personer till förfogande för deltagande
              i den internationella säkerhetsstyrkan i Afghanistan (ISAF) till
              utgången av december månad 2013, under förutsättning att det för
              det första även fortsättningsvis finns ett giltigt mandat för
              styrkan enligt beslut av Förenta nationernas säkerhetsråd och
              för det andra att den svenska styrkan gradvis avvecklas helt under
              2013.
            </item>
            <item xml:id="i-RcrbHDgZRB1dwWnxssS5zQ">
              Riksdagen tillkännager för regeringen som sin mening vad som
              anförs i motionen om att svenskt bistånd till Afghanistan inte
              ska kanaliseras genom den afghanska regeringens system utan att
              Sveriges regering i högre grad bör prioritera humanitära insatser
              och kanalisera bistånd via organisationer i det civila samhället,
              främst Svenska Afghanistankommittén.
            </item>
          </list>
        </div>
        <div type="motContent">
          <head type="h1" xml:id="i-KyktMm1t4r3WAWoG1dDjyi">
            Motivering
          </head>
          <p xml:id="i-FcW1GWBSiwQGWYvZzc4wn4">
            Sverigedemokraternas syn på Afghanistaninsatsen är att vi inte
            kan se några rimliga utsikter till framgång och att ett uttåg
            ur Afghanistan är ofrånkomligt. Afghanistaninsatsen kan inte heller
            frikopplas från vår syn på den svenska försvarsförmågan generellt.
            Man bör vara medveten om att insatser utomlands ofrånkomligen
            kommer att ske på bekostnad av resurser till det inhemska försvaret.
          </p>
          <p xml:id="i-DPr22b6pnxi9A2JFEFZMLR">
            Eftersom det svenska försvaret har reducerats såväl ekonomiskt
            som gällande antalet förband så innebär alltför stora internationella
            engagemang att vårt eget existensförsvar inte kan planeras eller
            övas. Varje självständig nation behöver ett existensförsvar, vilket
            Sverige idag inte har. Vår primära målsättning bör vara att bygga
            upp ett sådant försvar för att möta framtida hot i vårt närområde,
            inte ett försvar dimensionerat för insatser på fjärran slagfält
            med oklara utsikter till framgång i det aktuella landet och till
            oklart gagn för Sverige.
          </p>
          <p xml:id="i-4Uq8zwSsj9hr9Ud8Awdmu9">
            Ett uttåg ur Afghanistan är enligt vår mening ofrånkomligt. För
            svensk del kan det ofrånkomliga uttåget lika gärna ske under den
            lugna perioden som väntas inträda under skörden år 2013. Efter
            denna tidpunkt är det vår mening att den svenska insatsen bör
            avvecklas helt och inga fler väpnade styrkor bör befinna sig i
            landet.
          </p>
          <p xml:id="i-BnL12rxcksmjo16GL9ZVnj">
            Sveriges väpnade trupp i Afghanistan arbetar idag mot den långsiktiga
            strategin att de afghanska regeringsstyrkorna successivt ska bli
            mäktiga att själva lösa uppgiften och att ISAF skulle fasas ut,
            först till en renodlad utbildande roll och slutligen helt och
            hållet som icke längre nödvändig assistans. Den stora expansionen
            av den afghanska armén har dock brottats med svåra problem. Graden
            av deserteringar har varit från hög till mycket hög och betydande
            delar av den beväpning som har delats ut till armén har istället
            hamnat i talibanernas händer. Vid de tillfällen där afghanska
            arméförband har deltagit i operationer har det förekommit att
            soldater har spridit information om detaljer i operationerna som
            sedan hamnat i talibanernas händer. Förbanden är snedrekryterade
            etniskt, korruptionen är stor och bristen på läskunniga och pålitliga
            afghanska soldater gör att det är svårt att bygga upp en stabil
            kår av officerare och underofficerare.
          </p>
          <p xml:id="i-PYYvs38VJfDLozrZc4VkCm">
            Det är knappast troligt att målet att lämna över säkerhetsuppdraget
            till en väl fungerande afghansk krigsmakt kommer att kunna realiseras.
            Det är inte ens särskilt troligt att Karzairegimen kommer att
            överleva när ISAF nu närmar sig den punkt när man ska lämna Afghanistan.
            Det sannolika alternativet är ett intensifierat inbördeskrig mellan
            olika fraktioner.
          </p>
          <p xml:id="i-M2UpRcqEPV1oW7Be1VWkst">
            För att en internationell insats ska vara meningsfull så måste
            det också finnas rimliga utsikter till framgång. Insatsen i Afghanistan
            är inte en sådan. Ju längre vi stannar, desto mer riskerar vi
            att dras in i ett moras av gerillabekämpningsinsatser som kan
            vara i decennier och kosta det svenska försvaret miljarder som
            istället kunde ha använts till en uppbyggnad av försvarsorganisationen
            i Sverige.
          </p>
          <head type="h2" xml:id="i-UNXp7SxDY2kKGmc61kw2u2">
            Vår syn på biståndsinsatser i Afghanistan
          </head>
          <p xml:id="i-F8wJFGmnhRyrJq3xc98vuu">
            Även om trupperna kommer att dra sig tillbaka är vår starka förhoppning
            att viktiga biståndsinsatser fortfarande kan vara kvar och göra
            nytta för befolkningen i landet. Till exempel har Svenska Afghanistankommittén
            verkat i landet i 30 år och klarat av att genomföra insatser innan
            några västliga trupper fanns i landet.
          </p>
          <p xml:id="i-XRCCghDzQCfr9VFw5xB2w7">
            Däremot ser vi kritiskt på den utveckling som framgår av propositionen,
            nämligen att det svenska biståndet ska anpassas efter åtaganden
            i givarsamfundet att senast 2012 kanalisera minst 50 procent av
            biståndet genom den afghanska regeringens system. Vi ställer oss
            frågande till att det i propositionen framgår att Sverige är på
            god väg att uppnå målet att kanalisera 50 procent av biståndet
            via afghanska myndigheter, när det samtidigt framgår att få framsteg
            har åstadkommits vad gäller den afghanska myndighetens kapacitet
            att hantera ökade resursflöden. Det finns också rapporter om omfattande
            korruptionsproblem och pengar som forslas ut ur landet. För att
            biståndspengar ska kunna kanaliseras via den afghanska regeringens
            system måste bland annat insatserna mot korruption skärpas. Vi
            vill se ett bistånd som når fram till de fattigaste och mest utsatta
            i landet. Det tror vi inte uppnås genom att kanalisera biståndet
            via den afghanska regeringen. En av de mest utsatta grupperna
            i landet är kvinnor och barn. Insatser inriktade på hälsa, skydd
            och utbildning för kvinnor och barn anser vi därför vara av vikt.
            Vi menar att regeringen inte bör gå vidare med att uppfylla målet
            om att kanalisera minst 50 procent av det svenska biståndet via
            den afghanska regeringen utan i stället bör prioritera humanitärt
            bistånd samt insatser via organisationer i det civila samhället
            och då främst Svenska Afghanistankommittén, under förutsättning
            att säkerhetsläget tillåter det. Inom ramen för att vi i vår biståndsbudget
            föreslår utökat stöd till organisationer i det civila samhället
            avser vi även att rikta en del av det till satsningar i Afghanistan.
            Då vi i vår budget föreslår ett kraftigt ökat stöd till UNHCR
            och humanitära insatser är vår avsikt att en del av detta stöd
            vid behov ska kunna riktas till att hjälpa de flyktingar som finns
            i Afghanistan och dess närområde.
          </p>
        </div>
        <div type="motSignatures">
          <list>
            <item xml:id="i-hAeCCW9PAb477sD1ovW2g">
              Julia Kronlid (SD)
            </item>
            <item xml:id="i-84yNuB3trqzrFHnERLYeJv">
              Mikael Jansson (SD)
            </item>
          </list>
        </div>
      </div>
    </body>
  </text>
</TEI>
