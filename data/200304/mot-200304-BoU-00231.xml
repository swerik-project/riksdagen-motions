<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-BoU-00231">
  <teiHeader>
    <fileDesc>
      <titleStmt>
        <title>Andrahandsupplåtelse och svarthandel</title>
        <author corresp="i-YaN1jaPx75LMCzcGaN8cCm">av Sten Lundström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Andrahandsupplåtelse och svarthandel</title>
          <idno type="rdwebb">GR02Bo231</idno>
          <rs type="number">Bo231</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GR02Bo231/text</ref>
          <ref type="dokument_url_html">http://data.riksdagen.se/dokument/GR02Bo231</ref>
          <ref type="dokumentstatus_url_xml">http://data.riksdagen.se/dokumentstatus/GR02Bo231</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YaN1jaPx75LMCzcGaN8cCm</idno>
            <name>Sten Lundström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-LqvLajCTsK6crqsTTth9uu</idno>
            <name>Kjell-Erik Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-XhKn9p4oQVJvYzm2h78jih</idno>
            <name>Sven-Erik Sjöstrand</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-4XjgirbqceZQdnz2JX6DGB</idno>
            <name>Karin Thorborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ATE9ZKZFNSfHn1oYsDQwYf" type="signed"/>
        <correspContext corresp="i-ATE9ZKZFNSfHn1oYsDQwYf">
          <note type="signatory" corresp="i-YaN1jaPx75LMCzcGaN8cCm"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LqvLajCTsK6crqsTTth9uu"/>
          <note type="signatory" corresp="i-XhKn9p4oQVJvYzm2h78jih"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-4XjgirbqceZQdnz2JX6DGB"/>
        </correspContext>
        <correspAction type="referral" xml:id="i-6JbuPHsC4P3o64T2CaR71m">
          <date when="2003-10-15"/>
        </correspAction>
        <correspAction type="dismissal" xml:id="i-CLauKvgtWuc4hgYGbpntZU">
          <date when="2003-10-15"/>
        </correspAction>
        <correspAction type="submission" xml:id="i-FKnquAwYaTAEkLEygjnRy8">
          <date when="2003-10-07"/>
        </correspAction>
        <correspAction type="assigned" xml:id="i-Ygxgtexy7Yz45ebw8qi3E"/>
        <correspContext corresp="i-Ygxgtexy7Yz45ebw8qi3E">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Bo_0231/mot_200304_Bo_0231-001.pdf"/>
      <div type="motHeader" xml:id="i-6CwTAYYiqHKgNhfnhy64u3">
        <div type="motTitle" xml:id="i-LVYLNofKq8YVkKc3feD3n5"/>
        <div type="motSubmissionInfo" xml:id="i-4LoTv1fUtB2WhLA4yAMJ6S"/>
      </div>
      <div type="motBody" xml:id="i-KcMpQSvK3UdcS1S5rfpYvS">
        <div xml:id="i-NPJWWvrVZ1AgafF3aBV7Xq">
          <p xml:id="i-X3YSKqNQNCENxb7GywW3Xe">
            2003/04 mnr: Bo231 pnr: v674
          </p>
          <p xml:id="i-FArxxLqVMs8N5ZxsnSHgLJ">
            Motion till riksdagen 2003/04:B0231
          </p>
          <p xml:id="i-WJaVv781caRx4UeVCGRM4k">
            av Sten Lundström m.fl. (v)
          </p>
          <p xml:id="i-SQ5otfV1exh4ZGAWLZWwje">
            Andrahandsupplåtelse och svarthandel
          </p>
          <p xml:id="i-QZ5swZZ3VNrgdYtptEuqNF">
            Förslag till riksdagsbeslut
          </p>
          <p xml:id="i-BFk2E1SHkMoJScC78ZbHqP">
            1. Riksdagen tillkännager för regeringen som sin mening vad i
            motionen anförs om att utreda förutsättningarna och villkoren
            för förmedling och uthyrning av lägenheter i andra hand. 2. Riksdagen
            tillkännager för regeringen som sin mening vad i motionen anförs
            om att andrahandshyresgästen skall kunna träda i förstahandshyresgästens
            ställe om dennes hyresrätt av något skäl upphör. 3. Riksdagen
            begär att regeringen återkommer med förslag som innebär att en
            granskning av andrahandshyran ingår som en del vid själva beslutet
            om tillstånd för att hyra ut. 4. Riksdagen tillkännager för regeringen
            som sin mening vad i motionen anförs om att hyreslagen bör utformas
            så att om en förstahandshyresgäst tar ut överhyra rubriceras detta
            som ocker och bör vara skäl för förlust av hyreskontraktet. 5.
            Riksdagen begär att regeringen snarast återkommer med förslag
            om hur och när ett lägenhetsregister kan inrättas. 6. Riksdagen
            tillkännager för regeringen som sin mening vad i motionen anförs
            om att utreda möjligheterna att använda ett lägenhetsregister
            i syfte att bekämpa svarthandel med hyreslägenheter. 7. Riksdagen
            tillkännager för regeringen som sin mening vad i motionen anförs
            om att begreppet blockuthyrare bör ges en tydligare innebörd,
            så att lagstiftningen omfattar alla som hyr ut lägenheter i andra
            hand. 8. Riksdagen tillkännager för regeringen som sin mening
            vad i motionen anförs om att utreda ersättningen för förmedling
            av hyresbostäder.
          </p>
          <p xml:id="i-JKRxusTUyXe1Fu72rMwdhA">
            Motivering
          </p>
          <p xml:id="i-FHSmFhZ98XZEatiofzCyrm">
            Enligt Fastighetsägarna Stockholm betalar andrahandshyresgäster
            i snitt 70 procent mer i hyra än vad de som har förstahandskontraktet
            betalar till
          </p>
          <pb facs="riksdagen-motions-pdf/data/200304/mot_200304_Bo_0231/mot_200304_Bo_0231-002.pdf"/>
          <p xml:id="i-GTSyQXJAQmkzBMmMjw5aH2">
            2003/04:B0o231
          </p>
          <p xml:id="i-AvNKrCFr4jPwKmfxRcMxnA">
            hyresvärden, men det finns också exempel där personer har betalt
            200 procent högre hyra än vad som står på hyresavin. Hyresgästföreningen
            rapporterar att den typ av medlemsärenden som ökat mest i hyresnämnderna
            rör återbetalning av för hög andrahandshyra. Mellan 2001 och 2002
            ökande antalet ärenden från 150 till 280, vilket är en ökning
            med 87 procent. Det är inte bara i Stockholm det finns problem
            med ockerhyror och svarthandel. I Göteborg har svarta hyreskontrakt
            blivit ett ökande problem och bostadsbolaget Poseidon genomför
            nu en systematisk granskning av varje trappuppgång i jakt på andrahandsuthyrning
            som inte tillåtits. I Malmö visar en undersökning, gjord av Fastighetsägarna
            syd, att över 10 procent av hyresgästerna har erbjudits att köpa
            ett hyreskontrakt och ca hälften känner till någon som betalat
            för sitt kontrakt. Enligt hyreslagen kan den som betalat för mycket
            i hyra i andrahand vända sig till hyresnämnden och få hyran prövad
            i efterhand. Om hyresnämnden gör bedömningen att hyran varit för
            hög ska förstahandshyresgästen betala tillbaka den överskjutande
            delen till andrahandshyresgästen. Inriktningen på lagen är riktig,
            men i praktiken uppstår problem. Det ligger på andrahandshyresgästen
            att bevisa hur mycket hyra som betalats in. Det är ”värdar” vill
            ha kontant betalning. Således kan det uppstå en situation där
            ord står mot ord. Den som bor i andra hand är beroende av goda
            referenser, vilket leder till att det i praktiken är svårt att
            vända sig till hyresnämnden för att få upprättelse, när man vet
            att den senaste referensen då blir omöjlig att hänvisa till. De
            former av spekulation och ekonomisk exploatering som förekommer
            inom boendet skapar stora orättvisor och ska bekämpas. Ockerhyror
            vid andrahandsuthyrning och svarthandel med förstahandskontrakt
            handlar om hur resurser överförs på orättfärdiga grunder mellan
            parter som befinner sig i ett icke jämlikt maktförhållande.
          </p>
          <p xml:id="i-EdGbaAaywCM7EWcoGv1pqC">
            inte alltid enkelt eftersom en de
          </p>
          <p xml:id="i-QaRt434sgDM1MpurtSxcSk">
            Förmedling av andrahandslägenheter
          </p>
          <p xml:id="i-2BFNKeGUkJ6sWtJ9E1BXft">
            I en solidarisk bostadspolitik ska det finnas avgiftsfria bostadsförmedlingar.
            De ska i huvudsak förmedla förstahandskontrakt till hyreslägenheter.
            Kommunala bostadsförmedlingar ägnar sig vanligtvis inte åt att
            förmedla andrahandslägenheter. Den förmedlingen sker i stället
            genom privata förmedlingar, mot betalning och utan kontroll av
            eller krav på rimliga hyror. I många fall kan det handla om kostnader
            på flera tusen kronor för att få ett kontrakt på några månader
            eller i bästa fall ett år. Till det ska läggas att hyran kan vara
            minst sagt oskälig. Ytterst är det hyresvärden som godkänner en
            andrahandsuthyrning. Lagen om kommunernas bostadsförsörjningsansvar
            (2000:1383) innehåller bestämmelser om att en kommun har ett ansvar
            för att främja bostadsförsörjningen. Detta kan ske genom en bostadsförmedling.
            Lagen säger inget om huruvida en sådan förmedling ska förmedla
            förstahands- eller andrahandslägenheter. Vänsterpartiet föreslog
            i samband med allmänna motionstiden förra året (motion 2002/03:B0227,
            yrkande 1), att regeringen
          </p>
          <pb facs="riksdagen-motions-pdf/data/200304/mot_200304_Bo_0231/mot_200304_Bo_0231-003.pdf"/>
          <p xml:id="i-2V4eyerrPooHEmhVqLQnBQ">
            skulle utreda förutsättningarna och villkoren för kommunal förmedling
            och uthyrning av lägenheter i andra hand. Utskottet svarade då
            enligt följande: Enligt nu gällande regler har den andrahandshyresgäst
            som erlägger för hög hyra möjlighet att vid hyresnämnden begära
            prövning av hyrans skälighet. Detsamma gäller för förstahandshyresgäster.
            Andrahandshyresgäster har dessutom tillagts särskilda möjligheter
            till återbetalning av för hög hyra för förfluten tid. I detta
            hänseende har alltså andrahandshyresgästerna getts en bättre ställning
            än förstahandshyresgäster.
          </p>
          <p xml:id="i-9oM85VXAEiPqSfUvtAQeMH">
            Vi finner detta ställningstagande märkligt med tanke på hur ojämlikt
            förhållandet är på dagens bostadsmarknad. Som vi ovan redan påpekat
            ligger det på andrahandshyresgästen att bevisa hur mycket hyra
            som betalats in. Som vi påpekat tidigare är det inte alltid enkelt
            eftersom en del ”värdar” vill ha kontant betalning. Således kan
            det uppstå en situation där ord står mot ord. Som vi tidigare
            påpekat är den som bor i andra hand även beroende av goda referenser.
            Men även om andrahandshyresgästen skulle få rätt i domstol är
            det inte alltid så lätt att få pengarna tillbaka. Det blir ofta
            långa processer som slutar med att kronofogden måste blandas in.
            Alla är beroende av en bostad. Det påverkar relationen mellan
            förstahands- och andrahandshyresgäst. Ockerhyror är en tydlig
            form av exploatering och utnyttjande av människor som befinner
            sig i en beroendeställning. Boendet ska vara en social rättighet
            och inte en marknadsvara som utnyttjas för ekonomisk vinning.
            En översyn av förmedlingen av lägenheter är därför nödvändig för
            att skapa rättvisa villkor för dem som söker bostad i regioner
            med bostadsbrist. Översynen ska omfatta frågan om obligatorisk
            avgiftsfri förmedling av andrahandslägenheter i kommunala bostadsförmedlingar.
            Den typen av förmedling är önskvärd för att minska riskerna för
            att redan utsatta människor drabbas av ocker i form av oskäliga
            hyror och orimliga förmedlingsavgifter. Kommunala förmedlingar
            kan ges uppdraget att kontrollera att hyror sätts på en nivå som
            motsvarar bruksvärdet. Mot bakgrund av detta bör regeringen utreda
            förutsättningarna och villkoren för kommunal förmedling och uthyrning
            av lägenheter i andra hand. Detta bör riksdagen som sin mening
            ger regeringen till känna.
          </p>
          <p xml:id="i-B74pvrQvABATni1tbjyRpv">
            Stärkt skydd för andrahandsboende
          </p>
          <p xml:id="i-N1JwDga64GtUxH8Wjox6ug">
            Vänsterpartiet anser att boende som hyr i andrahand behöver starkare
            rättigheter. I dag kan ingen andrahandshyresgäst göra något för
            att få bo kvar om förstahandshyresgästens rätt förfaller. Det
            spelar ingen roll vad som ligger bakom. Förstahandshyresgästen
            kan ha dött, vräkts p.g.a. otillåten andrahandsuthyrning eller
            vad som helst. Hur länge andrahandshyresgästen haft lägenheten,
            hur skötsam hon eller han varit har inte den minsta betydelse.
            Därför bör andrahandshyresgästen kunna träda i förstahandshyresgästens
            ställe om dennes hyresrätt av något skäl upphör. Detta bör riksdagen
            som sin mening ge regeringen till känna.
          </p>
          <p xml:id="i-P1M5hh9GDMkbBYJGzFpYUN">
            2003/04:B0231
          </p>
          <pb facs="riksdagen-motions-pdf/data/200304/mot_200304_Bo_0231/mot_200304_Bo_0231-004.pdf"/>
          <p xml:id="i-XzEaDZnPWLnAPjDK87LqmQ">
            2003/04:B0o231
          </p>
          <p xml:id="i-CtydgBVbtZaHhNQHgdDszN">
            Utökad kontroll av andrahandshyra
          </p>
          <p xml:id="i-VMtm5zhQE2nqEsGGszpNP4">
            För att komma tillrätta med för höga andrahandshyror, krävs att
            både fastighetsägare och förstahandshyresgäster åläggs ett större
            ansvar. I samband med ett godkännande bör hyresvärden vara vaksam
            och kontrollera att det inte tas ut en överhyra av andrahandshyresgästen.
            Andrahandshyran bör därför granskas och ingå som en naturlig del
            när tillstånd ska ges för uthyrning. Vid andrahandsuthyrning av
            hyreslägenhet kan fastighetsägare respektive hyresnämnden enkelt
            göra denna kontroll. Regeringen bör således återkomma med förslag
            som innebär att en granskning av andrahandshyran ingår som en
            del vid själva beslutet om tillstånd för att hyra ut. Detta bör
            riksdagen som sin mening ger regeringen till känna. Den som hyr
            ut sin lägenhet i andra hand kan oftast vara säker på att, vid
            bostadsbrist, få en extra svart inkomst. För en förstahandshyresgäst
            som inte har behov av lägenheten, kan det också vara en lockelse
            att behålla lägenheten och försöka skaffa sig en extrainkomst
            genom att få andrahandsuthyrning godkänd. Hyreslagen bör därför
            utformas så, att om en förstahandshyresgäst tar ut en överhyra,
            så rubriceras detta som ocker och bör vara skäl för förlust av
            hyreskontraktet. Detta bör riksdagen som sin mening ger regeringen
            till känna.
          </p>
          <p xml:id="i-LLyxnK7i1i3yCfhJtoBCi5">
            Lägenhetsregister
          </p>
          <p xml:id="i-KysCWVDoD5mhHPfNTZMtPS">
            Lantmäteriverket, Statistiska centralbyrån och Riksskatteverket
            har tidigare lämnat förslag på hur man kan bygga upp ett nytt
            lägenhetsregister. Huvudsyftet med registret är att få en effektivare
            folk- och bostadsräkning. När registret är färdigt kommer det
            dessutom att vara ett utmärkt verktyg för att motverka svarthandel
            med hyreslägenheter. Trots att förslaget till lägenhetsregister
            lämnades i slutet av 2001 har regeringen dock ej återkommit med
            ett förslag till riksdagen. Regeringen bör därför snarast återkomma
            till riksdagen med förslag om hur och när ett lägenhetsregister
            kan inrättas. Detta bör riksdagen som sin mening ge regeringen
            till känna. Det vanligaste sättet att köpa en lägenhet svart,
            är att arrangera ett skenbyte. Köparen skriver sig då vanligtvis
            på en fiktiv adress med ett falskt kontrakt som sedan används
            som bytesobjekt. Vänsterpartiet föreslog i samband med förra årets
            allmänna motionstid (motion 2002/03:B0227, yrkande 2), att regeringen
            bör se över möjligheterna att använda ett kommande lägenhetsregister
            i syfte att bekämpa svarthandeln med hyreslägenheter. Utskottet
            svarade bl.a. följande: De svarta lägenhetsaffärerna utgör i varje
            enskilt fall och sammanlagt en brutal marknadsanpassning av hyresmarknaden
            med oacceptabla verkningar för bostadsförsörjningen. Bruksvärdessystemet
            blir åsidosatt med särskilt allvarliga konsekvenser för de mindre
            resursstarka hushållen som inte på samma sätt som andra kan hävda
            sig när det gäller att finna en bostad. För samhället gäller dels
            att motverka förutsättningarna för de
          </p>
          <p xml:id="i-PVmfaGBrcfmXn31UsXWr5z">
            svarta försäljningarna, dvs. bristen på lägenheter, dels att
            bekämpa de brott dessa försäljningar utgör.
          </p>
          <pb facs="riksdagen-motions-pdf/data/200304/mot_200304_Bo_0231/mot_200304_Bo_0231-005.pdf"/>
          <p xml:id="i-DDjQ7E9kSYht3f7wKVcada">
            Trots utskottets insiktsfulla och levande verklighetsbeskrivning,
            avslog utskottet motionens förslag. Genom att söka historiskt
            i ett register kan hyresvärd eller hyresnämnd enkelt kontrollera
            hur en byteskedja sett ut och om vissa lägenheter förekommer mer
            frekvent i byteskedjor. Lägenhetsregistret kan på så sätt bli
            ett kraftfullt verktyg för att komma åt de kriminella svarta lägenhetsaffärerna.
            Regeringen bör därför se över möjligheterna att använda ett kommande
            lägenhetsregister i syfte att bekämpa svarthandeln med hyreslägenheter.
            Detta bör riksdagen som sin mening ge regeringen till känna.
          </p>
          <p xml:id="i-SWK26Etf4iK8bH2qtfXxLi">
            Blockuthyrning
          </p>
          <p xml:id="i-CyrxrHre4RZPThLnWsWoQF">
            Den definition av upplåtare vid blockuthyrning som används innebär
            att blockuthyrning förekommer då tre eller flera lägenheter hyrs
            av en upplåtare vid ett och samma tillfälle. Det vill säga att
            den som har flera avtal om att hyra lägenheter, där färre än tre
            lägenheter ingår i varje avtal, kan bedriva andrahandsuthyrning
            utan att omfattas av reglerna som gäller för blockuthyrning. Detta
            kan t.ex. gälla en kommun som tecknar avtal om enstaka lägenheter
            vid olika tillfällen. Det betyder att besittningsskydd vid blockuthyrning
            inte gäller i dessa fall. Vi anser att begreppet blockuthyrare
            bör ges en tydligare innebörd, så att lagstiftningen omfattar
            alla som hyr ut 3 eller fler lägenheter i andra hand. Detta bör
            riksdagen som sin mening ge regeringen till känna.
          </p>
          <p xml:id="i-91jXAv7cyDp9dBoymyhBe9">
            Förmedlingsavgift
          </p>
          <p xml:id="i-3GsVGRq1ytcfLXacdKdGAf">
            De yrkesmässiga bostadsförmedlingarna finansierar sin verksamhet
            genom att ta ut förmedlingsavgift av dem som söker och tilldelas
            lägenheter. Denna avgift har sedan 1992 varit begränsad till 1
            200 kr, men höjdes år 2000 av Kammarkollegiet till maximalt 2
            000 kr. Det är en förhållandevis hög avgift som bostadssökande
            tvingas betala för att hitta en lägenhet i andra hand. Under 1990-talet
            har en del av dessa företag agerat oseriöst och lurat bostadssökande
            genom att ta ut avgiften i förskott och sedan driva företaget
            i konkurs. Någon återbetalning av förmedlingsavgiften har det
            aldrig blivit tal om. Grundläggande för sådan oseriös verksamhet
            är att avgiften tas ut i förskott, vilket leder till frågan om
            det verkligen är riktigt att förskott tillåts. Boendesociala beredningen
            genomförde en kartläggning som visade att avgifter överstigande
            det tillåtna beloppet ofta tas ut. Det är även vanligt med avgifter
            för registrering, information och andra kringtjänster. En översyn
            av taxan och andra ersättningsregler är nödvändig för att främja
            seriös bostadsförmedling. Översynen ska omfatta frågan om vilken
            nivå på förmedlingsavgiften som kan anses skälig samt rimligheten
            i att ta ut avgiften i förskott. Mot bakgrund av detta bör regeringen
            utreda villkoren för ersättning för förmedling av hyresbostäder
            i andra hand. Detta bör riksdagen som sin mening ge regeringen
            till känna.
          </p>
          <p xml:id="i-RMZVAPTZheM5Qqp1gCSRte">
            2003/04:B0231
          </p>
          <pb facs="riksdagen-motions-pdf/data/200304/mot_200304_Bo_0231/mot_200304_Bo_0231-006.pdf"/>
          <p xml:id="i-6DbXVbZkJZhF2DM7pKoGx3">
            2003/04:B0o231
          </p>
          <p xml:id="i-QYzXv2caFuVhM5CSuXgp3q">
            Stockholm den 29 september 2003
          </p>
          <p xml:id="i-AkaR66tC3Lr3bqEhoDkN7r">
            Sten Lundström (v) Owe Hellberg (v) Kjell-Erik Karlsson (v) Sven-Erik
            Sjöstrand (v) Karin Svensson Smith (v) Karin Thorborg (v)
          </p>
        </div>
      </div>
    </body>
  </text>
</TEI>
