<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951_extrahöst_ak__662/mot_1951_extrahöst_ak__662-001.pdf"/>
      <div type="motHeader" xml:id="i-EqhooSeJaLcdCH5TzAutb4">
        <div type="motTitle" xml:id="i-SJQxuHX9yCMXqjcMNwmVAr"/>
        <div type="motSubmissionInfo" xml:id="i-CRLEVJbY4LtyvqkxXfQDC4"/>
      </div>
      <div type="motBody" xml:id="i-4Qo7y4G6GMiVzsaNzvMrVz">
        <div xml:id="i-WNzmAh2gcwtKCafbWtGW8Q">
          <p xml:id="i-TkGAu7Y6XBoQsYQhwSzrxA">
            14 Motioner i Andra kammaren, nr 662.
          </p>
          <p xml:id="i-2D1LotntQpmP7kpfhJZudt">
            Nr 662.
          </p>
          <p xml:id="i-DDWawgArQE2hsWxbBKhYcm">
            Av herr Ohlin m. fl, i anledning av Kungl. Maj:ts proposition,
            nr 221, med förslag till lag om räntereglering m. m.
          </p>
          <p xml:id="i-WHqm71YTB3VvXpf1bVvTYN">
            I proposition nr 221 framlägges förslag till lag om räntereglering
            m. m. Förslaget innebär, att Kungl. Maj:t under vissa omständigheter
            skall äga förordna om rätt för riksdagen att föreskriva anmälningsskyldighet
            beträf- fande av kreditinstitutioner tillämpade räntesatser samt
            att vidtaga ränte- reglerande åtgärder, dels föreskriva räntestopp,
            dels fastställa maximi- räntor vid utlåning, dels minimiräntor
            vid bankmässig inlåning samt dels föreskriva att obligationer
            och förlagsbevis icke skola få utgivas utan till- stånd av riksbanken.
            Från dessa huvudlinjer finnas några närmare preci- serade undantag,
            som här icke refereras. Departementschefen anför, att den föreslagna
            lagstiftningen bör ses så- som ett led i strävandena att med olika
            medel förhöja den ekonomiska politikens effektivitet och slagkraft
            i avsikt att ge ökade förutsättningar att möta de risker, som
            det rådande läget inrymmer. Enligt departements- chefen utgjorde
            en aktiv kreditpolitik en av hörnstenarna i regeringens ekonomiska
            politik. Kreditpolitikens syfte skulle i rådande läge vara att
            medverka till att hålla den totala efterfrågan i samhället inom
            ramen för de tillgängliga resurserna genom att begränsa utlåningsvolymen.
            Expan- sionstendenserna i företagarvärlden borde icke erhålla
            näring genom en kreditutvidgning. Bankernas kreditgivning måste
            därför hållas inom snäva gränser. Frågan om sättet att åvägabringa
            likviditetsåtstramning vore ett tekniskt problem, som kunde lösas
            med olika metoder. Vilken metod som än användes kunde en tendens
            till räntestegring dock utlösas. Departements- chefen tar icke
            direkt avstånd från en räntehöjning i vissa lägen. Det finns i
            detta sammanhang inte anledning för oss att närmare gå in på departementschefens
            allmänna uttalanden om den verkan olika ränte- lägen kunna tänkas
            få. Det väsentliga synes vara, att departementschefen räknar med
            att i ett läge med stram kreditmarknad, där enligt hans mening
            tendenser till räntestegring kunna väntas föreligga, vore det
            angeläget att äga den av bankofullmäktige föreslagna lagen som
            ett medel att tillgripa. Lagen skulle av Konungen kunna sättas
            i kraft på efter bankofullmäktige därom gjord framställning. Som
            framgår av 5 $, tredje stycket, kan riksbanken påbjuda bestäm-
            melsernas giltighet icke endast över hela fältet utan jämväl beträffande
          </p>
          <pb facs="riksdagen-motions-pdf/data/1951/mot_1951_extrahöst_ak__662/mot_1951_extrahöst_ak__662-002.pdf"/>
          <p xml:id="i-Q2Zp1suPKPPhuf7NMdZeMW">
            Motioner i Andra kammaren, nr 662. 15
          </p>
          <p xml:id="i-Hp7QgS7HQN79qBCUWmE9ea">
            allenast viss person eller visst företag. Riksbankens möjligheter
            att bedöma grundvalen för en dylik detaljreglering synas vara
            utomordentligt små. Ingripandena komma lätt att innebära administrativt
            godtycke, och rätts- säkerheten torde löpa risk att bli utsatt
            för kännbara påfrestningar. Detta så mycket mera som inga närmare
            tillämpningsföreskrifter finnas. De allmänna satser, som härvidlag
            formats av bankofullmäktiges majoritet, äro av sådan karaktär,
            att de ej ge någon klar vägledning i detta avseende. Även om departementschefen
            uttalar (s. 69) den meningen, att bestämmel- serna i största möjliga
            omfattning böra givas generell karaktär och sålunda »endast mer
            undantagsvis» avse viss person eller visst företag, kvarstå be-
            tänkligheterna. Allmänna och glidande formuleringar i den speciella
            moti- veringen förbättra icke ett lagförslag, som redan i och
            för sig är ganska konturlöst i sin utformning. Departementschefen
            anför beträffande ingripandena enligt lagförslaget, att de tänkas
            ske i tre olika stadier: det första anmälningsskyldigheten för
            kreditinstitutionerna beträffande de tillämpade räntesatserna,
            det andra — räntestopp och i samband härmed eller tidigare föreskrift
            att obliga- tioner och liknande värdepapper icke få utgivas utan
            tillstånd av riks- banken, det tredje — fastställande av maximiräntor
            vid utlåning och om så behövs också minimiräntor vid inlåningen.
            Av remissyttrandena framgår, att såväl bankofullmäktige som departementschefen
            icke beaktat det för- hållandet, att om denna lagstiftning skall
            bli effektiv, glider den lätt över i ett fjärde stadium — ett
            slags kreditransonering. Det ena ingripandet ger gärna upphov
            till nya. För att närmare belysa frågan om att en kredit- ransonering
            kan tänkas bli följden av en räntereglering vilja vi framföra
            följande synpunkter. I bankofullmäktiges skrivelse påpekas hurusom
            det under särskilda om- ständigheter kan bli nödvändigt att bedöma
            vissa kreditbehov uteslutande ur allmänna synpunkter. Som lämplig
            kreditinstitution att förmedla sådan kreditgivning skulle riksbanken
            ställa sig till förfogande. I detia samman- hang bör dock påpekas,
            att någon utredning om hur en räntereglering kommer att påverka
            kreditmarknaden inte föreligger vare sig för den i det läget tänkbara
            tillgängliga kreditvolymen eller den inriktning kreditinsti- tuten
            kunna tänkas vilja ge sin kreditgivning. De allmänna uttalanden
            full-
          </p>
          <p xml:id="i-3FHZ8zxYgR3wJLdoPshB4d">
            mäktige göra kunna inte ersätta en ingående analys av olika möjliga
            ut- vecklingsalternativ. En faktor, som utan tvekan kommer att
            påverka dessa spörsmål, är enligt vår uppfattning kreditinstitutens
            marginal mellan in- och utlåningsräntor. Om instituten inte kunna
            tillräckligt differentiera räntesatserna, kommer kreditgivningen
            att med stor sannolikhet inriktas på de minst riskfyllda åtagandena.
            Bankofullmäktige ha förstått att den senare svårigheten förelåg
            och därför, som redan anförts, tänkt sig möjlig- heten att riksbanken
            skall uppträda på kreditmarknaden som komplette-
          </p>
          <pb facs="riksdagen-motions-pdf/data/1951/mot_1951_extrahöst_ak__662/mot_1951_extrahöst_ak__662-003.pdf"/>
          <p xml:id="i-Vrt8B5wtzSZ1H8pB3oXF1T">
            16 Motioner i Andra kammaren, nr 662.
          </p>
          <p xml:id="i-Hw7Kb4qQxNaez2HhmeQ9bL">
            rande kreditgivare. I vilken omfattning det skall vara möjligt
            för riks- banken att här ingripa föreligger ej klarläggande besked
            om. Både banko- fullmäktige och departementschefen synas dock
            eniga om att insatserna måste vara mycket begränsade. Om man vill
            hålla räntenivån och samtidigt eftersträvar en lämplig fördelning
            av krediterna men kopplar av möjlig- heten för bankerna att betinga
            sig riskpremie, kommer detta enligt vår uppfattning att efter
            ganska kort tid leda till en detaljreglerad ransonering av krediten.
            Det kan tilläggas, att ju svårare det ekonomiska läget är, då
            lagstiftningen skall tillämpas, desto större besvärligheter komma
            att möta att undvika denna konsekvens. Bankofullmäktige ta i sin
            skrivelse »tills vidare i princip» avstånd från en direkt centraldirigerad
            kreditransonering. Detta uttalande ger vid handen, att bankofullmäktige
            äro medvetna om de risker, som vi här påpekat. I likhet med åtskilliga
            remissinstanser äro vi av den bestämda uppfatt- ningen, att riksbanken
            icke ens med det föreslagna biståndet från andra myndigheters
            sida äger "möjligheter att på ett rationellt sätt detaljreglera
            den svenska kreditmarknaden. Om ränteregleringslagen sättes i
            kraft, kommer kontrollen av dess efter- levnad att bli svår att
            genomföra redan när det gäller kreditinstituten, men än värre
            blir det att kontrollera marknaden utanför dessa.
          </p>
          <p xml:id="i-4gNLbxi7dXLcbJgDFPmAMK">
            Svårigheten att kontrollera kreditmarknaden utanför de ordinarie
            kredit- institutionerna kommer troligen att medföra, att denna
            marknad tillväxer. Detta skulle innebära en begränsning av bankernas
            möjligheter till reguljär långivning. Den smidighet, som den svenska
            kreditmarknaden nu uppvisar, försvåras, och nystartade, expanderande
            och riskbetonade företag få svå- rare att låna. I gemensamt yttrande
            från Stockholms handelskammare, Sveriges grossistförbund, Sveriges
            hantverks- och småindustriorganisation samt Sveriges köpmannaförbund
            har påpekats hurusom systemet med di- rekt räntereglering uppenbarligen
            måste &gt;»medföra mycket allvarliga kon- sekvenser i fråga om kreditmarknadens
            organisation och funktionssätt». Det synes framgå av lagen och
            de därtill fogade kommentarerna, att kon- trollmyndigheten skall
            äga rätt att även i enskilda fall justera räntenivån (enl. 6 $).
            Att bedöma kreditbehov och kreditrisker i de många specialfall,
            som uppträda, såsom vid nyföretagsamhet och utvidgningar, torde
            möta stora svårigheter för den myndighet, som skall fylla denna
            uppgift.
          </p>
          <p xml:id="i-EvDmbn6ojtaxnubyT6V9Qn">
            Vi ha avstått från att till närmare prövning upptaga departements-
            chefens uttalande om olika räntenivåers inverkan på den samhällsekono-
            miska balansen och på vissa socialpolitiska åtgärder. Vi vilja
            endast uttala, att en smidig kreditpolitik med en inom måttliga
            gränser rörlig ränta är ett av vapnen i inflationskampen. I detta
            sammanhang vilja vi citera föl- jande uttalande av Riksförbundet
            Landsbygdens folk:
          </p>
          <pb facs="riksdagen-motions-pdf/data/1951/mot_1951_extrahöst_ak__662/mot_1951_extrahöst_ak__662-004.pdf"/>
          <p xml:id="i-KYXi1nY98PcBp4N9yqji3a">
            Motioner i Andra kammaren, nr 662. 17
          </p>
          <p xml:id="i-9K9pkDPpoKU7ScXHECxg2n">
            » En låg ränta är av väsentlig betydelse icke bara för bostadsproduktionen
            utan även för jordbruket, som är en i hög grad kapitalkrävande
            näring. Själva målsättningen för den ekonomiska politiken — ett
            stabilt penning- värde — kan emellertid icke få undanskymmas härav.
            Kravet på en låg ränta måste här komma i andra hand. Kan en restriktiv
            penningpolitik icke bli effektiv utan räntehöjning, måste denna
            accepteras så länge behov därav föreligger. Olägenheterna av en
            räntehöjning synas i varje fall vara mindre än de risker samhället
            skulle utsättas för, om penningmarknaden belägges med tvångströja
            i form av den ifrågasatta ränteregleringen.» Ett stort antal remissinstanser
            ha på Kungl. Maj:ts begäran yttrat sig över det framlagda förslaget.
            Avsikten med dylikt remissförfarande är att de ifrågavarande instanserna,
            som förutsättas besitta speciell sakkunskap på det berörda området,
            skola genom sina utlåtanden vara till vägledning för Kungl. Maj:t
            och riksdag. Om man finner att samtliga instanser med ett par
            undantag antingen helt avstyrka ett förslag eller anse att det
            är otill- räckligt utrett finnes anledning till noggrann eftertanke.
            Att i ett sådant läge ändå lägga fram det kritiserade förslaget
            kan endast motiveras om tungt vägande motskäl kunna uppvisas.
            I den nu föreliggande frågan har departementschefen icke framlagt
            några sådana, som kunnat övertyga oss om förslagets lämplighet
            och nödvändighet. Vi komma alltså — med ledning av bl. a. remissinstansernas
            ställningstaganden — till den uppfatt- ningen, att förslaget om
            räntereglering bör avslås. Med stöd av vad ovan anförts hemställa
            vi, att riksdagen måtte avslå proposition nr 221 med förslag till
            lag om räntereglering m. m.
          </p>
          <p xml:id="i-Ax7aeP4PEUhiGHTrDMpFQM">
            Stockholm den 7 november 1951.
          </p>
          <p xml:id="i-84nEy1yu4AhkkGxtPNR4eC">
            Bertil Ohlin. Bertil von Friesen. Wald. Svensson.
          </p>
          <p xml:id="i-Rj4zHGKtHY37LYTqmcyp1a">
            Per A. Johnsson Sven Wedén. O. E. Sandberg.
          </p>
          <p xml:id="i-2FAi77NSs3XiNKTVRsPNCk">
            i Kastanjegården.
          </p>
          <p xml:id="i-MLEE4khC6Pd7EXdNKSAhW8">
            2 Bihang till riksdagens protokoll 1951. 4 saml. Nr 657—0662.
          </p>
        </div>
      </div>
    </body>
  </text>
</TEI>
