<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__89/mot_1929__ak__89-001.pdf"/>
      <fw xml:id="i-Na4fAny1SSWbdPMaJQmfeh">
        Motioner 1 Andra kammaren, Nr 89. 13
      </fw>
      <div type="motHeader" xml:id="i-2xFbAfMYKgteERQScVQmdi">
        <div type="motTitle" xml:id="i-RkXkPrPHVKykiew6fD8UuQ"/>
        <div type="motSubmissionInfo" xml:id="i-HGAfdNfFchnG5QyonfMEaD"/>
      </div>
      <div type="motBody" xml:id="i-ENZqq9eWYFrefLXHNHVTBo">
        <div xml:id="i-8QiLShyW5uJc8BtuUSVEra">
          <p xml:id="i-55sdp3XEdjCVfWwpDUzdNq">
            Nr 89.
          </p>
          <p xml:id="i-SPS6A3DZYXeNb6CX4nNYNH">
            Av herr Andersson i Stockholm m. fl., om upphävande av lagarna
            om kollektivavtal och om arbetsdomstol.
          </p>
          <p xml:id="i-RLnLJwKqkKfc4aULWEMaSk">
            Vid 1928 års riksdag genomfördes på förslag av den dåvarande
            rege- ringen lag om kollektivavtal och lag om arbetsdomstol, av
            arbetarna all- mänt benämnda tvångslagen. Tvångslagen har en obestridlig
            mot arbetarnas fackliga organisationer riktad klasslags karaktär.
            Även bland lagens mer eller mindre ivriga till- skyndare torde
            meningarna både före och efter lagens tillkomst vara delade om
            lagens lämplighet, och av arbetarna har lagen med bestämdhet utdömts.
            En under sådana omständigheter tillkommen lag grundar sig icke
            på någon bland samhällsinnevånarna utbredd uppfattning, att densamma
            är behövlig eller önskvärd. Lagstiftningen om de kollektiva avtalen
            vittnar om, att lagens tillskyn- dare fullkomligt sakna sinne
            för kollektivavtalets sociala sida och de för- hållanden, under
            vilka ett avtal tillkommer. De, som äga produktions- medlen, hava
            stora förutsättningar att reglera arbetstillgången så, att de
            vid avtalens utlöpningstid äro relativt oberoende av arbetskraften.
            Under dessa förhållanden kan kollektivavtalet i fråga om förhållandena
            vid dess tillkomst ej jämföras med t. ex. affärsavtalet i vanlig
            mening. Under det att affärsavtalen slutas mellan i ekonomiskt
            avseende mera likställda parter, slutes arbetsavtalet vanligen
            mellan ekonomiskt bärkraftiga å ena sidan och å andra sidan egendomslösa,
            vilka icke hava annan tillgång än sin arbetskraft, och så snart
            de ej för var dag hava avsättning för denna, sakna de de ekonomiska
            tillgångar, som äro nödvändiga för försörjning. Frågan om avtals
            slutande blir för den arbetande klassen i det kapitalis- tiska
            samhället ingen frivillig akt, emedan arbetaren är tvingad att
            sälja sin arbetskraft. Kampen om avtalets innehåll är kampen mellan
            de egen- domslösa och den kapitalägande klassen om fördelningen
            av det av arbe- tarna framskapade produktionsresultatet. Den vid
            1928 års riksdag genomförda tvångslagen är intet annat än ett
            vapen i arbetsköpareklassens hand emot arbetarna i denna kamp.
            Från socialdemokratiskt håll har vid olika tillfällen tillkännagivits,
            att det socialdemokratiska partiet icke är principiell motståndare
            till obligato- risk skiljedom i s. k. rättstvister, tvister om
            de kollektiva avtalens tolkning och tillämpning. I ett land med
            kapitalistisk samhällsordning blir varje lagföreskrift på detta
            område en mot arbetarna riktad klasslag. Skillnaden mellan princi-
          </p>
          <pb facs="riksdagen-motions-pdf/data/1929/mot_1929__ak__89/mot_1929__ak__89-002.pdf"/>
          <fw xml:id="i-LCqihNbAgAXxA4WtqJhAqt">
            14 Motioner i Andra kammaren, Nr 89.
          </fw>
          <p xml:id="i-AX6tbTaDGW8nzDVVuEcQi8">
            piell anslutning till obligatorisk skiljedom och den nu genomförda
            lagstift- ningen är synnerligen ringa. I båda fallen förutsättes
            att skiljedom skall vara obligatorisk angående tolkningen och
            tillämpningen av de kollektiva avtalen. Även de principiella anhängarna
            av det obligatoriska skiljedoms- förfarandet lära ju förutsätta,
            att den, som icke respekterar skiljedomsut- slaget, skall drabbas
            av påföljd. Det kan möjligen tänkas, att de socialde- mokratiska
            föreskrifterna om skiljedomsförfarandet skulle innehålla lind-
            rigare straffbestämmelser än de, som vid 1928 års riksdag fastställdes.
            Detta är emellertid icke ur arbetaresynpunkt det centrala i denna
            fråga. I båda fallen skola arbetarna vara bundna att böja sig
            för domar, som fällas icke på grund av fastställda lagföreskrifter
            utan på grund av bestämmel- serna i de kollektiva avtalen, vilka
            ingalunda utgöra ett uttryck för de av- talsslutande parternas
            gemensamma rättsuppfattning utan i stället utgöra ett besked om
            den makt parterna kunnat utveckla vid tiden för avtalets slutande.
            En lag, som på förhand upphöjer på sådant sätt tillkomna be- stämmelser
            till lags värde och betydelse, torde utan överdrift kunna be-
            tecknas som en företeelse, vilken icke har något gemensamt med
            objektiv rättsuppfattning. Detta omdöme är berättigat om varje
            föreskrift angå- ende obligatorisk skiljedom. Arbetarna förbjudas
            att vidtaga någon åtgärd till försvar för sina in- tressen, under
            det att endast det öppet använda lockoutvapnet berövats ar- betsköparna.
            Dessa senare hava emellertid i sin hand så många medel, att de
            under hela avtalstiden kunna föra strid mot arbetarna utan att
            det faller under de i lag förbjudna stridsåtgärderna. Om arbetarna
            i anledning av en ofördelaktig tillämpning av gällande avtal lämna
            sina anställningar och icke återgå i anställning förr än avtalet
            tillämpas på ett för dem till- fredsställande sätt, torde detta
            av åtminstone de fem borgerliga ledamö- terna i en domstol komma
            att betecknas såsom en under lagen hänförlig stridsåtgärd. Om
            däremot en arbetsköpare, vid en ådömd enligt hans me- ning ofördelaktig
            tillämpning av avtalet, avskedar arbetarna på grund av »arbetsbrist»
            så lär han alltid komma att bli straffri. Med föreskrifterna i
            nu gällande avtal i allmänhet, där »Arbetsgivare- föreningens»
            $ 23 finnes införd, giva dessa arbetsköparna möjlighet att åstadkomma
            en mängd stridsåtgärder och detta fullt lagliga sådana. Detta
            bevisas även därav, att herr Sydow på den s. k. »arbetsfredskonferensen»
            lät ganska klart antyda, att arbetsköparna komma att kämpa till
            det yt- tersta för att få behålla $ 23 i avtalen och alltså behålla
            rätten att fritt antaga och avskeda arbetare samt fritt leda och
            fördela arbetet. Om en arbetsköpare på grund av tvist med ett
            större eller mindre an- tal arbetare avskedar dessa och antager
            andra i de avskedades ställe, så lära arbetsköparna och med dem
            sympatiserande alltid komma att anse detta som en åtgärd, stående
            i överensstämmelse med alla de avtal, där arbetsköpareföreningens
            $ 23 finnes införd. Likaså om en arbetsköpare i enlighet med bestämmelserna
            om rätten att leda och fördela arbetet efter en tvist förflyttar
            arbetare från ett högre till ett enligt avtalet lägre av-
          </p>
          <pb facs="riksdagen-motions-pdf/data/1929/mot_1929__ak__89/mot_1929__ak__89-003.pdf"/>
          <fw xml:id="i-Ww219ve2QTfkE1yyfxGznM">
            Motioner i Andra kammaren, Nr 89. 15
          </fw>
          <p xml:id="i-N7JqUzLggXF75D8weidtcF">
            lönat arbete, så torde detta ännu komma att betecknas såsom avtals-
            och lagenligt. Detta endast några exempel på de maktmedel, som
            arbetsköpar- na hava till sitt förfogande utan att en enda motsvarighet
            finnes på ar- betaresidan. Det enda försvaret i dylika situationer
            har varit och är de maktmedel, som arbetarna haft i sina fackliga
            organisationers kampbered- skap. Det lagstadgade obligatoriska
            skiljedomsförfarandet vrider försvars- vapnet ur arbetareklassens
            hand men lämnar arbetsköparen i alla dessa avseenden oberörd.
            Detta blir, som vi ovan framhållit, fallet med varje lagföreskrift
            om obligatoriskt skiljedomsförfarande i arbetstvister i det kapitalistiska
            samhället, och det blir i stort sett endast straffsatserna och
            en del mer eller mindre formella föreskrifter, som kunna variera.
            Detta senare får emellertid sällan betydelse, när det gäller de
            i kollektivavtalet mer eller mindre klart föreskrivna arbetsvillkorens
            tillämpning på arbets- platserna. Med ovanstående hava vi påvisat,
            hurusom varje lagstiftning på detta område med den nuvarande samhälls-
            och produktionsordningen bliver mot arbetarna och deras fackliga
            organisationer riktade klasslagar. Vi hava därmed även påvisat
            den ringa skillnad, som förefinnes mellan deras ståndpunkt, som
            säga sig vara principiella anhängare av lag på detta om- råde,
            och den ståndpunkt, som förfäktas av den nu genomförda lagens
            tillskyndare. Varje tal om, att de som arbetat för den nuvarande
            lagens genomförande gjort detta för att skapa likställighet och
            rättvisa mellan arbetare och ar- betsköpare, framstår i sin rätta
            belysning, om man betänker, att samma grupper icke ansett det
            lämpligt eller nödvändigt att tillerkänna de i statstjänst anställda
            ens den rätt, som man sagt sig vilja lagfästa för ar- betarna
            på den enskilda arbetsmarknaden. »Arbetsfredslagens» föresprå-
            kare ha ju velat göra gällande, att de föreslagit och kämpat för
            denna lagstiftning, emedan de ansågo det erforderligt att lagfästa
            den rättsord- ning, som i och i samband med kollektivavtalet utformats
            på arbetsmark- naden. Hur har det varit med de kollektiva avtalens
            genomförande och godkännande från statens sida av den kollektiva
            avtalsformen för de i sta- tens tjänst anställda arbetarna? På
            de flesta områden ha statsmyndigheter- na vägrat godkänna den
            kollektiva avtalsformen, och där den genomförts, har det i en
            hel del fall skett först efter långvariga strider med de berörda
            arbetarna. Den strid telegrafverkets linjearbetare förde för genomföran-
            de av en kollektiv överenskommelse angående arbetsvillkoren torde
            de flesta ännu hava i minnet, och alla torde ännu kunna påminna
            sig den kamp telefonisterna måste föra för en lösning av samma
            fråga, och huru polisen med ridpiskorna jagade dem och andra på
            Stockholms gator un- der denna strid. Detta senare skedde till
            och med under en socialdemokra- tisk regeringsperiod. De statsanställdas
            krav på att få en förhandlingsord- ning, som gåve dem rätt att
            överlägga med statsmyndigheterna om arbets- och lönevillkoren,
            framfördes för snart ett tjugutal år sedan, men ännu ha
          </p>
          <pb facs="riksdagen-motions-pdf/data/1929/mot_1929__ak__89/mot_1929__ak__89-004.pdf"/>
          <fw xml:id="i-Emdrc5XuQik777UeJBRDJp">
            16 Motioner i Andra kammaren, Nr 89.
          </fw>
          <p xml:id="i-XxpdJotLTf6uXgvfnAD2Zx">
            statsmakterna och regeringar av olika partifärg antingen vägrat
            eller ock uraktlåtit att tillmötesgå dessa ytterst rimliga anspråk.
            Detta är några exempel på den »rättsordning» staten tillämpar
            mot de i dess tjänst anställda och den strid staten fört med dessa
            anställda för att undgå att vid statens egna arbetsplatser få
            införd den »rättsordning», som för arbetsmarknaden i övrigt ansetts
            så fördelaktig, att den måste bindas med lag. Ovanstående torde
            utgöra ett bevis till utöver de många, som förut givits för att
            »arbetsfredslagen» uteslutande är en mot arbetarna riktad klass-
            lag, och att densamma icke är tillkommen med tanke på att skapa
            rättvisa. Vi hava här icke ingått på någon detaljgranskning av
            de omskrivna lag- bestämmelserna och detta medan vi betrakta hela
            lagen såsom ur arbetare- synpunkt förkastlig, och vi vilja, med
            hänvisning till vad här ovan an- förts samt med hänvisning till
            vad som anfördes i motion 450 i andra kammaren vid 1928 års riksdag,
            föreslå att riksdagen må besluta,
          </p>
          <p xml:id="i-VwNg2xMakxqQSv6EJmLZ1E">
            att lagen om kollektivavtal och lagen om arbetsdomstol omedelbart
            upphävas.
          </p>
          <p xml:id="i-8pcj38s4b2tXsgjGmtXdoW" type="date">
            Stockholm den 19 januari 1929.
          </p>
          <p xml:id="i-DFYsSn4bq58pAQVwPKCxFk">
            Edoff Andersson. Viktor Herou. Aug. Spångberg. Oscar Öhman. J.
            P. Dahlén. Verner Karlsson. Nils Flyg.
          </p>
          <p xml:id="i-GRwnkfTvrqtDUGPVFUMQhp">
            Stockholm, Svenska Tryckeriaktiebolaget, 1929.
          </p>
        </div>
      </div>
    </body>
  </text>
</TEI>
