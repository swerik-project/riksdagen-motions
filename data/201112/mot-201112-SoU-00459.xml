<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00459">
  <teiHeader>
    <fileDesc>
      <titleStmt>
        <title>Personlig assistans</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personlig assistans</title>
          <idno type="rdwebb">GZ02So459</idno>
          <rs type="number">So459</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So459/text</ref>
          <ref type="dokument_url_html">http://data.riksdagen.se/dokument/GZ02So459</ref>
          <ref type="dokumentstatus_url_xml">http://data.riksdagen.se/dokumentstatus/GZ02So459</ref>
          <ref type="doc">http://data.riksdagen.se/fil/53E7CD7F-E7A3-43C1-B027-99F2052CF0D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DdNKhJv93keeZrBVodYsgy" type="signed"/>
        <correspContext corresp="i-DdNKhJv93keeZrBVodYsgy">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="numbering" xml:id="i-VcuDfTEeZLFTmvJ5SK8MQo">
          <date when="2011-10-06"/>
        </correspAction>
        <correspAction type="submission" xml:id="i-9sfQs7Vqg1E2KGuCHx6qz2">
          <date when="2011-10-05"/>
        </correspAction>
        <correspAction type="transfer" xml:id="i-HxkkhfA9nNvgbnu8kWeWA">
          <date when="2011-10-01"/>
        </correspAction>
        <correspAction type="assigned" xml:id="i-9BY8dYpKGD4QSw1ZwsYGdR"/>
        <correspContext corresp="i-9BY8dYpKGD4QSw1ZwsYGdR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HgnSd7ZPwWT1JHuBo4mTvJ">
            1 Förslag till riksdagsbeslut
          </head>
          <list style="ol">
            <item xml:id="i-G7u51uyNY3aj2cbZoR3GAb">
              Riksdagen begär att regeringen skyndsamt lägger fram förslag
              till en ändring av 9 a § lagen (1993:387) om stöd och service
              till vissa funktionshindrade, så att ursprungsintentionerna i
              LSS om möjligheten att leva ett liv som andra uppfylls.
            </item>
            <item xml:id="i-CL3mQXhtW1CQCT7x2awknX">
              Riksdagen tillkännager för regeringen som sin mening vad som
              anförs i motionen om att regeringen bör utreda om regelverken
              för personlig assistans är ändamålsenligt utformade för att möjliggöra
              arbete och ett aktivt föräldraskap.
            </item>
          </list>
        </div>
        <div type="motContent">
          <head type="h1" xml:id="i-9NMa9RNJ3C19tCG9pd4yT7">
            2 Personlig assistans handlar om mänskliga rättigheter
          </head>
          <p xml:id="i-UNcL759tFEWz8oKhgbhZG">
            En av grundtankarna med personlig assistans är att människor
            med funktionsnedsättning ska få leva det liv som de vill leva.
            Personlig assistans har förbättrat livskvaliteten enormt för många
            och är en av de viktigaste jämlikhetsreformerna i Sveriges historia.
          </p>
          <p xml:id="i-Y6uaiA7zqTNiypnfJPWa4Q">
            I FN-konventionen om mänskliga rättigheter för personer med funktionsnedsättning
            fastslås rätt till självbestämmande och rätten att kunna delta
            i samhället. Personlig assistans är en av de serviceformer som
            FN-konventionen beskriver som en rättighet. Målet med service
            som personlig assistans är inkludering och deltagande i samhället.
            Det handlar alltså om en rättighet som sträcker sig långt utöver
            rätten att få hjälp med dusch, påklädning och andra liknande ting.
            Det handlar om en rätt till personlig assistans som skapar full
            delaktighet rätt till medborgarskap med andra ord.
          </p>
          <p xml:id="i-37tQ2keuUfN4E9v6AHrHgd">
            FN-konventionens rättighet till service hör till de så kallade
            ekonomiska, sociala och kulturella rättigheterna. När det gäller
            dessa finns det inte en absolut rättighet till dem, utan hur de
            garanteras är beroende av landets resurser. Men i konventionen
            anges att: Med avseende på ekonomiska, sociala och kulturella
            rättigheter åtar sig varje konventionsstat att vidta åtgärder
            och till fullo utnyttja sina tillgängliga resurser (to take measures
            to the maximum of its available resources). Det vill säga att
            Sverige har ett ansvar att maximalt använda sina resurser för
            att se till att rättigheterna blir verklighet.
          </p>
          <p xml:id="i-SjtandEjwVHnPzrHwaMiTZ">
            I en rapport om assistansersättningens samhällsekonomiska effekter
            (Socialstyrelsen, 2008-131-27) finner Socialstyrelsen att personlig
            assistans också är en samhällsekonomiskt kostnadseffektiv insats
            som borde utökas till fler personer.
          </p>
          <head type="h1" xml:id="i-N8FEPwPRcE7jmBennbzC9q">
            3 Besparingstrenden
          </head>
          <p xml:id="i-6nrv3Y5ta964ovZ4XswWZZ">
            LSS-kommittén har sett över lagstiftningen och lämnat förslag
            i sitt slutbetänkande Möjlighet att leva som andra (SOU 2008:77).
            Samtidigt som det finns vissa bra förslag i utredningen så har
            alltför många av förslagen sin grund i att man vill spara pengar.
            Generellt sett ser Vänsterpartiet inte stora möjligheter till
            det om man samtidigt ska uppfylla Sveriges åtaganden om rättigheter
            för personer med funktionsnedsättning, vilket vi tveklöst måste
            göra.
          </p>
          <p xml:id="i-KfbajyxzHUvHdtQQ2BxrMD">
            Regeringen lade i våras fram en proposition med anledning av
            en del av utredningens förslag (2009/10:176 Personlig assistans
            och andra insatser åtgärder för ökad kvalitet och trygghet) och
            vi förväntar oss att fler förslag kommer. Vänsterpartiet kommer
            att återkomma till assistansfrågorna såväl övergripande som i
            detalj framöver.
          </p>
          <p xml:id="i-HWDpxr9y4BvGRxYLZqteeB">
            Både i utredningen och i regeringens proposition problematiseras
            kostnadsutvecklingen när det gäller personlig assistans. Regeringen
            skriver att den ser dämpande av kostnader som en av fyra principiella
            utgångspunkter i politiken kring personlig assistans. Vi anser
            att den personliga assistansen inte ska kosta mer än nödvändigt,
            men för Vänsterpartiet är inte kostnadsdämpning en principiell
            utgångspunkt i sammanhanget, utan rätten till en god personlig
            assistans ska stå i fokus.
          </p>
          <p xml:id="i-TPrwGuCz2j7JAGkFtBHZKJ">
            I sin proposition skriver regeringen att kostnadsutvecklingen
            ska uppmärksammas nu och även fortsättningsvis. Den skriver vidare
            att möjligheter att dämpa kostnadsutvecklingen måste övervägas.
            Detta är självklart en signal till ansvariga myndigheter.
          </p>
          <head type="h1" xml:id="i-9g7yGqhUbcJf9Y3gswQrCU">
            4 Akuta behov av lagändringar
          </head>
          <p xml:id="i-6PP3yrCigFSDv9zhRg1gin">
            Det stora och akuta problemet när det gäller personlig assistans
            i dag är den utveckling av Försäkringskassans bedömningar av begreppet
            grundläggande behov, som påbörjats utan politiska beslut.
          </p>
          <p xml:id="i-CP85aJZ1REnvBP1zDLhADK">
            Till de grundläggande behoven räknas hjälp med personlig hygien,
            hjälp med måltider, hjälp med att klä av och på sig, hjälp med
            att kommunicera med andra och annan hjälp som förutsätter ingående
            kunskaper om den som har funktionshindret. För att vara berättigad
            till assistansersättning måste dessa grundläggande behov bedömas
            kräva assistans minst tjugo timmar per vecka.
          </p>
          <p xml:id="i-FHjsnnhfh46zvcCJ8DbsYS">
            Försäkringskassans bedömningar har på senare år skärpts på ett
            orimligt sätt som inte står i överensstämmelse med lagstiftningens
            intentioner. Detta inleddes 2007, men utvecklingen har sedan dess
            eskalerat. Den nya linjen innebär att endast integritetskänsliga
            delar i de grundläggande behoven ska räknas när det ska avgöras
            om en persons grundläggande behov uppgår till minst tjugo timmar
            per vecka. Ett exempel som ofta nämns och tillämpas i verkligheten
            är att Försäkringskassan inte längre anser att det föreligger
            ett för assistansersättning grundläggande behov vid måltider i
            de fall man själv kan föra mat till munnen, även om funktionsnedsättningen
            innebär att man inte själv kan skära, tillreda eller plocka fram
            maten. Ett annat exempel är att det inte räknas in i grundläggande
            behov att kunna tvätta sitt eget hår, utan Försäkringskassan räknar
            endast in assistansbehov vid toalettbesök och att kunna tvätta
            sig i övrigt vid bedömningen av om man kan sköta sin hygien.
          </p>
          <p xml:id="i-5iubD4Hv7gzPQzA3AdeoT1">
            De skärpta bedömningarna har lett till att många helt blivit
            av med sin assistansersättning och utvecklingen går allt snabbare.
            2010 hamnade 269 tidigare assistansberättigade under 20-timmarsgränsen
            vid omprövningar och under första halvåret 2011 var antalet 159.
            Detta innebär att allt fler nu förlorar sin assistans vid omprövningar.
          </p>
          <p xml:id="i-E1ULk1ohuPCxaX4PWLG7ce">
            Försäkringskassan har haft i uppdrag att rapportera till regeringen
            om sitt arbete när det gäller bedömningar av grundläggande behov.
            En sådan rapport kom också under sommaren. Rapporten berör dock
            inte alls de problem som många beskrivit. I stället är inriktingen
            att gå vidare på den inslagna linjen när det gäller grundläggande
            behov samt att ta fram metoder för att på ett mer enhetligt sätt
            kunna bedöma övriga behov som kan berättiga till assistans.
          </p>
          <p xml:id="i-F4itJ1ygNbz3nhDovhBpxL">
            Socialstyrelsen har samtidigt haft i uppdrag att i samarbete
            med Försäkringskassan utarbeta en metod för att bedöma grundläggande
            behov av assistans, ett så kallat behovsbedömningsinstrument.
            Ett första försök till detta fick omfattande kritik på grund av
            de frågor som handläggarna skulle ställa till dem som ansökte
            om assistans. Frågorna uppfattades som mycket integritetskränkande.
            Ett nytt försök att ta fram ett behovsbedömningsinstrument har
            nu gjorts och presenterades den 31 augusti. Det finns fortfarande
            en oro för vad det innebär, men kritiken har mildrats.
          </p>
          <p xml:id="i-RVHLg4L17CtKmUTkWixaFa">
            2009 tog socialutskottet del av den oro som många då kände när
            det gäller risken för att bli av med assistanstimmar och att vid
            bedömningarna få sitt liv kartlagt i detalj genom integritetskänsliga
            frågor. Efter förslag från utskottet antog riksdagen ett tillkännagivande
            som innebar att regeringen skulle följa frågan om bedömningar
            av grundläggande behov noggrant och återkomma till riksdagen efter
            att Försäkringskassan och Socialstyrelsen hade utfört de ovan
            nämnda uppdragen. Vi förväntar oss alltså att regeringen snart
            återkommer i frågan.
          </p>
          <p xml:id="i-ByxQofxbNYdPRK69eRm7Vt">
            Även om kritiken mot förslaget till behovsbedömningsinstrument
            nu är mildare än efter det att det första förslaget kom, så förändrar
            det inte grunden för den oro som många känner för att helt eller
            delvis bli av med sin assistans. Antalet beviljade timmar per
            person stiger, men detta gäller dem med de mest omfattande funktionsnedsättningarna.
            Andra som tidigare haft en självklar rätt till assistans blir
            av med timmar eller känner oro inför sin omprövning.
          </p>
          <p xml:id="i-QGbsx7eVDGBHuFcr4rhJjf">
            För de personer som blir av med sin assistansersättning innebär
            det ofta en personlig katastrof. Möjligheterna att leva ett liv
            som andra begränsas påtagligt, trots uppenbara behov av assistans
            som tidigare hade lagstöd. Många görs beroende av anhöriga.
          </p>
          <p xml:id="i-PnL3yQnxrDPLujXKTCen1e">
            Assistansberättigades rätt att arbeta och vara föräldrar är inte
            tillräckligt tydliga i lagstiftningen i dag, men det är ändå så
            att personlig assistans har möjliggjort arbete och aktivt föräldraskap
            för många. Om de som förlorar sin personliga assistans i stället
            görs beroende av hemtjänst innebär det att föräldrar som behöver
            hjälp till och från miljöer utomhus inte kan få det. Det finns
            väldigt små möjligheter att inom ramen för hemtjänsten vara med
            sina barn i lekparker, gå i skog och mark, besöka nöjesfält m.m.
            Eller för den delen att följa med sina barn när de är i behov
            av sjukvård. I barnkonventionen är det tydligt att barn inte får
            diskrimineras på grund av att föräldrarna har funktionsnedsättningar.
            När det gäller arbete så är personlig assistans i många fall en
            förutsättning för att kunna arbeta och kan dessutom utgöra skillnaden
            mellan att kunna arbeta heltid och/eller att inte kunna arbeta
            alls, med ohälsa och usel självkänsla som följd. Den som nu blir
            av med sin assistansersättning kan därför få betala ett högt pris.
          </p>
          <p xml:id="i-H7zkcSTLcXLbXt84BL3j8k">
            Denna nya praxis stämmer inte överens med de åtaganden Sverige
            har ingått enligt FN:s konvention om rättigheter för personer
            med funktionsnedsättning.
          </p>
          <p xml:id="i-F3ynWJhUtcFwGwGXRkmMWK">
            Försäkringskassan nya bedömningslinje har bekräftats av en dom
            i vad som då hette Regeringsrätten, nu Högsta förvaltningsdomstolen.
            För att vända utvecklingen krävs därför lagändringar.
          </p>
          <p xml:id="i-Wr21vXB9JBTjSrX8hSHz3F">
            Riksdagen bör därför begära att regeringen skyndsamt lägger fram
            ett förslag till ändring av 9 a § lagen (1993:387) om stöd och
            service till vissa funktionshindrade, så att man uppfyller ursprungsintentionerna
            i LSS om möjligheten att leva ett liv som andra.
          </p>
          <head type="h1" xml:id="i-W72eArLrhvLYZ6zKopgrpw">
            5 Undanröj hinder för arbete och föräldraskap
          </head>
          <p xml:id="i-Xez65UhZ7JUdXc5hxxS28d">
            Samhället bör göra allt för att alla ska ha lika stora möjligheter
            att arbeta och vara aktiva föräldrar. Tyvärr kvarstår många hinder
            för detta och en del av dem kan ha ganska enkla lösningar.
          </p>
          <p xml:id="i-5XBBoT5xMb1nGk5GQQq8PJ">
            Ett konkret fall, som kommit till vår kännedom, gäller en man
            som bor i Göteborg. Han fick ett erbjudande om arbete i Stockholm.
            Precis som många andra ville han behålla sin anknytning till sin
            bostadsort och veckopendla. Detta visade sig vara mycket svårt
            eftersom assistansersättningen inte täcker assistans i samband
            med de resor han skulle behöva göra och assistentens uppehälle
            på arbetsorten. Valmöjligheterna han då ställdes inför var att
            tacka nej till jobbet, flytta eller betala assistanskostnaderna
            ur egen ficka. Detta är en situation som en person utan omfattande
            funktionsnedsättning inte skulle sättas i. Han tvingades slutligen
            tacka nej till jobbet.
          </p>
          <p xml:id="i-MRxxhKhAgcP7Z6epiX1nje">
            Denna typ av hinder i regelverken för assistans måste tas bort.
            När hindren innebär att man måste tacka nej till ett arbete är
            det tydligt att hindret kan vara negativt ur ett samhällsekonomiskt
            perspektiv.
          </p>
          <p xml:id="i-9Z5niQACHhJtazwoWnog3b">
            Regeringen bör därför låta utreda om regelverken för personlig
            assistans är ändamålsenligt utformade för att möjliggöra arbete
            och aktivt föräldraskap.
          </p>
          <p xml:id="i-4qHsdobb12oPEvfFL8gPbE">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-8nKZLVA6j2CmJ4ejHZrmbL">
              Eva Olofsson (V)
            </item>
            <item xml:id="i-K479R3JGCrhxoD5Yr8gam9">
              Bengt Berg (V)
            </item>
            <item xml:id="i-Y41ST2d7Xg5VcJzjdVh1wK">
              Marianne Berg (V)
            </item>
            <item xml:id="i-BsSFDE23ETiyRnypwC6FHX">
              Amineh Kakabaveh (V)
            </item>
            <item xml:id="i-UWuonpXM3KvH6cyHPB56eW">
              Lena Olsson (V)
            </item>
            <item xml:id="i-3AmmsYhiPFuWn9qq8RBKYG">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
