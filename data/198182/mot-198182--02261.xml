<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02261">
  <teiHeader>
    <fileDesc>
      <titleStmt>
        <title>Säkerhets- och försvarspolitiken samt totalförsvarets fortsatta  utveckling (prop. 1981/82:102)</title>
        <author>Boiwie Bernström och Eva Winther</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhets- och försvarspolitiken samt totalförsvarets fortsatta  utveckling (prop. 1981/82:102)</title>
          <idno type="rdwebb">G5022261</idno>
          <rs type="number">2261</rs>
          <ref type="dokument_url_text">http://data.riksdagen.se/dokument/G5022261/text</ref>
          <ref type="dokument_url_html">http://data.riksdagen.se/dokument/G5022261</ref>
          <ref type="dokumentstatus_url_xml">http://data.riksdagen.se/dokumentstatus/G5022261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-UTp2h4U19YnGkWT1oeLekG</idno>
            <name>EVA WINTHER</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SD8sX7PXiQNdf1H2dkDQPe" type="signed"/>
        <correspContext corresp="i-SD8sX7PXiQNdf1H2dkDQPe">
          <note type="signatory" corresp="i-95F4sSt2W2tyXAwECzMBoc"/>
          <note type="signatory" corresp="i-UTp2h4U19YnGkWT1oeLekG"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2261/mot_198182__2261-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:2261
          </p>
          <p>
            Bonnie Bernström och Eva Winther Säkerhets- och försvarspolitiken
            samt totalförsvarets fortsatta utveckling (prop. 1981/82:102)
          </p>
          <p>
            I inledningen till totalförsvarspropositionen uttalar statsministern
            att förmågan att möta verkningarna av överraskande anfall måste
            förbättras, ”vilket får konsekvenser inom civilförsvarets alla
            verksamhetsområden. Bl. a. är det önskvärt att föryngra personalen
            i krigsorganisationen och förbättra utbildningen.” De praktiska
            förslagen för att ge föryngring och bättre utbildning är dock
            mycket begränsade. Propositionen utgår nämligen från försvarskom-
            mitténs förslag, och där togs inte vara på de möjligheter till
            ett mer flexibelt personalutnyttjande — trots att direktiven till
            kommittén öppnade möj- ligheter för sådana lösningar. Folkpartiets
            företrädare i kommittén gjorde därför i två betänkanden särskilda
            yttranden, utgående från möjligheten att föryngra civilförsvaret
            genom direktrekrytering av yngre män och kvinnor. I särskilt yttrande
            föreslogs att civilförsvaret skulle få grundrekrytera 5 000 yngre
            per år för att därmed på sikt få en jämn åldersstruktur i stället
            för nuvarande ”förgubbade” organisation, med huvuddelen av personalen
            bestående av män i åldrarna 48—65 år. Av dessa 5 000 beräknades
            att omkring 2 000 borde utgöras av värnpliktiga, som tillförs
            civilförsvaret i stället för det militära försvaret. Det skulle
            förbättra civilförsvaret, samti- digt som det militära försvaret
            avlastades utbildningskostnader på ungefär 150 miljoner per år.
            En del av dessa pengar skulle kunna överföras till civilförsvaret
            för att bekosta den förbättrade utbildningen där. Medan det militära
            försvarets kortaste grundutbildningstid är 7,5 månader beräknas
            civilförsvaret behöva sex veckor, eventuellt tre—fyra veckor,
            för grund- utbildning. Kommitténs förslag innebär att endast vapenfria
            får någon mer omfat- tande grundutbildning för civilförsvaret.
            Risken är då uppenbar att man får en närmast total manlig dominans
            i det direktrekryterade civilförsva- ret. Detta vore olyckligt.
            Det finns ingen anledning att införa en könsupp- delning av det
            slag som skulle följa om man inskränkte sig till att grund- rekrytera
            vapenfria tjänstepliktiga. I det följande återges huvuddelen av
            folkpartisternas särskilda yttrande i försvarskommittén:
          </p>
          <p>
            Manskapet inom civilförsvaret utbildas över huvud inte, endast
            befälet ges utbildning. Detta medför att civilförsvarets enheter
            inte kan väntas vara användbara direkt efter mobilisering. Eftersom
            kommittén betonar
          </p>
          <pb facs="riksdagen-motions-pdf/data/198182/mot_198182__2261/mot_198182__2261-002.pdf"/>
          <p>
            Mot. 1981/82:2261 4
          </p>
          <p>
            att överraskande angrepp bör vara styrande för planeringen är
            det nöd- vändigt att ge utbildning åt hela civilförsvarets organisation.
            Utgångspunkten för de två närmaste femårsperioderna bör vara att
            civilförsvaret varje år får rekrytera 5 000 yngre. För att öka
            andelen kvin- nor i organisationen bör 1 000—1 500 kvinnor i åldern
            20—25 år tas ut. Kvar står då ett behov av 3 500—4 000 yngre män.
            Dessa bör tas ut i samband med inskrivningen, genom befattningsbeskrivningar
            som jäm- förs med individernas förutsättningar. Det innebär att
            civilförsvaret och militära försvaret ”konkurrerar” på lika villkor
            om dessa personer. Civil- försvaret har dock också möjlighet att
            rekrytera bland vapenfria. Det kan också tänkas att civilförsvaret
            för vissa uppgifter kan nyttiggöra yngre män som av olika skäl
            inte anses lämpliga för någon av försvarsmaktens krigs- befattningar
            och som därför i dag antingen frikallas eller placeras som handräckningsvärnpliktiga.
            Det finns dock ingen anledning förmoda att civilförsvaret i större
            grad skulle kunna byggas upp av personer som i dag frikallas från
            militärt försvar av medicinska och sociala skäl. Gör vi antagandet
            att 1 500 vapenfria passar för utbildning inom civil- försvaret
            kvarstår ett behov av ytterligare omkring 2 000 direktrekryterade
            yngre män, som i så fall undantas från militärutbildning. Under
            år med stort antal vapenfria minskar rimligen behovet av andra
            direktrekryterade och tvärtom. Dessa två grupper blir därmed delvis
            kommunicerande kärl, vilket bör underlätta både för civilförsvaret
            och det militära försvaret att hålla något så när jämn utbildningskvantitet
            år från år. Om civilförsvaret får utbilda sin personal redan i
            20—25 årsåldern kan denna civilförsvarsutbildning sedan nyttiggöras
            i krigsorganisationen i omkring 30 år. Vi finner det starkt motiverat
            att under 1980-talet ge civilförsvaret ungefär 5 000 direktrekryterade
            yngre per år. Därmed skulle om tio år en tredjedel av organisationen
            vara kraftigt föryngrad. Denna tredjedel skulle då också vara
            utbildad — och ur detta utbildade manskap bör efter hand befäl
            tas ut. De befälsuttagna får — t. ex. i 30-årsåldern — en vidareutbildning.
            Vårt förslag innebär att civilförsvaret efter 30 år skulle ha
            en jämn ålderssammansättning, med ungefär 5 000 per årsklass i
            åldrarna 20—50 år. Eftersom civilförsvaret i dag har så hög medelålder
            är det årliga perso- nalomsättningsbehovet bortåt tre gånger större
            än de 5 000 vi nämnt ovan. Det betyder att man jämsides med direktrekryteringen
            måste fortsätta att också rekrytera äldre, t. ex. bland 47-åringar
            som går ur värnpliktsåldern. Vi har ingen invändning mot att man
            även i detta sammanhang söker en viss föryngring, genom att bl.
            a. överföra vissa värnpliktiga vid tidigare åldrar. Man bör dock
            vara mycket återhållsam med att överföra vapenut- bildade, eftersom
            detta skulle betyda att den militära utbildningen inte nyttiggjordes
            för det som den främst är avsedd för, alltså försvarsmaktens förband.
            På sikt vore det mest rationella en för alla medborgare gemensam
            totalförsvarsplikt där man utgick från de totala personaltillgångarna
            och de totala behoven för att sedan placera var och en efter individuella
            egenskaper och färdigheter. Folkpartiets landsmöten sedan 1977
            har utta- lat sig för en sådan lösning. Av historiska skäl har
            vi dock en manlig värnplikt utformad i en tid när man över huvud
            inte brydde sig om civila totalförsvarsfunktioner. Även för överblickbar
            tid kan och bör vi behålla ett system där flertalet män utbildas
            för uppgifter inom militärt försvar. Men vi måste på olika sätt
            minska skadorna för civila totalförsvarsgrenar
          </p>
          <pb facs="riksdagen-motions-pdf/data/198182/mot_198182__2261/mot_198182__2261-003.pdf"/>
          <p>
            Mot. 1981/82:2261 5
          </p>
          <p>
            av värnplikten i hittillsvarande utformning, samtidigt som en
            minskning av antalet grundutbildade inom militärt försvar skulle
            innebära möjlighe- ter till bättre balans mellan kvalitet och
            kostnader inom militärt försvar. Som vi nämnt ovan är det omöjligt
            att ange det antal vapenfria tjänste- pliktiga som årligen kan
            tillföras civilförsvaret genom grundrekrytering. Dels varierar
            antalet vapenfria över tiden. Dels måste principen vara att man
            utgår från individens förutsättningar, och att uttagning till
            civilför- svaret ska göras genom att jämföra individer med de
            befattningsbeskriv- ningar som måste göras för varje uppgift inom
            civilförsvaret. Det finns också regionala aspekter — civilförsvaret
            behöver finnas över hela landet. Eftersom grundutbildning för
            civilförsvaret beräknas bli tämligen kort för de flesta, 4—6 veckor,
            kan också sägas att civilförsvaret inte är en helt lyckad krigsplacering
            för vapenfria. Där så är möjligt vore det mer ratio- nellt att
            kunna krigsplacera den vapenfrie i en verksamhet där man kunde
            utnyttja alla 420 dagarna i vapenfriutbildningen. För ett mindre
            antal är en sådan placering under hela utbildningstiden möjligt
            inom civilförsvaret. Vapenfria skulle sannolikt kunna bli av stor
            betydelse inom andra delar av det civila totalförsvaret, där det
            är lättare att ge meningsfulla arbetsupp- gifter i fredstid, alltså
            sådana verksamheter som till skillnad från civilför- svaret är
            i funktion redan i fred. Sjukvården, åldringsvården och barnom-
            sorgen är sådana exempel. För lämpade vapenfria bör också andra
            lös- ningar prövas, t. ex. arbete i kommunernas beredskapsanläggning
            och för uppgifter inom ekonomiskt försvar. Vi ser med tillfredsställelse
            att civilförsvaret i princip ges rätt till den fredstida brandpersonalen.
            En självklar följd av denna princip synes oss vara att elever
            på kommande gymnasielinjer med inriktning mot brand- mansutbildning
            vid 20-årsåldern tas in i civilförsvarets krigsorganisation och
            därmed untantas från militärutbildning. Civilförsvaret skulle
            bli långt effektivare genom vårt förslag till föryng- ring. Genom
            försvarskommitténs uttalanden om att totalförsvaret måste kunna
            möta överraskande inledda anfall är det orimligt att ha kvar ett
            system där merparten av civilförsvarets personal över huvud inte
            utbildas. Vårt förslag innebär att civilförsvaret årligen grundutbildar
            5 000 yngre. Skulle man i stället rekrytera en stor del betydligt
            äldre blev den årliga pesonalomsättningen större, och därmed vore
            det långt fler som årligen måste utbildas. Det är därför mycket
            som tyder på att den långsiktigt billigaste lösningen — om man
            vill ha ett utbildat civilförsvar — är just att grundutbilda yngre
            som sedan kan utnyttjas lång tid i organisationen. Ur denna grupp
            av grundutbildade bör man sedan undan för undan ta ut de mest
            lämpade till befäl. Nuläget innebär att civilförsvaret över huvud
            inte utbildar sitt manskap, medan försvarsmakten utbildar väsentligt
            fler än man har användning för. Redovisningen för budgetåret 1978/79
            visar att 49 900 värnpliktiga ryckte in till militärgrundutbildning.
            Av dessa utbildades endast 40 000 för krigsorganisationen. Var
            femte värnpliktig drog alltså utbildningskostna- der utan att
            krigsplaceras. Vi anser inte att vårt förslag strider mot den
            allmänna värnplikten. Tvärtom är det angeläget att inom denna
            mer än i dag variera utbildnings- tider med hänsyn till krigsuppgiften,
            för att kunna minska de totala kost- naderna. Vi anser det också
            angeläget att bryta nuvarande totala gräns mellan militärt och
            civilt försvar — även yngre män ska anses göra en fullgod insats
            om de direktrekryteras för krigsplacering i en civil totalför-
            svarsuppgift.
          </p>
          <pb facs="riksdagen-motions-pdf/data/198182/mot_198182__2261/mot_198182__2261-004.pdf"/>
          <p>
            Mot. 1981/82:2261 6
          </p>
          <p>
            Värnplikten skulle därmed ges en mer flexibel tillämpning, så
            att den bättre passade det totala försvarets behov, samtidigt
            som kostnaderna kan minskas. Flertalet västeuropeiska länder låter
            krigsorganisationens behov styra antalet värnpliktiga som grundutbildas
            inom militärt försvar, medan Sverige valt en betydligt mer stel
            och därmed också dyrare lösning, som i lägen med pressade ekonomiska
            ramar lett till stora obalanser, t. ex i form av inställda repetitionsövningar
            och föråldrad materiel. Vi finner det principiellt felaktigt att
            ta ut unga män till förband som inte kan ges nödvändig beväpning
            och utbildning för ett krigs mycket hårda villkor. De skulle redan
            från början få ett alltför stort underläge mot en modernt utrustad
            angripare med stor rörlighet och eldkraft, med pansar som skydd.
            Vi menar att värnplikten är ett utomordentligt värdefullt instrument
            för att förse försvarsmakten med just den personal den behöver.
            Inget annat system medger så stor flexibilitet och så god effekt
            hos försvaret för ett land med mobiliseringsförsvar. Men flexibiliteten
            skulle förloras om man anser sig vara slaviskt bunden till att
            utbilda så många som möjligt av alla män, födda 20 år tidigare.
            Då har man inte ett flexibelt system utan i stället ett mycket
            låst system. Detta blir ännu mer låst om man också är ovillig
            att variera utbildningstiderna. Värnpliktsprincipen bör på sikt
            utvidgas till att bli en totalförsvarsplikt, innefattande både
            militärt försvar och de civila totalförsvarsgrenarna. Det är helt
            i linje med totalförsvarstanken över huvud. Och därmed skulle
            man också frångå hittillsvarande könsgränser. En av de enklare
            civilförsvarsuppgifterna — bevakningsuppgiften — överförs av folkrättsliga
            skäl från civilförsvaret till militärt försvar, och i samband
            därmed föryngras personalen dramatiskt. Hittills har den upp-
            giften, som de flesta andra inom civilförsvaret, skötts av män
            i åldrarna 48—65 år. Efter överföringen till militärt försvar
            blir det i stället personal i åldrarna 20—47 år. Det är fullt
            lika befogat att sänka åldrarna för andra, oftast tyngre och mer
            fysiskt krävande uppgifter inom civilförsvaret. För vissa uppgifter
            hos direktrekryterade yngre till civilförsvaret kom- mer sannolikt
            att gälla längre utbildningstider än för huvuddelen av de värnpliktiga
            inom militärt försvar. För de flesta grundrekryterade till civilförsvaret
            däremot behövs en väsentligt kortare utbildning, 4—6 vec- kor.
            Vi anser inte att det vore rationellt att förlänga denna utbildning
            bara för att få en mindre skillnad i tid mellan denna och utbildning
            inom militärt försvar. Tecken finns i stället på att även militärt
            försvar borde kunna utbilda kortare tid för vissa funktioner.
            Det går inte heller att säga att vårt försvar skulle innebära
            att man överger ”folkförsvaret”. Det skulle förutsätta att man
            inte alls räknar civilförsvaret. En årsklass 20-åringar består
            av ungefär 110 000 personer. I dag undan- tas drygt hälften, nämligen
            kvinnorna och de män som frikallas vid in- skrivningen. Från det
            militära försvaret undantas vidare de vapenfria männen. Resten
            kallas in till grundutbildning — varierande mellan 7,5 och 15
            månader — men inte heller alla dessa krigsplaceras. En del faller
            bort under grundutbildningen. Andra fullgör hela värnplikten men
            krigsplace- ras ändå inte. Dagsläget innebär att av en årskull
            på 110 000 personer krigsplaceras 40 000, alltså ungefär 37 procent,
            inom militärt försvar. Därtill krigspla- ceras ett antal vapenfria
            i civila totalförsvarsgrenar. Vissa yngre kvinnor krigsplaceras,
            främst genom sjukvårdens bestämmelser för anställd perso- nal.
          </p>
          <pb facs="riksdagen-motions-pdf/data/198182/mot_198182__2261/mot_198182__2261-005.pdf"/>
          <p>
            Mot. 1981/82:2261 7
          </p>
          <p>
            Vårt förslag skulle innebära att fler yngre än i dag krigsplaceras,
            näm- ligen de yngre kvinnor vi vill grundutbilda till civilförsvaret
            på samma villkor som männen. Vårt förslag till föryngrat civilförsvar
            innebär därför en ökning av den andel av en årskull som krigsplaceras.
            Andelen som krigsplaceras inom militärt försvar skulle i vårt
            förslag kunna minska från 40 000 till 38 000. Sannolikt blir minskningen
            inte fullt så stor, då ju var femte värnpliktig i dag inte krigsplaceras,
            och även bland denna grupp i dagens system finns sannolikt en
            del som från början skulle kunna tas ut för civilförsvaret. Om
            andelen till militärt försvar minskade från 37 till 35 procent
            av en årskull 20-åringar (samtidigt som civilförsvaret ökar mer
            genom fler kvin- nor) har knappast någon avgörande förändring
            inträtt som skulle göra att Sverige frångått ”folkförsvaret”.
          </p>
          <p>
            Det vi ovan redovisat är alltså ett förslag i riktning mot en
            totalförsvars- plikt. Det konkreta förslaget är att civilförsvaret
            skall få en kraftig föryng- ring genom direktrekrytering av yngre
            män och kvinnor. Med hänvisning till vad som anförts hemställs
            att riksdagen hos regeringen begär att i motionen skisserad lösning
            läggs till grund för en långsiktig föryngring av civilförsvaret.
          </p>
          <p>
            Stockholm den 24 mars 1982
          </p>
          <p>
            BONNIE BERNSTRÖM (fp) EVA WINTHER (fp)
          </p>
          <pb facs="riksdagen-motions-pdf/data/198182/mot_198182__2261/mot_198182__2261-006.pdf"/>
          <p>
            LiberTryck Stockholm
          </p>
          <p>
            1982
          </p>
        </div>
      </div>
    </body>
  </text>
</TEI>
