<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-02545">
  <teiHeader>
    <fileDesc>
      <titleStmt>
        <title>Norrbotniabanans förverkligande</title>
        <author corresp="i-Wg4JiBuxTz9fesArDXiMko i-Vo3YjbvPDcwbepLXUMMiDZ">av Helena Lindahl och Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2545 av Helena Lindahl och Per Åsling (C)</title>
          <idno type="rdwebb">H2022545</idno>
          <rs type="number">2545</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2022545/text</ref>
          <ref type="dokument_url_html">http://data.riksdagen.se/dokument/H2022545</ref>
          <ref type="dokumentstatus_url_xml">http://data.riksdagen.se/dokumentstatus/H2022545</ref>
          <ref type="docx">http://data.riksdagen.se/fil/50DF25B0-2940-47A8-B1BB-F6FD77556C51</ref>
          <ref type="pdf">http://data.riksdagen.se/fil/55957653-F21F-4F66-97AA-A13252E970AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DpumAAkQZBtWaq9EXH1MYV" type="signed"/>
        <correspContext corresp="i-DpumAAkQZBtWaq9EXH1MYV">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="submitted" xml:id="i-2DyZnZtC2o5uqnp2ScszLz">
          <date when="2014-11-10"/>
          <time when="16:18:58"/>
        </correspAction>
        <correspAction type="reviewed" xml:id="i-JiBZRvM5pw4x22xwEn8cG3">
          <date when="2014-11-10"/>
          <time when="20:07:13"/>
        </correspAction>
        <correspAction type="referred" xml:id="i-XAbMxGHhsMhZWdHYeCobyT">
          <date when="2014-11-12"/>
        </correspAction>
        <correspAction type="assigned" xml:id="i-8SfTdaDytsnmwDWHhUWZhE">
          <date when="2016-10-04"/>
          <time when="22:39:44"/>
        </correspAction>
        <correspContext corresp="i-8SfTdaDytsnmwDWHhUWZhE">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Tb1SbqynQgmokpTRaSEmZG"/>
        <correspContext corresp="i-Tb1SbqynQgmokpTRaSEmZG">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2545 av Helena Lindahl och Per Åsling (C) Norrbotniabanans förverkligande</div>
      </div>
      <div type="motBody">
        <div type="motProposal" subtype="förslag">
          <head xml:id="i-J3Vq3JNWMwXDb8dLRCwKPs">
            Förslag till riksdagsbeslut
          </head>
          <list style="ol">
            <item xml:id="i-6bmREZt5p2RUvQa3ETVZFM">
              Riksdagen tillkännager för regeringen som sin mening vad som
              anförs i motionen om att inleda diskussioner med berörda regioner
              och intressenter och att skyndsamt hitta finansieringslösningar
              för Norrbotniabanans förverkligande, såsom att låta kapital från
              de allmänna pensionsfonderna investeras i svensk transportinfrastruktur.
            </item>
            <item xml:id="i-DWM7yMc1PEt8BSkLPwP7Jd">
              Riksdagen tillkännager för regeringen som sin mening vad som
              anförs i motionen om att regeringen ska undersöka möjligheterna
              att Norrbotniabanan, och då i första hand sträckan Umeå–Skellefteå,
              ska finnas med i den nationella infrastrukturplanen 2017–2028.
            </item>
          </list>
        </div>
        <div type="motContent">
          <head type="h1" xml:id="i-6UWHPXajySSD1TqkZgqASm">
            Motivering
          </head>
          <p xml:id="i-EXEHmWfzdjQ5xX7hz3YQdm">
            Trafikverket, som sköter järnvägar och vägar i Sverige, konstaterar
            i sin investeringsplan fram till 2025 att behoven och önskemålen
            är betydligt större än tillgången på medel. Trots att alliansregeringen
            satsat stora pengar, behövs det mer.
          </p>
          <p xml:id="i-HDTnoLV2puDBp1WMddhvA7">
            Under många årtionden har infrastrukturen försummats och det
            har blivit allt mer tydligt. Sverige har under lång tid halkat
            efter, och det kommer att bli både kostsamt och dyrt att bygga
            upp vägar och järnvägar till de nivåer som är nödvändiga för både
            befolkningens och näringslivets behov av transporter.
          </p>
          <p xml:id="i-AssMhBr4ZTXScVFmHnDdNN">
            En mycket viktig satsning för Sverige och dess skogs- och gruvnäring
            är att slutföra byggnationen av Botniska korridoren – ett infrastrukturstråk
            som även av EU-kommissionen, efter en ansökan från alliansregeringen,
            också nu prioriteras som ett viktigt stråk för Europa. Idag fattas
            27 mil järnväg innan den Botniska korridoren är hopbyggd – sträckan
            mellan Umeå och Luleå – den så kallade Norrbotniabanan.
          </p>
          <p xml:id="i-MXSmGKMc2RiZHSzx61vW1w">
            Beslutet från EU-kommissionen att ge TEN-T-status till Botniska
            korridoren innebär att Norrbotniabanan kan få en medfinansiering
            på upp till 50 % för planeringskostnader och upp till 30 % för
            byggarbetskostnader. Detta är en extremt viktig faktor och framgång
            vad gäller tillskott av medel.
          </p>
          <p xml:id="i-XV3QQnKnSEJTg7cxprZhAx">
            Norrbotniabanan har dessvärre inte prioriterats i den nationella
            infrastrukturplanen för åren 2014–2025. Med tanke på de resurser
            som redan nu satsats i form av medel och arbete och med tanke
            på att medfinansiering även kan fås via EU, är det av största
            vikt att arbetet inte stannar av.
          </p>
          <head type="h2" xml:id="i-HzaTXF53drdei2q9uUG6Kz">
            AP-fonderna kan förstärka svensk infrastruktur
          </head>
          <p xml:id="i-8Ata5j3zr4yGTjcPXsTEYR">
            En möjlig finansieringslösning för Norrbotniabanan och andra
            viktiga infrastruktursatsningar är att låta de statliga allmänna
            pensionsfonderna investera mer i infrastruktur. Fungerande transporter
            är en förutsättning för ekonomisk tillväxt. Att låta AP-fonderna
            placera pengar i svensk infrastruktur skulle därför långsiktigt
            bidra till både pensionernas utveckling och ekonomisk tillväxt.
          </p>
          <p xml:id="i-17NEVEXecGQfQormRRqyQM">
            Eftersom investeringsbehovet är stort och statens reformutrymme
            är begränsat, är det nödvändigt att hitta nya finansieringslösningar
            för svensk infrastruktur. I flera jämförbara länder finansieras
            många samhällsviktiga infrastrukturobjekt i just offentlig-privat
            samverkan (OPS).
          </p>
          <head type="h2" xml:id="i-Vi1tJBfW4bp37zgzMbEybr">
            Behov, utmaningar och möjligheter
          </head>
          <p xml:id="i-NJ6HHhuZDdDXdk8UB8w94G">
            Idag får industrierna i norra Norrland förlita sig på stambanan
            som är över 100 år gammal. Stambanan har tvära kurvor och branta
            lutningar, vilket gör att hastigheten är låg och enkelspåret gör
            att risken för störningar är stor. Väntetiderna för mötande tåg
            är ineffektiva och bidrar till att Stambanan i övre Norrland är
            fullbokad de tider som godskunderna efterfrågar. Stambanan har
            dessutom nått kapacitetstaket och duger inte som ett effektivt
            och långsiktigt hållbart alternativ för godstransporterna i norra
            Norrland.
          </p>
          <p xml:id="i-DmDx52Vmc2S2K9infip8zg">
            Även basindustrin är i behov av bättre järnvägsinfrastruktur,
            och den industrin finns väl representerad längs norra Norrlandskusten.
            De behöver ökad kapacitet, lägre kostnad och högre leveranssäkerhet.
            Industrin i norra Sverige står för en betydande del av Sveriges
            nettoexportvärde och behöver en infrastruktur som är kostnadseffektiv.
          </p>
          <p xml:id="i-S6AsYYjgXEz97TzskayEsW">
            Dessutom skulle Norrbotniabanan vara en viktig satsning för Europa
            och detta är också något som EU-kommissionen noterat. I exempelvis
            nordvästra Ryssland finns stora tillgångar på råvaror så som skog,
            malm och mineraler. För att dessa resurser ska kunna nyttjas är
            en effektiv infrastruktur nödvändigt. Norrbotniabanan skulle binda
            samman Europas järnvägsnät med Finland och med nordvästra Ryssland
            på ett effektivt sätt. Om satsningen på Norrbotniabanan uteblir,
            är det stor risk att vi hamnar utanför de större stråken när utvecklingen
            börjar ta fart.
          </p>
          <p xml:id="i-Mnb9NS8XKDrHPNUKooLXEA">
            Norrbotniabanan skulle också halvera restiderna efter Norrlandskusten
            med betydande regionförstoring som följd. För exempelvis Skellefteås
            del skulle arbetsmarknadsområdet växa från dagens ca 80 000 personer
            till över 300 000 personer. Men världen tar inte slut i och med
            landsgränserna i norr. Efter bågen runt Bottenviken bor det över
            600 000 människor och finska Uleåborg ligger bara 13 mil från
            gränsen och är en växande stad som har stort universitet och en
            blomstrande it-industri. En norrbotniabana skulle göra det möjligt
            att åka mellan universiteten i Luleå och Uleåborg på cirka två
            timmar. En annan intressant aspekt är att det från Luleå är närmare
            till Murmansk än till Stockholm. I regionen Murmansk finns tolv
            städer och över en och en halv miljon människor.
          </p>
          <head type="h2" xml:id="i-UhyKse45Xyy4ZuNHEH1u5h">
            Stor enighet om Norrbotniabanan i norr
          </head>
          <p xml:id="i-WTJJVZykCTDUUT6HUsFPcY">
            Det finns en mycket stark vilja att förverkliga Norrbotniabanan
            i både Norr- och Västerbotten och det gäller såväl offentliga
            institutioner, näringsliv som vanliga medborgare. För att samla
            regionen bildades 2009 ett särskilt bolag – Norrbotniabanan AB.
            Orsaken till detta var att ge det fortsatta arbetet en tydlig
            juridisk och organisatorisk plattform, men också för att markera
            allvaret gällande länens ambition och engagemang för att genomföra
            projektet.
          </p>
          <p xml:id="i-MvHJFQmKFqFdCgAimmYKgo">
            Därför är det viktigt att regeringen inleder diskussioner med
            berörda regioner och intressenter såsom Norrbotniabanan AB, för
            att skyndsamt hitta finansieringslösningar för Norrbotniabanans
            förverkligande. Detta är nu möjligt genom det beslut om statliga
            förhandlingspersoner för bl.a. norra Sverige som den tidigare
            alliansregeringen tagit. Det är ett välkommet beslut som innebär
            att Norrbotniabanan AB har en motpart att diskutera med. Viljan
            att hitta en lösning för banans genomförande är stark och det
            finns även en stor öppenhet att diskutera olika möjliga finansieringslösningar.
            Det är värt att ta på allvar.
          </p>
          <head type="h1" xml:id="i-CzMUJQMsSCvxFC3REjTcau">
            Detta bör riksdagen ge regeringen tillkänna.
          </head>
        </div>
        <div type="motSignatures">
          <list>
            <item xml:id="i-BH7XWVw5YELGy4xfBVWgAp" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-R2xaBMaArYgvQBjSfdmHS4" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
