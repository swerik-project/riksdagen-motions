<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__403/mot_1927__ak__403-001.pdf"/>
      <div type="motHeader" xml:id="i-V9qRJKG52QRiGWbrUjLpQ">
        <div type="motTitle" xml:id="i-QrgH9krpfrhgq97iuRMfQi"/>
        <div type="motSubmissionInfo" xml:id="i-2EhH6py19JYSF9yoBSQ473"/>
      </div>
      <div type="motBody" xml:id="i-SPHm77ytrBT1c7knZ2qS2r">
        <div xml:id="i-HBEwz1unLERX1C8QEszACu">
          <p xml:id="i-4jN6557CwRFxmgjbZoDfLJ">
            Motioner i Andra kammaren, Nr 403. 21
          </p>
          <p xml:id="i-85r8X4adshuKyH61SoYWtE">
            Nr 403.
          </p>
          <p xml:id="i-5osZpq8NCtabvVw2zq6fEf">
            Av herr Pehrsson i Göteborg, i anledning av Kungl. Maj:ts pro-
            position, nr 116, angående omorganisation av det högre skolväsendet
            m. m.
          </p>
          <p xml:id="i-RRCRSsQFPQu5342J1wxFNu">
            I den mångfald av förslag som inrymmas i den kungl. propositionen
            är det givetvis frågan om anknytningen mellan folkskolan och den
            högre sko- lan som bildar själva kärnpunkten. Det synes då för
            den som över huvud önskar en reformering av den högre skolan i
            syfte att göra den mera lämpad efter en nyare tids läge och därmed
            följande nya krav olyckligt, att denna vitala punkt i förslaget
            lider av så starka brister i fråga om objektivt bedö- mande och
            hänsynstagande till olika intressen och behov, att den icke utan
            fara för den framtida utvecklingen torde kunna läggas till grund
            för den avsedda reformen. Grundfelet synes vara att propositionen
            i sitt ställnings- tagande på denna punkt ej kunnat lösgöra sig
            från ett alltför snävt beroende av de organisatoriska principer,
            som framkommit i skolkommissionens för- slag, och vilka trots
            betydande avvikelser i den praktiska utformningen lik- väl i själva
            problemets uppläggning även sätta sin prägel på propositionens
            nu föreliggande förslag. Visserligen innebär ju förslaget endast
            »ett partiellt förverkligande av kravet på anknytning mellan läroverket
            och den 6-åriga grundskolan&gt;. En generell omläggning av organisationen
            bör nämligen, heter det, »icke nu» genomföras, varför propositionen
            accepterar ett s. k. blandat system. Det är dock tydligt, ju mer
            man tränger in i förslagets detaljer, att den möjlighet för den
            nuvarande organisationens bibehållande i viss utsträck- ning,
            som i förslaget inrymmes, endast är att betrakta som ett provisorium
            och ingalunda innebär någon möjlighet till verklig konkurrens
            mellan de olika organisationstyperna. En försöksanordning av den
            art, som av skol- sakkunnige i deras betänkande förordats och
            som även i övrigt mött starka sympatier, avvisas sålunda bestämt.
            Det synes likväl, som om en sådan åt- gärd, varigenom inom samma
            läroanstalt en verklig tävlan mellan olika lin- jer kunde komma
            till stånd, borde innebära den bästa möjligheten att erfa- renhetsmässigt
            nå fram till en säkrare slutsats än som varit möjlig genom de
            jämförelser, som hittills kunnat ske mellan läroverken och den
            under helt andra former arbetande kommunala mellanskolan. Från
            denna synpunkt torde propositionens underkännande av betydelsen
            av dylika försök, med hänvisning till de olika meningar som fortfarande
            efter så många års erfa- renhet gjorts gällande beträffande den
            kommunala mellanskolans undervis- ningsresultat jämförda med läroverkens,
            icke äga full bärkraft.
          </p>
          <pb facs="riksdagen-motions-pdf/data/1927/mot_1927__ak__403/mot_1927__ak__403-002.pdf"/>
          <p xml:id="i-U2rkZkm9opwzoU7ENqVCbV">
            22 Motioner i Andra kammaren, Nr 403.
          </p>
          <p xml:id="i-EDf6ezfJyw5XGKECaYQjZV">
            Den varsamhet, som även departementschefen finner vara av nöden,
            synes också direkt peka på ett försök att genom provisoriska anordningar
            vinna en mera faktisk erfarenhet rörande de olika organisationsformernas
            värde och bärighet. Ett verkligt vägande skäl för en dylik varsamhet
            och emot ett definitivt fastlåsande av utvecklingen på det sätt,
            som kungl. propositionen, trots allt tal om »partiell reform»,
            i verkligheten avser genom sitt uppställande av den 4 åriga realskolan
            som normaltyp, måste anses ligga däri, att trots den mångåriga
            diskussionen i frågan någon enhetlig mening icke på långt när
            kunnat vinnas. Tvärtom står i närvarande stund kanske skarpare
            än någon- sin mening mot mening i fråga om sättet för anknytningen.
            Den uppfattning, som i kungl. propositionen företrädes, har i
            stort sett sina anhängare inom folk- skolans värld, under det
            den mötts av det skarpaste motstånd bland represen- tanterna för
            den högre skola, vars reformerande frågan närmast gäller. Det
            är vidare att märka, att detta motstånd ytterligare stärkts och
            betonats ge- nom den överväldigande kritik, som kommit förslaget
            om 6-årig bottenskola till del från representanter för universitets-
            och högskolemyndigheter, bland vilka tydligen stor oro uppkommit
            för det försvagande av den högre bild- ningen, som man där anser
            vara en given följd av en allmän skolorganisation av denna typ.
            Det torde slutligen icke kunna förnekas, att samma syn- punkter
            på denna fråga i mycket stor utsträckning framkommit inom vad
            man kan kalla för den allmänna bildade opinionen, sådan den särskilt
            fram- kommit i pressorgan av skilda färger. På alla dessa håll,
            där motstånd rests mot en enhetsskoleorganisation av den art som
            föreslagits av skolkommissionen och som även i den förelig- gande
            proposition principiellt godtagits, har man dock icke velat motsätta
            sig ett varsamt fortskridande på den redan inslagna vägen att
            möjliggöra en lättare övergång mellan den lägre och högre skolan.
            Ett förslag i denna riktning som på olika håll vunnit starka sympatier
            är det som redan vid remissbehandlingen av skolkommissionens betänkande
            framkom i ett flertal kollegiers uttalanden och även vid tvenne
            läroverksläraremöten vunnit en så gott som enhällig anslutning
            och som avser en 5-årig realskola grundad på 4-årig bottenskola.
            Denna ståndpunkt har även intagits av reservanterna inom skolöverstyrelsen,
            d. v. s. av den samfällda läroverksavdelningen vid behandlingen
            av nyssnämnda betänkande. Vad som härmed skulle vinnas vore ett
            tillmötesgående av de sociala krav, som främst motiverat enhetsskoletanken,
            utan ett försvagande av de bildnings- resultat, som med nuvarande
            ordning förvärvas. Man har på flera håll med stark motivering
            framhållit en sådan anknytning som den punkt, där de sociala och
            pedagogiska kraven lämpligast kunde förenas. Och som en syn- nerlig
            styrka i detta förslag har man kunnat framhäva det socialt ekonomiska
            företräde, som ligger däri, att den onödiggör den mångomtalade
            förlängning av den normala studietiden, som synes ofrånkomlig
            för den radikalare en- hetsskolelinjen.
          </p>
          <pb facs="riksdagen-motions-pdf/data/1927/mot_1927__ak__403/mot_1927__ak__403-003.pdf"/>
          <p xml:id="i-VUMZj53wSgpSDQXKqMoS1u">
            Motioner i Andra kammaren, Nr 403. 23
          </p>
          <p xml:id="i-AC1Js1misHzPxXw6XJbyY3">
            Inför den framskjutna ställning ifrågavarande starkt motiverade
            förslag intagit i diskussionen kring skolfrågan, där det ofta
            framställts som den linje, efter vilken skolsystemet uteslutande
            borde uppdragas, måste det väcka det största uppseende, att det
            icke fått någon som helst plats i det s. k. blan- dade system,
            som propositionens förslag erbjuder. Och den knapphändiga argumentering
            med' vilken ifrågavarande förslag avvisas av departements- chefen
            är näppeligen av den art, att den kräver ett bemötande utöver
            vad här redan anförts. I varje fall synas inga vägande skäl hava
            framkommit mot anställande av försök med denna linje i en utsträckning,
            som skulle möjliggöra en praktisk erfarenhet av dess eventuella
            företräden eller brister i jämförelse med de andra formerna. Ett
            sådant försök skulle i själva verket i många avseenden vara av
            större värde än det i propositionen föreslagna försöket med lyceilinje,
            vars motivering till huvudsaklig del ligger i det und- vikande
            av studieförlängningen, som även genom här ifrågavarande linje
            skulle vinnas. Från här anförda synpunkter synes det sålunda önskvärt,
            att den i kungl. propositionen föreslagna organisationen bleve
            ersatt med en provisorisk lös- ning, upptagande utom de i propositionen
            företrädda linjerna med 6- och 3-årig grundskola även en organisation
            med 5-årig realskola på 4-årig bottenskola. Med en sådan anordning
            skulle den värdefulla praktiska erfarenheten så småningom få fälla
            sitt utslag i en fråga, där de teoretiska diskussionerna hittills
            fått vara vägledande men icke lyckats övervinna motsatserna i
            åsikter. Om det över huvud är betänkligt att utan grundvalen av
            en någorlunda stadgad folkmening lagstifta i en hela folket berörande
            fråga, torde detta vara i särskild grad riskabelt på det ömtåliga
            område av samhällsorganisationen, som utgöres av det unga släktets
            undervisning och fostran. Här gäller det om någonsing att pröva
            sig fram och oberoende av förutfattade meningar söka nå fram till
            den bästa möjliga lösningen.
          </p>
          <p xml:id="i-Qktw6smYCKoi1kxvhZRct3">
            Jag får med anledning av ovanstående hemställa,
          </p>
          <p xml:id="i-7AUQFwgH6MnxeZzTF5RUkF">
            att riksdagen måtte, med avslag å Kungl. Maj:ts proposi- tion
            nr 116 i vad den rör anknytningen mellan folkskolan och den högre
            skolan, besluta att hos Kungl. Maj:t hemställa om utredning och
            förslag till nästa riksdag, att även 5-klassig realskola, grundad
            på 4-årig folkskola i enlighet med vad ovan sagts, i tillräcklig
            utsträckning må försöksvis komma till användning.
          </p>
          <p xml:id="i-2xbVzYzXQhJeSex8gybagf">
            Stockholm den 18 mars 1927.
          </p>
          <p xml:id="i-WFFQ17X69heRB19uMaTzsv">
            Per Pehrsson.
          </p>
        </div>
      </div>
    </body>
  </text>
</TEI>
