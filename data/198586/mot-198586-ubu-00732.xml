<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00732">
  <teiHeader>
    <fileDesc>
      <titleStmt>
        <title>Maringeologisk forskning</title>
        <author corresp="i-TsSisn5ymPqbg9pei8ZwUg">Sten Sture Paterson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Maringeologisk forskning</title>
          <idno type="rdwebb">G902ub732</idno>
          <rs type="number">ub732</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub732/text</ref>
          <ref type="dokument_url_html">http://data.riksdagen.se/dokument/G902ub732</ref>
          <ref type="dokumentstatus_url_xml">http://data.riksdagen.se/dokumentstatus/G902ub732</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TsSisn5ymPqbg9pei8ZwUg</idno>
            <name>Sten Sture Paterson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NNLYW1B55H4T51Vdkm4wNg" type="signed"/>
        <correspContext corresp="i-NNLYW1B55H4T51Vdkm4wNg">
          <note type="signatory" corresp="i-TsSisn5ymPqbg9pei8ZwUg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_732/mot_198586_ub_732-001.pdf"/>
      <div xml:id="i-GXCb51zUNXadAHZVJXqqq" type="motHeader">
        <div xml:id="i-QNpweKnWuPNRsb9dFQnWmU" type="motTitle"/>
        <div xml:id="i-FGo1GxQRonECgjaPPJTh7W" type="motSubmissionInfo"/>
      </div>
      <div xml:id="i-KrickNSRqkYpYS4hNbkMfo" type="motBody">
        <div xml:id="i-5ULNQfZjjtRCy5Xah1byMu">
          <p xml:id="i-FRCjdj4tDGZWyYTTorQpP1">
            Motion till riksdagen 1985/86:Ub732
          </p>
          <p xml:id="i-4Zzrn31FQSCb9DXcyE27nd">
            Sten Sture Paterson (m) Maringeologisk forskning
          </p>
          <p xml:id="i-VH4fDPZWexmySo8QR2i8qF">
            Havsbottnen utgör två tredjedelar av jordytan, och dess utforskande
            har haft och har ett utomordenligt stort vetenskapligt och praktiskt
            värde. Det räcker i detta sammanhang med att erinra om den förändrade
            världsbild som platt-tektoniken har medfört och att efterkrigstidens
            maringeologiska stu- dier har påvisat exploateringsbara naturresurser
            som Nordsjöoljan och djuphavets manganmoduler. Det är inte överord
            att påstå att Sverige intagit en framskjuten position i havets
            utforskande. Vad vit. ex. vet om havet under den senaste årmiljonen
            grundlades av den svenska Albatross-expeditionen 1947—1948, en
            expedi- tion som väckte internationellt intresse för svensk oceanografisk
            och maringeologisk forskning. Genom utveckling av borrteknik från
            fartyg och geofysiska instrument kunde USA i slutet av 1960-talet,
            med National Science Foundation (NSF) som finansiär, starta en
            borrningsperiod med fartyget Glomar Challenger. Borrningsprogrammet
            blev internationellt 1974 genom att Frankrike, Japan, Sovjetunionen,
            Storbritannien och Västtyskland anslöt sig som betalande medlemmar
            i projektet. Dessa studier av djuphavsborrkärnor gav oss den nya
            bild av havets och kontinenternas utveckling som vi sammanfattar
            i begreppet platt-tektonik. I januari 1985 startade en ny era
            i havets utforskande och då med ett tioårigt program: Ocean Drilling
            Program (ODP). Till ODP:s förfogande står ett för ändamålet ombyggt
            fartyg, SEDCO/BP 471, utrustat med än förbättrad provtagnings-
            och analyskapacitet. För att finansiera projektet får varje deltagande
            nation betala en årlig avgift på 2,5 miljoner dollar (USA betalar
            15—20 miljoner dollar). USA, Frankrike, Canada och Västtyskland
            är redan fullvärdiga medlemmar, fr. o. m. 1986 inträder även Japan,
            och Sovjet är på väg in. Medlemskapet berättigar till deltagande
            i planerings- grupper och i expeditioner. Varje expedition omfattar
            borrningar i ett visst område under en tidrymd av cirka två månader.
            Sex sådana områden (”legs”) planeras per år. European Science
            Foundation (ESF) har tillskapat ett konsortium för Övriga stater
            i Västeuropa med förhoppning om att de tillsammans skall kunna
            tillskjuta avgiften för fullt medlemskap, 2,5 miljoner dollar
            per år. Vid sammanträde med konsortiet i Göteborg i maj 1985 framkom
            det att länder som Nederländerna, Italien och Norge kunde bidra
            med uppemot 400 000 dollar per år, medan det belopp som Sverige
            (naturvetenskapliga forsknings- rådet) erbjöd låg i nivå med Danmarks,
            Belgiens och Schweiz
          </p>
          <pb facs="riksdagen-motions-pdf/data/198586/mot_198586_ub_732/mot_198586_ub_732-002.pdf"/>
          <p xml:id="i-TRtaji9VK2GxCTkCGpg5iR">
            (60 000-80 000 dollar). Övriga deltagare i konsortiet med ungefär
            samma tillskott var Spanien och Grekland. Tillsammans uppgår dessa
            länders bidrag till ca 1,5 miljoner dollar, och förhoppningar
            knöts till att Australien skulle tillskjuta resten. I september
            1985 kom dock ett negativt besked från Australien. I nuläget måste
            Sverige antingen öka sitt åtagande eller stå utanför detta globala
            projekt med konsekvensen att vi detroniseras till en andra klassens
            forskningsnation på det marina området och också att våra duktigaste
            forskare flyr till medlemsländer. Det borrningsprogram som för
            närvarande är fastställt innefattar borr- ningar i Norska havet
            (Baffin Bay), Medelhavet (där man för närvarande borrar) och Perugraven.
            Vid årsskiftet 1987/88 börjar man borra i Weddelha- vet utanför
            Antarktis. Om Sverige skall göra en bestående insats i utforskan-
            det av t.ex. Antarktiskontinenten och dess historiska borde det
            bl.a. ske genom ODP. Inom denna skulle svenska maringeologer få
            helt andra möjligheter att aktivt delta i polarforskningen och
            till en lägre kostnad än från en svensk isbrytare. Under 1988
            fortsätter ODP med borrningar mellan Indien och Antarktis för
            att under 1989 borra på nytt i Stilla havet. Det har diskuterats
            att sedermera gå in i Norra Ishavet, ett område av stort intresse
            för Sverige. Det aktualiserade intresset för svensk polarforskning
            kan således delvis kanaliseras via ODP och ge svenskar möjlighet
            att arbeta i den vetenskapliga frontlinjen med yppersta teknik
            och instrumentering och i samarbete med världens ledande maringeologer.
            En bättre postdoktoral utbildningsmiljö för svenska förmågor kan
            knappast tänkas. Utforskandet av oceanerna i övrigt är nödvändigt
            för förståelsen av klimatväxlingar och havets roll i detsamma,
            havet som recipient i ett längre perspektiv och hur naturresurserna
            som exempelvis metallanrikningar bildas och var de tidigare bildats.
            Skall Sverige delta i exploateringen av resurserna är det av utbildningsskäl
            nödvändigt att god kompetens i maringeologi finns inom landet.
            Vi har en maringeologisk institution i Göteborg och flera maringeologer
            som tillhör det internationella toppskiktet. Vi bör ge dessa en
            reell chans att få fortsätta sin verksamhet i Sverige och samverka
            internationellt inom ODP:s ram. Vid tidpunkten för fastställandet
            av anslagsframställningen 1986/87 från naturvetenskapliga forskningsrådet
            fanns ännu förhoppningar om bidrag till ODP från Australien med
            en miljon USD. Australiens avstående innebär att ESF:s konsortium
            måste täcka in den felande en miljon dollar. Hittills har ESF
            förhandlat fram ett ”kandidatmedlemspris” som ger rätt att delta
            i vissa delar av ODP:s verksamhet. NRF konstaterar dock i sin
            budgetskrivelse att ”fortsatt detaljplanerande och deltagande
            i expeditionerna 105 och framåt är dock ytterst begränsat eller
            helt uteslutet i och med att ESF ännu ej blivit fullvärdig medlem
            av ODP.” Expedition 107 startade den 1 januari 1986. NRF:s äskande
            till ODP-programmet för budgetåret 1986/87 uppgår till sammanlagt
            1,3 milj. kr. varav 500 000 kr. är nytillskott. Rådet betonar
            att ett deltagande på denna nivå inte motsvarar vare sig ODP-programmets
            stora utvecklingspotential eller de svenska intressena i detta
            program”. I föredragandens överväganden till proposition 1985/86:100,
            bil. 10, kommenteras ej särskilt NFR:s äskande till ODP. Betydelsen
            av detta 10-årsprogram för svensk forskning är dock så stor att
            fast anslag bör anges.
          </p>
          <p xml:id="i-UjBPttsSCVo48ofZE57gdD">
            Mot. 1985/86 Ub732
          </p>
          <pb facs="riksdagen-motions-pdf/data/198586/mot_198586_ub_732/mot_198586_ub_732-003.pdf"/>
          <p xml:id="i-8BpqjLp11msFc5ByurN5KW">
            Anslagets storlek kan, under förutsättning av motsvarande höjd
            anslagsnivå Mot. 1985/86 hos medlemsländerna inom ESF, beräknas
            till 400 000 USD/år. Ub732
          </p>
          <p xml:id="i-JgWAXEiz4ovo6tkGxBGKuM">
            Hemställan
          </p>
          <p xml:id="i-PuCwLVyEoaNfKwNEStgixL">
            Med hänvisning till vad som ovan anförts i denna motion hemställs
            att riksdagen som sin mening ger regeringen till känna att inom
            ramen för anslaget till naturvetenskapliga forskningsrådet 3 milj.
            kr. anvisas till kostnaderna för Sveriges deltagande i ODP.
          </p>
          <p xml:id="i-V2dHiFUpR5UysFrktexSqd" type="date">
            Stockholm den 23 januari 1986
          </p>
          <div xml:id="i-PwQBrSRSpdbNTq7tLtvtRC" type="signatureBlock">
            <list xml:id="i-RcK9mKoErpUuzbsU3YXWE5">
              <item xml:id="i-3AhvqzznS95xPBkhbD7Vyr" who="i-TsSisn5ymPqbg9pei8ZwUg" type="signature">
                Sten Sture Paterson (m)
              </item>
            </list>
          </div>
        </div>
      </div>
    </body>
  </text>
</TEI>
