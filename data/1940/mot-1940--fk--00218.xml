<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__218/mot_1940__fk__218-001.pdf"/>
      <fw xml:id="i-392w5XhWq7gcnrSHFTVSAg">
        Motioner i Första kammaren, Nr 218. 3
      </fw>
      <div type="motHeader" xml:id="i-V9xoFCmPUF6KmEnthn7TWq">
        <div type="motTitle" xml:id="i-N9mU6JkLvWnRRs3dQtnScx"/>
        <div type="motSubmissionInfo" xml:id="i-6sJw6LxqmX8JXiTPDzRxKD"/>
      </div>
      <div type="motBody" xml:id="i-V64SRBDhxG87A7i5XdeG6s">
        <div xml:id="i-NC7u5bZtYMPNUcQUZiLQYx">
          <p xml:id="i-B5d8hz7D72unZFv4kqk3CV">
            Nr 218.
          </p>
          <p xml:id="i-8zmVkh8vqbkzYe9YCacDms">
            Av herr Brandt, i anledning av Kungl. Maj:ts proposition med
            för- slag till lag angående förbud mot vissa sammanslut- ningars
            verksamhet.
          </p>
          <p xml:id="i-KxGSnskP4apEQoNaTSbHrv">
            Erfarenheterna från den senaste tidens världshändelser ha visat,
            vilka oer- hörda risker för demokratiska staters existens vissa
            landsskadliga organisa- tioners verksamhet innebär, och den kungl.
            propositionen (nr 260) med för- slag till lag angående förbud
            mot vissa sammanslutningars verksamhet har därför hälsats med
            allmän tillfredsställelse. Den beskrivning, som i lagförslagets
            1 $ första stycket lämnas på den lands- skadliga verksamhet, vilken
            kan föranleda en sammanslutnings upplösning, synes dock icke i
            allo vara ändamålsenlig. Beskrivningen på »brottsrekvisi- tet»
            förefaller att vara på samma gång både för vid och för snäv. Den
            är för vid eller kanske snarare för tänjbar i så måtto, att en
            sammanslutning, vars verksamhet av en regering bedömes såsom ägnad
            att skada rikets för- hållande till främmande makt, i själva verket
            kan vara en ytterst respekta- bel fosterländsk förening för en
            stridbar demokrati, vilken förening emel- lertid av en främmande
            antidemokratisk och auktoritär makts beskickning i vårt land ses
            med oblida ögon. Den tillämpning, som en annan lag fått — lagen
            om transportförbud för vissa tidningar — i vilken förekommer samma
            uttryck om »skada rikets förhållande till främmande makt», visar
            oförtyd- bart faran av s. k. kautschukbestämmelser, ty transportförbudet
            har fak- tiskt drabbat även en tidning med klart nationell och
            demokratisk hållning. Beskrivningen är åter för snäv i så måtto,
            att en sammanslutning inte kan upplösas förrän dess verksamhet
            visat sig ägnad att allvarligt skada rikets försvar etc. — d.
            v. s. först sedan det redan är för sent att effek- tivt ingripa.
            Härtill kommer, att lagens giltighetstid är begränsad och att
            lagen förty är avsedd att tillämpas endast under en utrikespolitiskt
            särskilt farofylld tid såsom den nuvarande. En sammanslutnings
            antidemokratiska och landsskadliga verksamhet under normala tider
            betraktas således såsom skäligen ofarlig, ehuruväl dess frukter
            inte skulle bli så bittra i ett lands ödestimma, om de inte fått
            mogna i fred under lugnare förhållanden. Det har visserligen hittills
            betraktats såsom en självklar sak, att en demo- kratisk stat bör
            visa en obegränsad tolerans gentemot även sådan agitation och
            propaganda, vilken därest den krönes med framgång kommer att avliva
            demokratien själv — men demokratierna ha på sistone måst lära
            om! Det kan inte vara rimligt att demokratierna ta dödsrisk för
            att tillförsäkra även demokratiens uppenbara fiender demokratiens
            speciella privilegier, yttrande-, tryck- och församlingsfrihet,
            vilka demokratiens fiender utnyttja endast för
          </p>
          <pb facs="riksdagen-motions-pdf/data/1940/mot_1940__fk__218/mot_1940__fk__218-002.pdf"/>
          <fw xml:id="i-95ck1C6HDB78CM3KUTLYwj">
            4 Motioner i Första kammaren, Nr 218.
          </fw>
          <p xml:id="i-4BdV8X9BpAZkUVvjV9oVJM">
            att skapa ett samhällsskick utan frihet för oliktänkande. Den
            demokratiska friheten får inte begagnas till att döda friheten;
            sker så, har det demokra- tiska samhället rätt att ingripa. »&gt;Jag
            anser, att du har orätt i allt vad du säger, men jag vill gå i
            döden för att du skall ha rätt att säga det&gt; — är en mycket vacker
            och ofta citerad sentens av en av det demokratiska tänkandets
            heroer. Men den är komplett oförnuftig, och detta just ur demokratisk
            syn- punkt, om den inte får anses förutsätta, att även motparten
            är beredd att, om inte gå i döden för, så åtminstone respektera
            den demokratiska friheten, när han själv kommer till makten. Efter
            erfarenhetens vittnesbörd kan demokratien inte längre lita till
            enbart »andens svärd» i kamp mot diktatursvärmarna; vad som nu
            kräves är att redan propaganda för ett autokratiskt styrelseskick
            straffbelägges och detta vare sig propagandan utgår från personer,
            tillhörande samhällsfarliga sam- manslutningar, eller från enskilda.
            En förbudslag såsom den nu av Kungl. Maj:t föreslagna är visserligen
            befogad, men den blir föga effektiv, om den inte kompletteras
            med strafflagsbestämmelser mot offentlig propaganda för dik- taturideal,
            alltså för fascism, nazism och bolsjevism. Riktigare uttryckt
            bör en förbudslag vara ett komplement till en sådan strafflagsparagraf
            och otve- tydigt rikta sig endast emot sammanslutningar, som bedriva
            verksamhet för införande av ett autokratiskt statsskick. I kapitel
            8 strafflagen bör således införas en bestämmelse av innebörd,
            att den som offentligen i tal eller skrift propagerar för ett
            autokratiskt stats- skick skall straffas — och straffas hårt.
            En dylik propaganda måste näm- ligen betraktas såsom en förberedelse
            till införande av ett autokratiskt stats- skick och har därigenom
            karaktären av landsförrädisk verksamhet. På grund av vad jag ovan
            anfört tillåter jag mig vördsamt hemställa,
          </p>
          <p xml:id="i-uBjVdTAuG6ypZY75MdoeC">
            att riksdagen måtte med bifall till Kungl. Maj:ts proposi- tion
            nr 260, justerad på sätt ovan sagts, besluta att i skrivelse till
            Kungl. Maj:t begära strafflagsbestämmelse emot sådan verksamhet,
            som åsyftar införande av ett autokratiskt stats- skick i riket.
          </p>
          <p xml:id="i-E2kVxxvyvHfZmFWd15FnPo" type="date">
            Stockholm den 27 maj 1940.
          </p>
          <p xml:id="i-GqbNuFYn3XPszSbrkp1fXg">
            E. G. C. Brandt.
          </p>
          <p xml:id="i-ASA37pFmpjBHzB6XDEXeBQ">
            Centraltryckeriet, Esselte ab. Stockholm 1940 042238
          </p>
        </div>
      </div>
    </body>
  </text>
</TEI>
