<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__346/mot_1956__ak__346-001.pdf"/>
      <fw xml:id="i-TSZtEK33XczGdEdWH2PxkY">
        Nr 346—351 Motioner i Andra kammaren, nr 346 år 1956 1
      </fw>
      <div type="motHeader" xml:id="i-Rg7Vb25t48BtQPB9qBk5Zv">
        <div type="motTitle" xml:id="i-3ueJEgxe6pYWwajq6dq8VM"/>
        <div type="motSubmissionInfo" xml:id="i-WSymh2XyQzMf9uoc6f4Kp7"/>
      </div>
      <div type="motBody" xml:id="i-2vDPfWBXJwWp14ENjfn3gN">
        <div xml:id="i-Awa7YZbSJLzwZua2UHXqht">
          <p xml:id="i-XUQGUp2MJF84Ypyu9rpzpv">
            Nr 346 Av herr Hjalmarson m. fl., om ökat egnahemsbyggande.
          </p>
          <p xml:id="i-JwvD1yozsssgtrpTUKu4PB">
            Vid undersökningar som utförts både på offentligt och enskilt
            uppdrag för att utröna hur människor i allmänhet skulle vilja
            ordna sina bostadsför- hållanden, om de vore i det läget att de
            själva fritt kunde välja, har man funnit att ett stort antal,
            säkert mer än en tredjedel bland dem, har en be- stämd önskan
            att nå fram till ett eget hem. Detta gäller också dem som redan
            bor i mycket moderna lägenheter i hyreshus. Alldeles oavsett principiell
            in- ställning till äganderätten känner människor i gemen tydligen
            ett djupt lig- gande behov av att ha något, som de verkligen kan
            kalla sitt eget. I vår högrationaliserade och jäktade tillvaro
            behövs en tillflyktsort, där man kan känna sig ha verkligt rotfäste.
            En lägenhet i ett hyreshus, den må vara aldrig så väl utformad
            och utrustad, kan i det avseendet aldrig mäta sig med ett eget
            hem. Att bygga och inreda det egna hemmet, att förvandla ett stycke
            mark till en trädgård blir en gemensam uppgift för familjen som
            ger glädje och sam- manhållning. Svenskens bosättning i stora
            städer är av ganska ungt datum. De flesta av dem, som nu är stadsbor,
            har fortfarande levande förbindelse med landsbygden. Det finns
            därför hos många av oss ett speciellt behov av att behålla kontakten
            med jorden. Genom fortskridande industrialisering brytes allt
            fler hushåll av den art, som är naturlig ute i bygderna, sönder.
            Därmed går mycket av familjege- menskap och samhörighetskänsla
            förlorad. Många som söker sin utkomst i städerna känner sig rotlösa
            därför att de under sina nya förhållanden inte finner någon motsvarighet
            till den samlande miljö de lämnat. I sin dagliga gärning i verkstäder
            och på kontor får många aldrig vara med om att skapa någonting
            som blir färdigt under deras händer, utan en- dast göra ett led
            i en arbetsprocess. Den skaparglädje, som därmed förmenas dem,
            får de som sysslar med det egna hemmets utformning i rikt mått
            ut- lopp för. Ju mera arbetstiden förkortas desto nödvändigare
            blir det att fylla fritiden med stimulerande, skapande sysselsättning.
            För många är det då ett behov att få arbeta med sina händer. Det
            egna hemmet och den egna träd- gården ger långt rikare möjligheter
            därtill än en stadsvåning. Uppväxande barn får i egna-hemmet en
            samlingspunkt, som ger dem både en stark hem- känsla och möjlighet
            att tillfredsställa sitt behov av verksamhet och lek. Egnahemsbebyggelse
            kan därutöver placeras in i landskapet på ett har- moniskt sätt.
            De där boende får aldrig den känsla av trängsel som hör ihop med
            tätbebyggelse, irritationsanledningar minskar och möjligheterna
            att leva sitt eget liv och att finna spontan gemenskap växer.
            De amorteringar egnahemsägaren gör på sina bostadslån innebär
            att han
          </p>
          <p xml:id="i-Cp4D5Ef8VZtyZ87KSP6DAq">
            1 Bihang till riksdagens protokoll 1956. 4 saml. Nr 346—351
          </p>
          <pb facs="riksdagen-motions-pdf/data/1956/mot_1956__ak__346/mot_1956__ak__346-002.pdf"/>
          <fw xml:id="i-AqQyUrbYxXQBNqrDu4jHHR">
            2 Motioner i Andra kammaren, nr 346 år 1956
          </fw>
          <p xml:id="i-UdPgEpn8uDqoNS3f93RoRV">
            spar åt sig själv och sin familj. Med nuvarande regler är han
            efter 25 år helt fri från det statliga lånet och får därmed en
            kraftig reducering av sin bo- stadskostnad. På så sätt leder egnahemssparandet
            till sjunkande levnads- kostnader i framtiden för familjen. Det
            blir ett väsentligt bidrag till famil- jens trygghet och till
            makarnas försörjning på äldre dar för makarnas pen- sionering.
            Egnahemsägaren skapar sig undan för undan en tillgång som står
            sig även om penningvärdet skulle försämras. Han berörs inte av
            de steg- rade hyror som kan bli en följd av stigande byggnadskostnader.
            Med den inriktning människorna helst ger sin bostadsefterfrågan
            och med den stora betydelse egna hemmet som bostadsform uppenbarligen
            har också ur samhällelig synpunkt förefaller det anmärkningsvärt
            att från samhällets sida icke mera gjorts för att uppmuntra just
            denna bostadsform. Den har t. o. m. under flera år medvetet hållits
            tillbaka. I årets statsverksproposition har socialministern liksom
            förra året funnit sig nödsakad att utgå från en sträng begränsning
            av egnahemsbyggandet. Den andel, som egna hemmen representerar
            av den totala bostadsproduk- tionen efter 1948, framgår av följande
            tabell:
          </p>
          <p xml:id="i-6DZ9MVd1YS4dWcZkHVVvKv">
            År Antal Egna hem lägenheter Antal 2 totalt lägenheter 10 övre
            sröin es näset lr in sere jer oe 1 KJB TE IR IR DVS MBE KG 41
            551 9127 22,0 1030 sooeeeeereersreeerrsesesr er ss ss sr ss 43
            935 10 509 23,9 1031 oooeeesereeererrerrseerrssse ss ss ses 39
            784 9332 203,0 1052 ouvsss aj riesse se we w rer bR Kr RK KR RR
            44 751 7147 16,0 1000 oooeeeseeeesereeerrssrres rer rr ss sr ss
            ns d1 911 8 516 16,4 103 oe eeeeeesreresersessreres rss ess ss
            sa 58 213 11 762 20,2
          </p>
          <p xml:id="i-PNkFQy23PjjWmhgktvWoLH">
            Uppenbarligen ger bostadsbyggandets nuvarande inriktning icke
            grund för en förhoppning att så stor del av det samlade bostadsbeståndet
            skall komma att utgöras av egna hem som människorna själva önskar.
            Minst en tredjedel av alla lägenheter skulle då vara egna hem.
            Bostadsbeståndet år 1945 i vissa städer med fördelning efter hustyp
            visas i följande tabell:
          </p>
          <p xml:id="i-4JktdHm5sscvoERvMDACAy">
            Samtliga Därav lägenheter lägenheter i 1-0. 2 Övriga familjs-
            hus hus STOCKHOLM) ss: saved åå es ae era tee rv 0 166 237 421
            23 462 213 959 100 2/, 9,9 Y, 90,1 2/, [6105] 616) 105 272 12
            527 92 745 100 4, 11,9 4 88,1 HY, MAälllÖ: ss ev g sä en ör öm
            ne om 0 10 oer le06 dB) &amp; TR 8 TE 0 61 067 9 038 52 029 100 9/,
            14,8 'Y, 85,2 'Y, Hälsingborg .sssssssssrressrss rr ss ss on sa
            22699 5 266 17 433 100 /, 23,2 9/, 76,8 I, ÅLUDNdssooeeerererer
            rese rrrs rr ss ss oss 11 379 1866 9513
          </p>
          <p xml:id="i-B4GLwWAC1ozxUcxigJ52RX">
            100 9, 16,4 9/, 83,6 9,
          </p>
          <pb facs="riksdagen-motions-pdf/data/1956/mot_1956__ak__346/mot_1956__ak__346-003.pdf"/>
          <fw xml:id="i-HAY7TS6GJGgRMsVcqHYhbB">
            Motioner i Andra kammaren, nr 346 år 1956 3
          </fw>
          <p xml:id="i-DSUezYc6A53gGzexZjzZGn">
            I samtliga ovan redovisade städer torde — såsom en jämförelse
            mellan de båda tabellerna ger vid handen — en förskjutning inom
            byggnadsproduk- tionen ha ägt rum som medfört att egnahemsandelen
            av det totala bostads- beståndet ytterligare sjunkit sedan 1945.
            Anledningen härtill har bl. a. varit att statsmakterna i den svåra
            situation som rått och råder på bostadsmarknaden ansett nödvändigt
            att inrikta alla krafter på produktion av flerfamiljshus. Man
            utgår tydligen från att lägen- heter inom denna bostadstyp skulle
            ställa sig förmånligare. I sin övertro på flerfamiljshusens överlägsenhet
            har statsmakterna vidtagit en rad åtgärder för att gynna denna
            bostadstyp medan egnahemsproduktionen fått stå till- baka. Det
            är ägnat att förvåna att man tagit denna ställning utan att i
            grunden undersöka förutsättningarna för att göra egnahemsproduktionen
            mer kon- kurrenskraiftig. I själva verket har man härigenom avstått
            från att i till- räcklig grad befordra den rationalisering av
            egnahemsproduktionen 'som el- jest varit möjlig och som i viss
            mån slagit igenom i de senaste årens pro- duktion av flerfamiljshus.
            Genom sina belåningsregler och andra bostadspolitiska åtgärder
            blir det staten — långivaren — som bestämmer över bostadsproduktionens
            inrikt- ning medan det på en fri marknad är konsumentens önskemål
            som är av- görande. Dessa regler har också fått till följd att
            huvudparten av nyproduk- tionen tas om hand av kommunala och kooperativa
            företag, och dessa före- tag har huvudsakligen inriktat sin verksamhet
            på framställning av flerfa- miljshus. Om man i dag vill öka egna
            hemmens andel i produktionen förutsätter detta en tidskrävande
            och omfattande planering och dessutom en omställning av själva
            produktionsapparaten. Det är alltså fråga om ett arbete på lång
            sikt, vars igångsättande icke längre bör uppskjutas. Vi har med
            glädje konstaterat att kungl. bostadsstyrelsen i de petita för
            budgetåret 1956/57, som avlämnats i oktober 1955, givit uttryck
            för ett livligt intresse för ökat egnahemsbyggande och därvid
            varit inne på tankegångar som i många avseenden överensstämmer
            med dem som vi ovan framfört. Sedan åtskilliga år pågår en folkvandring
            från landsbygd till städer och samhällen. Det är emellertid inte
            alldeles säkert att denna ström måste fort- sätta hur länge som
            helst. Utvecklingen t. ex. i U.S.A. visar, att en rörelse i motsatt
            riktning kan växa fram. Där söker sig människorna i ökande om-
            fattning från de stora städerna tillbaka till landsbygden. Inte
            mindre än drygt 80 Z av nyproduktionen sker där som egna hem.
            Liknande förhål- landen föreligger som bekant i både England och
            Holland, där radhusen är den dominerande bostadsformen. Detsamma
            kan bli fallet hos oss. Vi för vår del tror att detta skulle vara
            en mycket lycklig utveckling. Vi är övertygade om behovet av att
            vidmakthålla vad man brukar kalla en levande landsbygd, men detta
            kan bara ske om landsbygdens folk kan uppnå lika goda inkomster
            och lika goda bostadsförhållanden som man har i städer och tätorter.
            Jordbruket skall uppenbarligen inte försörja flera män-
          </p>
          <pb facs="riksdagen-motions-pdf/data/1956/mot_1956__ak__346/mot_1956__ak__346-004.pdf"/>
          <fw xml:id="i-95o6f2kQiVFZt1V9Cu7ppc">
            4 Motioner i Andra kammaren, nr 346 år 1956
          </fw>
          <p xml:id="i-JP6hyUXrLRfZthKrRC39GQ">
            niskor än dem som oundgängligen behövs vid en rationaliserad
            drift. Men den omständigheten att människorna lämnar jordbruksnäringen
            behöver inte betyda att de också skall vara tvungna att bryta
            upp från den bygd och den miljö där de vuxit upp. Skall bygden
            kunna hållas levande måste främst dess ungdom kunna beredas välavlönat
            arbete inom industri eller andra arbetsställen, som inte ligger
            alltför långt hemifrån. Vi befinner oss i Sve- rige i stort sett,
            i motsats till många andra industriländer, av ålder i det lyckliga
            läget, att vår industri aldrig har hopats till stora befolkningscentra
            utan ligger spridd runt om i landet. Särskilt under det senaste
            decenniet har en utflyttning från storstäderna av industrier ägt
            rum, främst i samband med utvidgningar. Förmodligen kommer även
            framdeles företagen att finna det förenligt med sina intressen
            att förlägga sin verksamhet till andra plat- ser än de stora städerna.
            Därvid kan även något större tätorter och smärre städer komma
            i fråga särskilt om de är försedda med goda kommunikationer. För
            den rena landsbygden torde förutsättningar föreligga för företag
            av i första hand servicenatur som ett naturligt led i jordbrukets
            fortsatta meka- nisering. Vi skulle då komma att ha ett betydande
            antal orter, spridda över hela landet, med arbetsmöjligheter inom
            industri, hantverk, köpenskap, of- fentlig tjänst m. m. Den nya
            bebyggelsen, som enligt sakens natur nästan helt måste ske i form
            av egna hem, kommer naturligtvis att i rätt stor ut- sträckning
            koncentrera sig till sådana orter. Men det blir också möjligt
            för människor som så önskar att bo kvar på den rena landsbygden
            -— trots att de arbetar i tätorter — och likväl inte få längre
            vägsträcka till sitt arbete än några mil. Bland förutsättningarna
            härför ingår goda vägar och en fortsatt motorisering. Eftersom
            en sådan utveckling ur samhällelig synpunkt är yt- terligt önskvärd
            är problemet att försöka utröna i vilken mån och med vilka metoder
            samhället kan bidraga till att underlätta den. Till en början
            är det då nödvändigt att se till att tomtmark i tillräcklig omfattning
            står till förfogande för byggande. För att en tätbebyggelse skall
            kunna få ske fordras emellertid att byggnadsplan upprättats. Här
            stöter vi på stora svårigheter därutinnan att de nuvarande planmyndigheterna
            icke givits de resurser som behövs för att byggnadsplaner skall
            kunna komma till stånd i tillräckligt rask takt. För att förhindra
            en felaktig disposition av området för den blivande tätbebyggelsen
            tvingas myndigheterna ofta att till- gripa byggnadsförbud som
            emellanåt blir bestående under många år, och därmed läggs en död
            hand över området. En omständighet, som verkar i hög grad bromsande,
            är den eftersläpning som förekommer när det gäller utar- betande
            av planer för vatten och avlopp. Dessa planer skall ligga färdiga
            innan byggnadsplanen kan fastställas, vilket innebär att vatten-
            och avlopps- frågan ofta blir det hinder som låser det hela. Det
            torde vara nödvändigt att undersöka huruvida tillgången på vatten-
            och avloppsingenjörer är till- räcklig. Ser man på de rent ekonomiska
            faktorerna kan man till en början konsta- tera att de traditionellt
            byggda egna hemmen som regel ställer sig dyrare än normalbostäder
            i flerfamiljshus. Jämförelsen är emellertid icke rättvisande,
          </p>
          <pb facs="riksdagen-motions-pdf/data/1956/mot_1956__ak__346/mot_1956__ak__346-005.pdf"/>
          <fw xml:id="i-PLtv3dcX8B1qtQ7tLVdhYE">
            Motioner i Andra kammaren, nr 346 år 1956 5
          </fw>
          <p xml:id="i-KBCqJFA8Z77ux7sJNnA2ha">
            eftersom den görs mellan en 2-rumslägenhet i flerfamiljshus å
            ena sidan och ett egnahem om 3 eller flera rum å den andra. Skall
            bebyggelsen såsom från bostadsstyrelsens sida ifrågasatts även
            i flerfamiljshus föras över till lägen- heter om 3 rum och kök,
            blir självfallet egna hemmens möjligheter att även statistiskt
            sett konkurrera i kostnadshänseende väsentligt förbättrade. Alla
            ansträngningar måste emellertid göras för att få ner boendekostnaderna
            i egna hem så långt som möjligt utan alt ge avkall på utrustningsstandarden.
            I dessa kostnader ingår såväl kapitalkostnader som kostnaderna
            för repara- tion, underhåll, bränsle, försäkring m. m. Alla dessa
            poster måste noggrant prövas i syfte att driva ner totalsumman.
            Det är emellertid att ihågkomma att, även om kapitalkostnaderna
            för ett eget hem skulle bli högre än för lä- genhet i flerfamiljshus,
            detta i rätt stor utsträckning kan kompenseras ge- nom att kostnaderna
            för reparation, renhållning, eldning och skötsel av träd- gård
            blir så mycket lägre. Det är nämligen ofta möjligt för egnahemsägaren
            att själv utföra dessa arbeten på fritid. Det är bättre att bygga
            ett »billigt&gt; egna hem än en billig lägenhet i ett trevåningshus.
            Den förra kan byggas ut och utrustas senare och bli en full- god
            lägenhet men den sistnämnda får vid dålig standard lätt karaktären
            av underklassigt hus. Allt tyder på att egnahemsbyggandet har
            mycket att vinna på att i högre grad än hittills bli föremål för
            byggnadsindustriens uppmärksamhet. Vid byggande av egna hem »strövis&gt;
            erfordras nära nog dubbla arbetskraftsin- satser i jämförelse
            med samma lägenhet i flerfamiljshus. Man borde i stället allt
            mera söka övergå till ett gruppbyggande av villor och egnahem
            i sådana enheter att en kontinuerlig verksamhet ernås. Här skulle
            arbetskraften kun- na utnyttjas effektivt, maskiner och moderna
            hjälpmedel bli lönsamma och materialupphandlingen, genom en viss
            standardisering, göras förmånligare. Genom en sådan produktionsinriktning
            har man möjligheter att tillgodogöra sig de fördelar som kan vara
            förknippade med fabrikstillverkning av bygg- nadselement. Redan
            en grupp på ett tiotal egna hem erbjuder påtagliga be- sparingsmöjligheter.
            Objekt av sådan storleksordning bör kunna stimulera byggnadsindustrien
            att verkligen studera enfamiljsbyggandets problem, var- efter
            konkurrensen snabbt kan väntas leda till kostnadsbegränsningar.
            Ur produktionssynpunkt torde numera alla formella förutsättningar
            för dylikt gruppbyggande föreligga, genom att bostadsstyrelsen
            och länsbostads- nämnderna preliminärt kan lämna statslån även
            till företagare. Vad som främst erfordras är en mer positiv inriktning
            mot denna produktions- och bostadsform i kommunala beslutande
            organ och stadsplanemyndigheter. En sådan produktionsform medför
            att den blivande egnahemsägaren redan från början får en klart
            fixerad produktionskostnad att räkna med och lätt kan bedöma erforderlig
            kontantinsats och årsomkostnad. Detta är en stor fördel. Med nuvarande
            förfaringssätt är det alltför vanligt att slutkostnaden som först
            kan fastställas när huset står färdigt blir långt högre än egnahemsäga-
            ren räknat med. | Flera svenska industrier har gjort seriebyggen
            av egnahem i stor skala
          </p>
          <pb facs="riksdagen-motions-pdf/data/1956/mot_1956__ak__346/mot_1956__ak__346-006.pdf"/>
          <fw xml:id="i-GZuXKj4hSdYMYrLGZsct2U">
            6 Motioner i Andra kammaren, nr 346 år 1956
          </fw>
          <p xml:id="i-71ZPKsgY8VV1ZNkdcH9uJn">
            med lovande resultat. även om man vill pröva dessa metoder skall
            det na- turligtvis ligga i egnahemsbyggarens fria skön att själv
            bedöma om han vill anlita byggnadsföretag, bygga i egen regi eller
            helt eller delvis bygga sitt hus själv. Här liksom på andra områden
            torde utvecklingen bäst främjas genom fri och obunden konkurrens
            mellan olika former. Denna konkurrens måste också få uttryck i
            försök att finna planlösningar och lösningar på byggnads- tekniska
            problem och på materialproblem, som verksamt kan bidraga till
            kostnadssänkningar, samtidigt som de bättre anpassar bostaden
            efter män- niskornas behov och önskemål. Experiment och försök
            i denna riktning, som delvis redan pågår, bör underlättas av det
            allmänna främst genom generös och liberal tolkning av byggnadsbestämmelser
            och anvisningar och genom en vidsträckt dispensgivning. Av särskild
            betydelse därvidlag förefaller vara en decentralisering av beslutanderätten
            till lokala myndigheter med förutsätt- ning att även dessa i möjligaste
            mån skall underlätta försöksverksamheten. Det är av vikt att besked
            snabbt kan erhållas av den som planerar experi- ment. Kungl. bostadsstyrelsen
            har för sin del visat påtagligt intresse för denna verksamhet,
            vilket med all säkerhet både haft och kommer att ha stor betydelse.
            Den ökade koncentrationen av egna hem som skulle bli en följd
            av dylikt gruppbyggande måste bidraga till att reducera även samhällets
            utgifter för gator samt ledningar av olika slag. De särskilda
            kostnader som i detta hän- seende ändock blir ofrånkomliga i förhållande
            till kostnaderna vid exploate- ring med flerfamiljshus måste ur
            samhällets synpunkt vara väl motiverade investeringar. För att
            även människor med vanliga inkomster skall kunna bli i tillfälle
            att realisera sina önskemål om ett egna hem, har vi vid olika
            tillfällen före- slagit en rad åtgärder, som vi här sammanfattar.
            Vi vill till en början att det skall göras lättare för egnahemsbyggaren
            att nå fram till det erforderliga in- satskapitalet genom ett
            målsparande, där det som hopsamlats i och med att det användes
            för egnahemsändamål definitivt befrias från skatt. Konkreta förslag
            härutinnan framlägges i annan motion till årets riksdag. Vi framläg-
            ger också förslag, som går ut på att det skall bli lättare för
            egnahemsägaren att minska den skuld som vilar på hans fastighet
            genom att han får skatte- frihet för den amortering han presterar
            utöver det normala. Vi yrkar även att fastighetsskatten skall
            tas bort samt att schablontaxeringen skall slopas och att man
            i stället skall återgå till förut rådande system med avdrag för
            de reparationskostnader m. m. som vederbörande faktiskt haft.
            Vidare har vi yrkat att egnahemsägaren skall ha skattefrihet för
            inkomst från sitt egna- hem upp till 200 kronor. Slutligen yrkar
            vi, när det gäller skattefrågor, att reglerna om realisations-
            vinstbeskattning omarbetas så att inte en egnahemsägare, som t.
            ex. på grund av flyttning från orten tvingas sälja sitt egnahem,
            får betala skatt för reali- sationsvinst endast därför att den
            köpeskilling han fick nominellt är större än den han betalat.
            Först om vinsten kvarstår sedan man tagit hänsyn till penningvärdets
            fall, bör realisationsvinstbeskattning kunna förekomma.
          </p>
          <pb facs="riksdagen-motions-pdf/data/1956/mot_1956__ak__346/mot_1956__ak__346-007.pdf"/>
          <fw xml:id="i-RDYDmcS3umMrsktg17BWLL">
            Motioner i Andra kammaren, nr 346 år 1956 T
          </fw>
          <p xml:id="i-Yag99m6vKt1h8YU7q6Nt73">
            Som vi framhållit i annan motion denna dag bör den regeln gälla,
            att ut- lämnad stående del av egnahemslån icke skall återkrävas
            annat än vid för- säljning som, även om hänsyn till penningvärdets
            fall tages, medför vinst för egnahemsägaren. Under inga förhållanden
            bör ett sådant återkrav före- komma därest egnahemslånet stått
            ute mer än 10 år. En kostnadssänkning och ett ökat frivilligt
            sparande bör ge utrymme för en betydande ökning av egnahemsbyggandet
            utan att risker skapas för pen- ningvärdet. Det förefaller möjligt
            att under dessa förutsättningar låta egna- hemsbyggandet utveckla
            sig så att minst några tusen egna hem utöver dem Kungl. Maj:t
            räknat med i statsverkspropositionen kan komma till stånd. Med
            stöd av vad sålunda anförts hemställer vi, att riksdagen måtte
            dels uttala, att en begränsning av egnahemsbyggandet på sätt föreslagits
            i statsverkspropositionen icke bör komma till stånd och att icke
            heller hinder bör läggas mot igångsättan- de av egnahemsbygge
            vid vilken tidpunkt som helst under året, dels i skrivelse till
            Kungl. Maj:t hemställa, att utredning snarast måtte företagas
            i avsikt att få fram konkreta förslag till praktiska åtgärder
            för att förbättra förutsättningarna för ett väsentligt ökat egnahemsbyggande.
          </p>
          <p xml:id="i-ABiTWN3UryduTfY79AAjMB" type="date">
            Stockholm den 26 januari 1956 Jarl Hjalmarson Martin Skoglund
            Elis Håstad Leif Cassel Einar Heggblom Alarik Hagård
          </p>
          <p xml:id="i-9gomNogfrMrfMvaXsAf2yu">
            T. G. v. Seth Ernst V. Staxäng
          </p>
        </div>
      </div>
    </body>
  </text>
</TEI>
