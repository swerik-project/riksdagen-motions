<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00414">
  <teiHeader>
    <fileDesc>
      <titleStmt>
        <title>Biologisk mångfald</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biologisk mångfald</title>
          <idno type="rdwebb">GV02MJ414</idno>
          <rs type="number">MJ414</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ414/text</ref>
          <ref type="dokument_url_html">http://data.riksdagen.se/dokument/GV02MJ414</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ414</ref>
          <ref type="doc">http://data.riksdagen.se/fil/607EE617-BF36-4C0D-894C-5E467C4C178C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SYJzoRsGgEVyFwGW96zPWn" type="signed"/>
        <correspContext corresp="i-SYJzoRsGgEVyFwGW96zPWn">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction type="referral" xml:id="i-KVUGzYYgWD9BAfTqyT7pG">
          <date when="2007-10-16"/>
        </correspAction>
        <correspAction type="dismissal" xml:id="i-DgXLpShohuQZXHbENzGUEf">
          <date when="2007-10-16"/>
        </correspAction>
        <correspAction type="numbering" xml:id="i-BCwSAQpN3fdtzuzbeqf6gX">
          <date when="2007-10-09"/>
        </correspAction>
        <correspAction type="submission" xml:id="i-KHwvGf7Uzf6bGXhy2seKzA">
          <date when="2007-10-05"/>
        </correspAction>
        <correspAction type="transfer" xml:id="i-V9srHzAkRGRYGX3ZUwZDMC">
          <date when="2007-10-04"/>
        </correspAction>
        <correspAction type="assigned" xml:id="i-GLgptzZvefYsa8L8PgdEMx"/>
        <correspContext corresp="i-GLgptzZvefYsa8L8PgdEMx">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-C4ScH7MbjX7UgFBNNXZaus">
            1 Förslag till riksdagsbeslut
          </head>
          <list style="ol">
            <item xml:id="i-Jx6cabxHGkiNarJYhYtZUe">
              Riksdagen tillkännager för regeringen som sin mening vad som
              anförs i motionen om vikten av att Sverige tar sina internationella
              förpliktelser om biologisk mångfald, t.ex. 2010-målet, på allvar.
            </item>
            <item xml:id="i-C6iwwm9hbMWCqkbcNQ35bd">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på åtgärder för att förbättra den biologiska mångfalden.
            </item>
          </list>
        </div>
        <div type="motContent">
          <head type="h1" xml:id="i-TkFC2EbV8J421uASgugCHU">
            2 Motivering
          </head>
          <head type="h2" xml:id="i-SPPm8GaNgjfekJCJWdWzR6">
            2.1 Sveriges ansvar
          </head>
          <p xml:id="i-RLoJiasZi29K6SQzghmG5U">
            I budgetpropositionen 2007/08:1 konstaterar regeringen att det
            inte tycks bli möjligt att nå målet för skydd av biologisk mångfald
            i skogen.
          </p>
          <p xml:id="i-PaycZcthARfSjXwtYnwjFj">
            Därmed kommer inte Sverige att leva upp till våra internationella
            åtaganden om biologisk mångfald.
          </p>
          <p xml:id="i-H1LLCSK1yc8XXG3LppZmsf">
            I stället för att intensifiera arbetet för att nå målen väljer
            regeringen att uppgivet dra ner anslagen till åtgärder för biologisk
            mångfald med över 700 miljoner kronor under resten av denna mandatperiod.
          </p>
          <p xml:id="i-SL1qkXoH6rD2Kaf2hzdSuq">
            I praktiken blir neddragningen större än så. Anslaget skall också
            finansiera nya uppgifter som följer av genomförandet av EU:s vattendirektiv,
            uppgifter som enligt tidigare uppskattningar kommer att kosta
            cirka 100 miljoner kro nor per år. Anslagets effekt urholkas vidare
            av prisökningar på skogsfastigheter.
          </p>
          <p xml:id="i-MGvxtQ8atagFk7gdmJmzNR">
            Visserligen hänvisar regeringen i sin budgetproposition till
            utredningar som man hoppas ska leda fram till effektiva och billiga
            instrument för att nå målet, men det räcker knappast för att skyla
            över kursändringen.
          </p>
          <p xml:id="i-KrYREKunW6op4V5mK6kSjy">
            Regeringens agerande är ett hot mot Sveriges och EU:s trovärdighet
            och ett hån mot det internationella arbetet för biologisk mångfald.
            Om ett av världens rikaste länder i ett läge med stark ekonomisk
            utveckling väljer att minska ansträngningarna för att uppfylla
            våra internationella åtaganden när vi inte ser ut att klara målen,
            hur ska vi kunna begära eller förvänta oss att fattigare länder
            tar sitt ansvar?
          </p>
          <p xml:id="i-G2kf1VyXiufh54fTNUK4Vb">
            På förekommen anledning bör vi titta närmare på bakgrunden till
            det internationella arbetet och vårt nationella arbete för biologisk
            mångfald.
          </p>
          <head type="h2" xml:id="i-HLzaYpF9ynRU2rzTkNakto">
            2.2 Grunden
          </head>
          <head type="h3" xml:id="i-JtNVxbAjN9xcEYATxqiczq">
            2.2.1 Vad är biologisk mångfald?
          </head>
          <p xml:id="i-MjR3UhFdk1C6JesVUJeSn2">
            Med biologisk mångfald menas variationen av levande organismer
            i alla miljöer samt de ekologiska samband och processer som alla
            dessa organismer ingår i. Ofta pratas om biologisk mångfald i
            tre nivåer; den genetiska variatione n inom arter, mångfalden
            av arter samt mångfalden av land skap/eko­system inklusive relationer
            och processer mellan organismer och deras icke-biologiska omgivning.
            Helt enkelt den variationsrika och fantastiska värld som vi omges
            av och som vi brukar kalla natur.
          </p>
          <p xml:id="i-Bas7JxzzRz6NmEYKtDVe9F">
            Biologisk mångfald ska inte ses som något statiskt, tvärtom finns
            en dynamik som är nödvändig för en långsiktigt bevarad mångfald.
            Inte minst med tanke på stora förändringar i form av klimat, spridning
            av kemiska ämnen, luftföroreningar, utsläpp till hav och vattendrag
            samt markanvändning är det viktigt att konstatera att upprätt­hållandet
            av biologisk mångfald ska ske i ett system i förändring. Miljöpartiet
            anser att alla arter och naturtyper i Sverige ska fortleva eller
            utvecklas med bibehållen eller ökad genetisk och geografisk variation.
          </p>
          <p xml:id="i-MnjxAXsBbAEKaAmFbuMSkg">
            Den biologiska mångfalden bevaras genom att arternas livsmiljöer
            och ekosystemens funktioner och processer värnas. Naturen med
            dess växter, djur, svampar och övriga organismer ska kunna vara
            tillgänglig för människan för en ökad hälsa, livskvalitet och
            välfärd. Större fokus måste riktas på hur den biologiska mångfalden
            förvaltas i en föränderlig värld. Föränderliga ekologiska och
            samhälleliga processer kräver adaptiv förvaltning. Effekterna
            av och möjligheterna hos nya markanvändningssätt såsom golfbanor,
            ledningsgator, hästgårdar och vägrenar måste beaktas, likaså klimat-
            och miljöförändringar.
          </p>
          <head type="h3" xml:id="i-6ZYv1TWfLLMjz5i2fiBWyR">
            2.2.2 Varför bevara biologisk mångfald?
          </head>
          <p xml:id="i-XX6MZbBVBBGYjnb2YECkRj">
            För flera kanske rubrikens fråga känns provocerande. Vad har
            vi för rätt att fördärva biologisk mångfald?- blir den naturliga
            motfrågan. Samtidigt kommer i dag i praktiken ofta andra intressen
            före bevarandet av den biologiska mångfalden. Om inte vi människor
            utnyttjar naturresurserna maximalt anser vi oss avstå eller betala
            ett pris. Men detta är bara sant i ett mycket kortsiktigt ekonomiskt
            perspektiv.
          </p>
          <p xml:id="i-2LpCpPvBZC72ggPb2qxw1g">
            Att värna den biologiska mångfalden handlar inte bara om att
            skydda naturen eller rädda miljön, det handlar om att vårda ekosystemen
            så att vi kan överleva och leva gott på den här planeten. Oavsett
            konjunkturer, ideologier eller tekniska framsteg är naturen fortfarande,
            liksom den alltid har varit, grunden för vår samhällsutveckling.
            Vår välfärd och vårt välbefinnande är helt beroende av ekosystemets
            funktioner och processer och de tjänster det tillhandahåller.
          </p>
          <p xml:id="i-EG9HDxUtfYaNzSodr1exkR">
            Miljöpartiet anser att bevarandet och värnandet av den biologiska
            mångfalden måste prioriteras högre än i dag och därmed få ett
            större genomslag i praktisk politik. Det finns flera skäl till
            detta men det kanske mest självklara och krassa är att ett fortsatt
            slöseri med ändliga naturresurser och ödeläggande av vår omvärld
            inte är en framkomlig väg för en civilisation som avser att fortleva.
          </p>
          <head type="h3" xml:id="i-GoVisFgBVW24hsWfAHLudj">
            2.2.3 Ekosystemtjänster
          </head>
          <p xml:id="i-GQFXobTgo1PRjURcy5oRb2">
            Det finns en växande diskussion om ekosystemtjänster. Synen går
            ut på att naturen tillhandahåller människan en rad gratistjänster
            som är helt nödvändig för vår överlevnad. Bevarad biologisk mångfald
            är i sin tur en förutsättning för dessa gratistjänster.
          </p>
          <p xml:id="i-LjT2VbN8kAyJSJoS6Y1YqN">
            Fungerande ekosystem levererar alltså en rad ekosystemtjänster
            som vi är direkt beroende av. Det är t.ex. produktion av livsmedel,
            bränsle, skogsråvara, fibrer och läkemedel; reglering av vatten,
            luft och klimat; bibehållande av markens bördighet; och cirkulation
            av vatten, kol och näringsämnen. Annorlunda uttryckt: rent vatten,
            mediciner, mat, upplevelser, syre i luften, energi, estetik, klädfibrer,
            byggnadsmaterial o.s.v.
          </p>
          <p xml:id="i-36kddbanc1DSnbqUpb911m">
            En princip som är central i miljöarbetet och högst relevant är
            försiktighetsprincipen. Försiktighetsprincipen innebär i detta
            sammanhang att man sätter omsorgen om ekosystemens naturliga funktion
            och processer framför olika anspråk på avkastning. Ekosystemens
            naturliga funktion och processer ska skyddas. Detta har stora
            konsekvenser för Sveriges hantering av våra skogar och skogsråvara.
          </p>
          <p xml:id="i-EArxhFTG34c3U1Ny5RHmTX">
            Ett sätt att översiktligt beskriva belastningen på ekosystem
            är att diskutera i termer av ekologiska fotavtryck. Då anges hur
            stor yta livskraftiga ekosy-stem som en individ genom sitt levnadssätt
            är beroende av. Det kan framstå som ett något människocentrerat
            och kärvt sätt att se på vår natur. Samtidigt är det ett sätt
            att försöka synliggöra något som annars tas för givet och gratis.
          </p>
          <head type="h3" xml:id="i-Lda8jgRfrQR7pzCMNfZtZe">
            2.2.4 Ekosystem och ekonomi
          </head>
          <p xml:id="i-NbY464CVA7Ls2MJxGtMkeR">
            Miljöministern har angett i intervjuer att Sternrapporten om
            klimatförändringens ekonomiska konsekvenser har spelat en stor
            roll för regeringens ändrade inställning till klimatpolitiken.
            Det kan därför vara nyttigt att påminna om den ekonomiska betydelsen
            av utarmningen av ekosystemtjänsterna.
          </p>
          <p xml:id="i-A3L5Jhi5BDHgVih7abLaYY">
            Ett generellt problem inom marknadsekonomin är att världens arter,
            skyddsvärda naturtyper och ekologiska processer ännu inte är prissatta.
            En snäv syn på äganderätten kan få oacceptabla konsekvenser för
            de allmänna värden som finns i den biologiska mångfalden. Det
            kan upplevas som fritt fram att skövla värdefulla miljöer. Naturen
            och dess arter har inget värde på marknaden. Miljöekonomer har
            börjat skapa begrepps­apparater som bör kunna ge ett pris på t.ex.
            mangroveskogarnas skyddseffekt mot översvämningar, kostnaden om
            hela öriken försvinner under havsytan och mykorrhiza­svampars
            värde för folkhushållet.
          </p>
          <p xml:id="i-87embhi24eKxtKT69ESucU">
            FN:s Millennium Ecosystem Assessment påpekar att de flesta beslut
            rörande natur­resurser baseras på marknadsvärden, varför värden
            som inte värderas på marknader ofta utarmas eller går förlorade.
            Dessa värden kan dock ofta vara höga och är ibland högre än de
            ekonomiska värdena. Detta gäller särskilt vid intensiv användning.
            Därtill kommer att redan de ekonomiska (och sociala) vä rden som
            är kopplade till skador på ekosystemtjänster na kan vara betydande.
            Till exempel uppskattades skador till ekosystem­tjänsterna av
            lantbruket i Storbritannien under 1990-talet motsvara 9 procent
            av lantbrukets bruttointäkter.
          </p>
          <p xml:id="i-V4T14ZTTNLNTuNMZR35zcF">
            EU-kommissionen betonar i ett meddelande om biologisk mångfald
            från 2006 ekosystemtjänsternas avgörande ekonomiska betydelse
            och skriver:
          </p>
          <p xml:id="i-HXzmM6zXe93Q3NrcLryPL7">
            Det är svårt att sätta exakta ekonomiska värden på dessa tjänster
            för världen som helhet, men uppskattningar tyder på att det handlar
            om hundratals miljarder euro per år. Dessa tjänster främjar tillväxt,
            sysselsättning och välbefinnande i EU. I utvecklingsländerna är
            de avgörande för att man skall kunna nå millennie­utvecklingsmålen.
          </p>
          <p xml:id="i-Er6ytNr8aVh2K1nMKCcAEN">
            Den amerikanske biologen Edward O Wilson har försökt uppskatta
            kostnaden för de två stora utmaningarna: att ge människorna ett
            drägligt liv och att rädda naturmiljön med dess biodiversitet.
            Det sistnämnda är egentligen en billig satsning, säger Wilson.
            Det är dessutom ett prima priserbjudande till dagens generation
            av människor. Några promille av världens produktion räcker för
            att rädda miljön och mångfalden. Då får man medel till två av
            de viktigaste satsningarna: 30 miljarder USA-dollar för att köpa
            in tropiska regnskogar och andra hot spots med unikt rik mångfald
            samt 28 miljarder USA-dollar för att köpa in skyddsvärda reservatssystem
            från pol till pol. En ökning av skatten med tio öre per kopp kaffe
            skulle sedan räcka till att sköta alla världens reservat och nationalparker.
          </p>
          <p xml:id="i-QreDp4M8atpHyzYF6zW3Kt">
            En omfördelning av resurser från världens krigsapparater skulle
            även ge tillräckligt med resurser för att ge människor ett gott
            liv och bevara naturens rika mångfald. En annan politiskt tänkbar
            finansiering är omfördelning från de tusentals miljarder kronor
            som idag årligen ges som stöd till delvis miljöstörande verksamheter
            i jordbruksstöd, i stöd till fossila bränslen m.m.
          </p>
          <head type="h3" xml:id="i-6V7LFsM2YAaUy8CEzrRXkV">
            2.2.5 Hoten mot den biologiska mångfalden
          </head>
          <p xml:id="i-AJsZsJv5P58g2HTSnroWCa">
            Biologisk mångfald är inget statiskt begrepp. Nybildande och
            utdöende av arter har skett i alla tider och är en del i processen
            som skapat mångfalden. Men idag är vi inne i en kraftig utdöendeperiod
            som skiljer sig från tidigare genom att det är en art, människan,
            som är orsaken. Mellan 510 % av jordens arter är idag akut hotade
            eller sårbara. För det stora flertalet av dessa är hotbilden kopplad
            till mänskliga aktiviteter.
          </p>
          <p xml:id="i-JaF2Fp7BpAASSuis9ckEhn">
            Forskarna pratar om en utdöendeskuld, dvs. att många arter idag
            lever inom alltför små biotopfragment och successivt kommer att
            dö ut även om miljön inte skulle försämras ytterligare. I Finland
            har denna utdöendeskuld nyligen beräknats till mer än 1 000 arter
            bara i skogslandskapet. Det krävs sålunda omfattande restaurering
            av många miljöer.
          </p>
          <p xml:id="i-6X1PMf94yxo99iSrXbHb3K">
            Sedan länge har överexploatering till följd av fångst eller jakt
            varit en viktig orsak till utdöenden. Men även införsel av nya
            arter, miljögifter, övergödning och försurning har orsakat utrotningar.
            Hotbilder som finns kvar än idag. Nu är dock det största hotet
            för den biologiska mångfalden exploatering, förlust och fragmentering
            av ekosystem eller biotoper. Vi exploaterar mer och mer av jordens
            yta vilket tränger ut det som fanns där tidigare. Slutligen innebär
            klimatförändringen stora konsekvenser för allt levande.
          </p>
          <p xml:id="i-NsaQAQdBSoLFNNUiYmMRNL">
            Dessa orsaker är vad man skulle kunna kalla de naturvetenskapliga
            och reella. Men man skulle också kunna uttrycka det i termer av
            att vi är en överbefolkad planet som lever över våra tillgångar.
            Eller att vi har ett imperfekt ekonomiskt system som premierar
            kortsiktigt utnyttjande i stället för ett långsiktigt förvaltande,
            och som inte förmår hushålla med de resurser vi har. Eller, den
            tillväxthysteri som nu råder är inte förenlig med de naturliga
            systemen och det är det senare som fått stryka på foten.
          </p>
          <p xml:id="i-3K5Zqn68jgAKT4dPiKBc29">
            De senare förklaringarna är lika riktiga och delvis samma som
            de första, men formulerade på detta sätt blir förslagen till lösningar
            möjligen något annorlunda. Det blir också uppenbart att frågan
            om biologisk mångfald griper in i hela vår moderna civilisation,
            samhällsstruktur och livsstil. Det blir en fråga om politik och
            etik.
          </p>
          <p xml:id="i-9Vfu8yGqmHfymFbmisEqQ3">
            Vi anser att all mänsklig verksamhet måste präglas av ett ekologiskt
            synsätt. Med det menar vi att hänsyn ska tas till jordens långsiktiga
            produktionsförmåga samt en etisk syn som bygger på hänsyn och
            tolerans mot andra livsformer.
          </p>
          <head type="h3" xml:id="i-BDRZwtoUzMzVF5yMWPr7xo">
            2.2.6 Klimatförändring och biologisk mångfald
          </head>
          <p xml:id="i-MdGFK9Y8kqCmr43CPQkJTX">
            EU-kommissionen påpekar att skyddet av biologisk mångfald kan
            bidra till att begränsa halterna av växthusgaserna i atmosfären
            eftersom kol lagras i skogar, torvmarker och andra naturtyper.
            Klimatförändringens effekter på den biologiska mångfalden i Europa
            är redan mätbara. Kommissionen understryker behovet av strategier
            för att hjälpa den biologiska mångfalden att anpassa sig till
            andra temperatur- och hydrologiska förhållanden, t.ex. sammanhängande
            nätverk av skyddade områden.
          </p>
          <p xml:id="i-TRuYA8eu2n8MDz7fzTdyTL">
            Klimatförändringar väntas leda till en ökning av tillväxten i
            Sveriges skogar. Samtidigt medför klimatförändringen ökad stress
            på ekosystemen och ökar skogens sårbarhet. Till exempel ökar riskerna
            för skador av olika slag i produktionsskogen, t.ex. svamp- och
            insektangrepp eller stormfällning. Skogsstyrelsen skrev i en rapport
            nyligen att det därför är viktigt att värna skogsekosystemens
            förmåga att klara stressen och anpassa sig till ett annat klimat.
            Riskspridning genom mångfald, såväl biologiskt som när det gäller
            trädgårdsslag och skötselmetoder, blir väsentligt.
          </p>
          <p xml:id="i-RKSJ7t2ynR73KWnCcwYdZR">
            Klimathotet ökar pressen på skogen som leverantör av träråvaror.
            Skogsstyrelsen bedömer att den nuvarande avverkningstakten med
            nuvarande skötselintensitet ligger i nivå med, och i vissa fall
            över, den långsiktigt möjliga avverkningsnivån på den mark som
            nyttjas för virkesproduktion. Bland annat är skogens ålderssammansättning
            för närvarande sådan att den långsiktigt möjliga avkastningsnivån
            är lägre än tillväxten.
          </p>
          <head type="h2" xml:id="i-SsY4rxZMg3kz8xRYQ8ahWb">
            2.3 Det internationella arbetet för biologisk mångfald
          </head>
          <p xml:id="i-PhoSPUQZyvfXs2h57pZ9FV">
            Internationellt finns en insikt om betydelsen av biologisk mångfald.
            Här ges exempel på arbetet i tre centrala internationella forum:
            Konventionen om biologisk mångfald, FN:s M illennium Ecosystem
            Assessment, och Europeis ka unionen.
          </p>
          <head type="h3" xml:id="i-JJ1ThjPSQpMLzbVB1uhnXu">
            2.3.1 Konventionen om biologisk mångfald från Rio till Johannesburg
          </head>
          <p xml:id="i-JWVquW7VzYN9bTAiaNJQtX">
            I samband med världstoppmötet om miljö- och utveckling i Rio
            1992 antogs Konventionen om biologisk mångfald. Konventionens
            övergripande mål är:
          </p>
          <list style="ul">
            <item xml:id="i-4Qebvx2Su9SbMvVGoLxEso">
              att bevara biologisk mångfald,
            </item>
            <item xml:id="i-WZzL6zjhoghcXUbEmhwNyG">
              att nyttja dess beståndsdelar på ett hållbart sätt,
            </item>
            <item xml:id="i-T8gDfsn9xG9Ci5pKDFrZos">
              att rättvist fördela den nytta som uppstår vid utnyttjandet av
              genetiska resurser.
            </item>
          </list>
          <p xml:id="i-MKwxcavCJa8azdXaXiLm99">
            Begreppet biologisk mångfald beskrivs som
          </p>
          <p xml:id="i-KuWHNBr4apeoi31e3fLCBY">
            variationsrikedomen bland levande organismer av alla ursprung
            detta innefattar mångfald inom arter, mellan arter och av ekosystem.
          </p>
          <p xml:id="i-FQtrweDeZ1jULjft64UVCi">
            Begreppet hållbart nyttjande definieras enligt konventionen som
          </p>
          <p xml:id="i-7DWmhxkUFJCBp5CWM11RgJ">
            nyttjandet av beståndsdelar av den biologiska mångfalden på ett
            sätt och i en takt som inte leder till långsiktig minskning av
            biologisk mångfald, och därigenom bibehålla dess potential att
            tillgodose nuvarande och kommande generationers behov och förväntningar.
          </p>
          <p xml:id="i-MRD3SSr5sPPFEPdihmDYfx">
            I december 1993 godkände riksdagen Sveriges anslutning till konventionen
            om biologisk mångfald, som trädde i kraft samma månad.
          </p>
          <p xml:id="i-3PFCY3v9WEX7g1QRt8RAYN">
            Vid EU-toppmötet i Göteborg 2001 beslutade EU:s stats- och regeringschefer
            att senast 2010 stoppa förlusten av biologisk mångfald i EU. Det
            har nu överförts till Sverige som målet att senast år 2010 skall
            förlusten av biologisk mångfald inom Sverige vara hejdad.
          </p>
          <p xml:id="i-MuaMeJiGqWRGFPHtvCkx3t">
            Målet från EU-toppmötet i Göteborg skall alltså uppnås under
            denna mandatperiod. Målet kommer rimligtvis att uppmärksammas
            under det kommande svenska ordförande­skapet.
          </p>
          <p xml:id="i-TVn8XntiJ97HcL9gB6egP7">
            Vid FN:s stora världskonferens om hållbar utveckling i Johannesburg
            2002 hamnade bl.a. förlusten av biologisk mångfald i fokus. En
            överenskommelse med siffror och tidsplan togs om att reducera
            förlusten av biologisk mångfald till år 2010. Även om skrivningarna
            om förlusten av jordens skogar, våtmarker, korallrev m.m. blev
            luddiga så finns ändå en insikt om vikten av att bevara jordens
            biologiska mångfald åt framtida generationer.
          </p>
          <p xml:id="i-WFFL5NngtVeQp1YgoUmHcW">
            En genomgående kritik från de fattiga länderna är att de rika
            länderna nu snarast måste ta sitt eget ansvar först. Många av
            de fattiga länderna har ändå skyddat andelar av sina skogliga
            ekosystem än vi i Sverige. Sedan CBM antogs 1992 har klimat­förändringen
            gjort det ännu viktigare att skydda den biologiska mångfalden.
          </p>
          <head type="h3" xml:id="i-51ejKyipSmKWrvDUCuHvbR">
            2.3.2 FN:s Millennium Ecosystem Assessment
          </head>
          <p xml:id="i-4YiQ1DMztqNh7MRwjnxMR1">
            2005 kom FN:s Millennium Ecosystem Assessment (MA). Den innebar
            ett inter­nationellt genombrott för synen på ekosystemtjänster.
          </p>
          <p xml:id="i-RYdWfQHw7Y7ztS2X4zwzLY">
            MA konstaterar att vår välfärd och vårt välbefinnande är helt
            beroende av ekosystem­tjänsterna, men att dessa har utarmats i
            en alarmerande takt. Enligt MA håller ungefär två tredjedelar
            av världens ekosystemtjänster på att försämras och är hotade av
            överutnyttjande och förlust av den artrikedom som är grunden för
            deras stabilitet.
          </p>
          <p xml:id="i-8WaWviaaUZRWgLUv9ZGaWq">
            E ffekterna behöver inte uppstå långsamt och gradvis. Tvärtom
            finns trös keleffekter som gör att konsekvenser kan komma plötsligt
            och oväntat. MA anger att det finns vedertagna men ofullständiga
            belägg för att förändringar i ekosytemen ökar sannolik­heten för
            snabba, oväntade, omfattande och irreversibla förändringar i ekosystemen.
            Det finns osynliga trösklar vi riskerar att snubbla över. Man
            talar om flippar, snabba förändringar som är irreversibla eller
            svåra att ändra. Sådana har skett i nästan alla typer av ekosystem
            från tropikerna till tundran. En del menar att Östersjön har drabbats
            av en sådan flipp, till följd av bl.a. utfiskningen av torsken
            och övergödning. Algblomningen är bara en synlig effekt av detta.
          </p>
          <p xml:id="i-FSn2nR3jMNQx8e6M2WU5oH">
            Förändringarna kan vara av stor betydelse för människor. Några
            exempel som anges är uppkomsten av smittsamma sjukdomar, övergödning,
            kollaps av kommersiella fiskebestånd eller införandet av främmande
            arter. En av de viktigaste slutsatserna är att utarmningen av
            ekosystemtjänster kan bli markant värre under första hälften av
            detta sekel och är ett hinder mot uppfyllelsen av millenniemålen.
          </p>
          <p xml:id="i-TQPKuk954NqgNoHzQ1mcPR">
            Konsekvenserna är ojämlikt fördelade. Effekterna väntas drabba
            de fattigaste hårdast. MA konstaterar att den rika delen av världens
            befolkning är avskärmad från de flesta negativa effekter av förlusten
            av ekosystemtjänster.
          </p>
          <head type="h3" xml:id="i-SNhAnhzzkVmGRZDSiWN9hL">
            2.3.3 EU-kommissionens meddelande om att stoppa förlusten av
            biologisk mångfald
          </head>
          <p xml:id="i-NSm1dSa7pUd2h7GRoWGWhn">
            EU-kommissionen följde upp MA i maj 2006 med meddelandet Att
            stoppa förlusten av biologisk mångfald. EU-kommissionen noterar
            MA:s bedömning att de flesta ekosystemtjänster håller på att utarmas
            i EU och skriver:
          </p>
          <p xml:id="i-WZt2rnwB2w3NK3Dwc1vEDC">
            Människans fragmentering av ekosystemen har drabbat Europa hårdare
            än någon annan världsdel. Exempelvis kan nämnas att bara 13 %
            av Västeuropas skogar kan klassificeras som ostörda av människor
            På artnivå är 42 % av Europas inhemska däggdjur, 43 % av fåglarna,
            45 % av fjärilarna, 30 % av groddjuren, 45 % av reptilerna och
            52 % av söt­vattenfiskarna hotade av utrotning Den främsta påverkansfaktorn
            är fragmentering, försämring och förstörelse av livsmiljöer på
            grund av förändrad markanvändning.
          </p>
          <p xml:id="i-YZWrjprec68bHnPJz48BnS">
            EU-kommissionen skriver vidare
          </p>
          <p xml:id="i-TszuYecvQTkcmsBqaWnZwX">
            Slutsatsen var att vi förbrukar jordens naturliga kapital och
            riskerar att förstöra ekosystemens förmåga att försörja kommande
            generationer. Vi kan vända den nedåtgående trenden, men det kräver
            stora förändringar i politik och praktisk handling.
          </p>
          <p xml:id="i-2cbJhwJf7FkrTcjzQrGvbe">
            För att vederlägga en vanlig invändning skriver EU-kommissionen
          </p>
          <p xml:id="i-GMBL5ZnvmezQzDBY1k3Cet">
            Det finns en gräns för i vilken utsträckning människans uppfinningsrikedom
            och teknik kan ersätta detta naturliga livsuppehållande system,
            och även om det går blir kostnaderna ofta högre än kostnaderna
            för att vårda den biologiska mångfalden i förebyggande syfte.
            När utarmningen av ekosystemen väl har passerat en viss tröskel
            är det ofta mycket svårt eller omöjligt att återställa dem. Utdöendet
            är för evigt. I det långa loppet kan mänskligheten inte överleva
            utan detta livsuppehållande system.
          </p>
          <p xml:id="i-TAvHaWrQtpwSNHGpdawwWa">
            EU-kommissionen poängterar relationen mellan förhållanden inom
            EU och den globala utvecklingen.
          </p>
          <p xml:id="i-LjtyNBvLpuoAjaMM5P9Xa6">
            Det finns en påtaglig risk att det globala målet för 2010 inte
            kommer att nås. EU delar ansvaret för detta. Vår livsstil är starkt
            beroende av importerade varor från utvecklingsländer, vars produktion
            och transport ofta skyndar på förlusten av biologisk mångfald.
            Om vi skall kunna förändra situationen måste vi grund­lägga en
            trovärdighet genom att skydda den biologiska mångfalden i EU,
            samtidigt som vi gör större ansträngningar för att skydda den
            globala biologiska mångfalden genom utvecklings­bistånd, handelsförbindelser
            och internationella styrelseformer.
          </p>
          <p xml:id="i-2noRAY1SNaneKCQ17yAfBe">
            Som svar på den nya uppmaningen från biomångfaldskonventionen
            att prioritera åtgärder fram till 2010 har EU-kommissionen tagit
            fram en handlingsplan för biologisk mångfald. EU-kommissionen
            uppmanar medlemsstaterna att anpassa sina egna strategier till
            denna. EU-kommissionen skriver att
          </p>
          <p xml:id="i-12AGihJhPyA9y3buhFezi9">
            det är mycket viktigt att det finns tillräckliga ekonomiska medel
            för den biologiska mångfalden.
          </p>
          <p xml:id="i-dyEoTVn7EELv3Q6EEKo5X">
            och att eftersom de gemensamma medlen är begränsande
          </p>
          <p xml:id="i-AXArsrhZmzQaqaMHkzPjUE">
            kommer de val för genomförandet som görs på nationell nivå att
            vara avgörande.
          </p>
          <p xml:id="i-XAqaHe2xENhwtGTapQT92x">
            EU-kommissionen drar slutsatsen att det
          </p>
          <p xml:id="i-RQWdupSqA9DRK4SeoSK8PN">
            är fortfarande möjligt att nå målet till 2010, men det kommer
            att kräva ett snabbare genomförande både på EU-nivå och i medlemsstaterna.
          </p>
          <head type="h3" xml:id="i-5PvxiMrs9g3xR5dcU4td3d">
            2.3.4 Regeringen bör ta sina nationella och internationella förpliktelser
            på allvar
          </head>
          <p xml:id="i-XoyrDyZy8PeEVaoVnYE6NU">
            De satsningar på bevarandet av den biologiska mångfalden som
            gjordes av Miljöpartiet i samarbete med andra under förra mandatperioden
            bör ses mot denna internationella bakgrund.
          </p>
          <p xml:id="i-KgH8iMvDtikSuVUzu8PGBp">
            Detta är också bakgrunden till den nuvarande regeringens minskning
            av anslagen till biologisk mångfald. Den svenska regeringen gör
            således tvärtemot vad EU-kommissionen begär. Minskningen står
            i direkt motsättning till regeringens uttalade ambition att spela
            en pådrivande roll i EU:s och det internationella miljöarbetet.
            Regeringens agerande motverkar också EU:s internationella trovärdighet.
          </p>
          <p xml:id="i-DkhSG5gXqMpY4foENzNX91">
            Regeringens inbromsning av arbetet för biologisk mångfald är
            emellertid helt i linje med de borgerliga partiernas politik i
            opposition, då t.ex. Moderaterna konsekvent motionerade om sänkta
            anslag till åtgärder för biologisk mångfald. Det agerandet ger
            perspektiv på regeringens klagomål i budgetpropositionen om att
            man ärvt en situation där det inte går att nå målet för skydd
            av biologisk mångfald.
          </p>
          <p xml:id="i-Y4xg2kGG8B4T25Dfxrfy5s">
            Den förra regeringen trappade gradvis upp insatserna för att
            skydda biologisk mångfald. Den nya regeringens kraftiga neddragning
            innebär en ändrad kursriktning. Detta står i direkt strid med
            skrivningarna i budgeten om att för frågor som rör biologisk produktion
            är det viktigt med långsiktighet i de politiska besluten.
          </p>
          <p xml:id="i-T9Q8VJo6yZsQmLoWUNM2hz">
            Frånsett de internationella implikationerna finns ett egenvärde
            i att vårda vår natur.
          </p>
          <p xml:id="i-TRowuhdCa7AH2FPS5E4czb">
            Den nordiska naturen är unik i ett europeiskt perspektiv. Här
            finns många arter som är på gränsen av sina utbredningsområden
            och som är genetiskt intressanta. Men Miljömålsrådets senaste
            uppföljning av arbetet med det nya miljömålet Ett rikt växt- och
            djurliv ger en dyster bild av läget i Sverige. Rapporten påpekar
            att det senaste seklets alltmer storskaliga jord- och skogsbruk
            har bidragit till att omdana det svenska landskapet och dess livsmiljöer.
            Även om vissa arter har gynnats har utvecklingen huvudsakligen
            lett till en omfattande förlust av biologisk mångfald. Rådet konstaterar
            att förlusten av arter, naturtyper och ekosystemtjänster fortsätter
            trots kraftigt ökade insatser under de två senaste mandatperioderna.
            Tillståndet för den biologiska mångfalden visar en övervägande
            negativ utveckling.
          </p>
          <p xml:id="i-2tuyXFey9fNnJmsaGjSCwA">
            Miljömålsrådet framhåller det som positivt att förlusten av biologisk
            mångfald inte är lika kraftig som tidigare. Det är dock långt
            ifrån målet att förlusten skall vara hejdad till år 2010. Rådet
            påpekar att det blir svårt att uppnå målet om ett hållbart nyttjande
            av biologisk mångfald och biologiska resurser på land och i vatten
            till år 2010. De biologiska processer som påverkar förutsättningarna
            för djurs och växters förekomst tar lång tid. Det går också långsamt
            att ställa om centrala sektorer som jordbruk och skogsbruk.
          </p>
          <p xml:id="i-JTmoYTnzQVLgeRqByCZb2A">
            Skogsstyrelsen bedömer för sin del att det brådskar att vidta
            nödvändiga åtgärder om den biologiska mångfalden i skogen skall
            kunna säkras.
          </p>
          <head type="h3" xml:id="i-LJLZixLAXMCeXTniYdYgEG">
            2.3.5 Förslag
          </head>
          <p xml:id="i-AfCpbibDcnMRtovTeWLirN">
            Miljöpartiet motionerar i annat sammanhang om ökade anslag till
            åtgärder för skydd av biologisk mångfald. Utöver budgeten finns
            mycket som regeringen och myndigheterna kan göra för att minska
            utarmningen av vår natur. I andra motioner har vi tidigare lagt
            en rad förslag på åtgärder som kan genomföras för att stärka den
            biologiska mångfalden.
          </p>
          <p xml:id="i-QUbup8pqSfRgkET3gLygr5">
            Det saknas inte idéer. Det saknas konkreta förslag från regeringen.
            Det finns mycket som regeringen kan och bör göra för att stärka
            arbetet för den biologiska mångfalden utan att det behövs riksdagsbeslut.
            Det finns också mycket som kan och bör göras som kräver riksdagsbeslut
            men inte mer pengar, som lagändringar, tydliga instruktioner till
            myndigheter och så vidare. Regeringen bör återkomma till riksdagen
            med förslag till beslut för att stärka den biologiska mångfalden.
          </p>
        </div>
        <div type="motSignatures">
          <list>
            <item xml:id="i-VAXQfcN7tgD5cDQuF7aLL3">
              Tina Ehn (mp)
            </item>
            <item xml:id="i-RYWPGmNWzVb9X34kbovUbk">
              Per Bolund (mp)
            </item>
            <item xml:id="i-AvPnZaKfed5MFByFsMhovN">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
