<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00206">
  <teiHeader>
    <fileDesc>
      <titleStmt>
        <title>Nya regler för fristående skolor</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya regler för fristående skolor</title>
          <idno type="rdwebb">GX02Ub206</idno>
          <rs type="number">Ub206</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub206/text</ref>
          <ref type="dokument_url_html">http://data.riksdagen.se/dokument/GX02Ub206</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub206</ref>
          <ref type="doc">http://data.riksdagen.se/fil/8F5EE026-6AC4-466E-8E16-BFD36938B9E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KCsBvfy7pt6j7pGtL8Nrwe" type="signed"/>
        <correspContext corresp="i-KCsBvfy7pt6j7pGtL8Nrwe">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction type="numbering" xml:id="i-NiKWACtYKNmvBWqKGoqeDG">
          <date when="2009-09-29"/>
        </correspAction>
        <correspAction type="submission" xml:id="i-RZGQuUBVoCcdDhAhFemE1e">
          <date when="2009-09-25"/>
        </correspAction>
        <correspAction type="transfer" xml:id="i-MoXEP58UrpXcjqtELjunMB">
          <date when="2009-09-25"/>
        </correspAction>
        <correspAction type="assigned" xml:id="i-4YMKJw9X8GdgfL9DXrTbwk"/>
        <correspContext corresp="i-4YMKJw9X8GdgfL9DXrTbwk">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QorrXAzPgc8o6d9cTU2Abc">
            Förslag till riksdagsbeslut
          </head>
          <list style="ol">
            <item xml:id="i-Gz3BhpeKxVoF1CnD9sT1ij">
              Riksdagen tillkännager för regeringen som sin mening vad som
              anförs i motionen om en stopplag för etablering av fristående
              skolor.
            </item>
            <item xml:id="i-RgGovaYacVb3eH2AaM9WuN">
              Riksdagen tillkännager för regeringen som sin mening vad som
              anförs i motionen om avgift för Skolinspektionens prövning.
            </item>
            <item xml:id="i-5BZhkTdCdh3bdgJRmmx4Eo">
              Riksdagen tillkännager för regeringen som sin mening vad som
              anförs i motionen om kommunal beslutanderätt om fristående skolor.
            </item>
            <item xml:id="i-SxBTSq2d2CYFnQYa6binKx">
              Riksdagen tillkännager för regeringen som sin mening vad som
              anförs i motionen om kommunens skyldighet att yttra sig samt bifoga
              en konsekvensbeskrivning över ansökan om att starta en fristående
              skola.
            </item>
            <item xml:id="i-RdDRUkAWaN1VyCrLzxfV17">
              Riksdagen tillkännager för regeringen som sin mening vad som
              anförs i motionen om förtydligande i skollagen att Skolinspektionen
              ska göra en allsidig bedömning.
            </item>
            <item xml:id="i-YaP95349vrKLcJZRDwh6ci">
              Riksdagen tillkännager för regeringen som sin mening vad som
              anförs i motionen om möjlighet för Skolinspektionen att omedelbart
              stänga en fristående skola.
            </item>
            <item xml:id="i-MjGVF8BMLdQL39L6KU6cNv">
              Riksdagen tillkännager för regeringen som sin mening vad som
              anförs i motionen om att tillsätta en utredning om privatisering
              av kommunala skolor.
            </item>
            <item xml:id="i-JcZxmBuSfcs6YTa7sE3aqt">
              Riksdagen tillkännager för regeringen som sin mening vad som
              anförs i motionen om att återkalla tillståndet för olagligt avknoppade
              skolor.
            </item>
            <item xml:id="i-FKt56P66ccCYoYMd62wDm3">
              Riksdagen tillkännager för regeringen som sin mening vad som
              anförs i motionen om tillgänglighet för elever med funktionsnedsättning.
            </item>
            <item xml:id="i-P978usgi2T8RExk4Szt2fH">
              Riksdagen tillkännager för regeringen som sin mening vad som
              anförs i motionen om begränsning av fristående skolors möjlighet
              att inte ta emot elever.
            </item>
            <item xml:id="i-TEi97GxBWKasxV4bnq67hX">
              Riksdagen tillkännager för regeringen som sin mening vad som
              anförs i motionen om bidrag till fristående skolor.
            </item>
            <item xml:id="i-9nUTs8yifVGTDYnDJps9PB">
              Riksdagen tillkännager för regeringen som sin mening vad som
              anförs i motionen om vinster i fristående skolor.
            </item>
            <item xml:id="i-DtVsPSJ9ww3Fy16H4YCH7U">
              Riksdagen tillkännager för regeringen som sin mening vad som
              anförs i motionen om att konfessionella skolor inte ska vara berättigade
              till offentliga bidrag.
            </item>
            <item xml:id="i-CdAfjpFG5B8WtCJAHrmEsM">
              Riksdagen tillkännager för regeringen som sin mening vad som
              anförs i motionen om att fristående skolor inte ska kunna erbjuda
              individuellt program.
            </item>
            <item xml:id="i-5PKN4t7mWE2RKpMdx9LJo1">
              Riksdagen tillkännager för regeringen som sin mening vad som
              anförs i motionen om att försöksverksamheten med s.k. spetsutbildningar
              ska upphöra.
            </item>
            <item xml:id="i-7wygdjHcudm8kPkSn6svD7">
              Riksdagen tillkännager för regeringen som sin mening vad som
              anförs i motionen om förbud mot antagningsprov och -tester vid
              urval till grundskolor.
            </item>
            <item xml:id="i-Fkn87YcEVZEf6eCyAspoRp">
              Riksdagen tillkännager för regeringen som sin mening vad som
              anförs i motionen om närhetsprincip i grundskolan.
            </item>
            <item xml:id="i-SppNq8pZbp4ZTzxDywBhuM">
              Riksdagen tillkännager för regeringen som sin mening vad som
              anförs i motionen om närhetsgaranti i gymnasieskolan.
            </item>
          </list>
        </div>
        <div type="motContent">
          <head type="h1" xml:id="i-UdAuz2Fwg6yr2KVBZTs3Z3">
            En likvärdig skola
          </head>
          <p xml:id="i-3dYVbfzJsj7NDXpnnYnuJg">
            För Vänsterpartiet är allas rätt till kunskap det viktigaste
            målet med utbildningspolitiken. Kunskap ger makt och en bra skola
            är därför ett led i strävan mot ökad jämlikhet och minskade sociala
            klyftor. Skolan ska vara en förändrande kraft i samhället. För
            att bli det måste skolan vara likvärdig. Alla ska ha samma möjligheter
            att skaffa sig kunskap och utvecklas efter sina egna förutsättningar
            och behov oavsett bakgrund. Det betyder inte att alla ska vara
            lika. Tvärtom, olikheterna måste få utrymme för att skolan ska
            bli en plats för mångfald och demokratisk samverkan mellan människor
            i ett jämlikt samhälle. Skolan spelar en central roll för att
            ge alla en grund att stå på och för att ge eleverna de redskap
            som behövs för att utvecklas i skolan, men också resten av livet.
          </p>
          <p xml:id="i-WqMMv3PALwutBySN3pHcM1">
            Vänsterpartiet vill ha en skola där eleverna får det stöd och
            den stimulans som behövs för att ta emot, skaffa och söka kunskap.
            Kunskap är en demokratisk rättighet och ingen handelsvara. Vi
            vill därför ha en gemensamt finansierad och demokratiskt styrd
            skola där det är behoven som styr resurstilldelningen. I en likvärdig
            skola ges varje elev goda möjligheter att få sina behov tillgodosedda
            och på så sätt kan alla elever nå målen.
          </p>
          <head type="h1" xml:id="i-NWEzuENsDRqb9fUAeXCaof">
            Stopplag
          </head>
          <p xml:id="i-QPcHC2Adv5x7wCYaYWpGeP">
            Den svenska skolan blir tyvärr allt mindre likvärdig. Resurser
            omfördelas från de elever, som har sämst förutsättningar och därför
            har störst behov av stöd och stimulans, till elever med goda förutsättningar
            i form av välutbildade föräldrar med god ekonomi. Om man ser på
            den sociala sammansättningen i olika skolor är det tydligt att
            omfördelningen sker från fattig till rik.
          </p>
          <p xml:id="i-QY6aTp11B672p9wLpTudp">
            I Skolverkets rapport Vad händer med likvärdigheten i svensk
            skola? (2006:275) konstateras att skillnaden mellan skolor med
            avseende på elevresultat har ökat sedan 1998. Även skolsegregationen
            utifrån socioekonomisk bakgrund har ökat under samma tid. Förklaringen
            är möjligheten att fritt välja skola. En möjlighet som främst
            utnyttjas av föräldrar med högre utbildning, som placerar sina
            barn i skolor där det finns elever med samma bakgrund.
          </p>
          <p xml:id="i-5HD2dqb9FZ15B7vtiU9VKk">
            De fristående skolorna utgör en väsentlig del av detta marknadsanpassade
            utbildningssystem, som infördes av en borgerlig regering. De fristående
            skolorna förstärker på ett mycket påtagligt sätt de negativa effekterna
            av den marknadsmässiga styrningen av skolan. Anledningen till
            att de fristående skolorna kan utöva en sådan stor påverkan på
            hela skolväsendet är att Sverige har bland de mest generösa reglerna
            i världen för etablering av och verksamheten vid fristående skolor.
            Skolhuvudmännens intressen och rättigheter går före elevernas
            bästa.
          </p>
          <p xml:id="i-VB3NFT2T8Xc89JA6fQ2da5">
            För att hejda den numera okontrollerade utvecklingen inom skolans
            område föreslår Vänsterpartiet att det införs en stopplag för
            etablering av nya fristående skolor tills nya regler har införts,
            som innebär att de fristående skolorna inte gynnas. Under den
            tid det tar att utarbeta och implementera nya regler ska Skolinspektionen
            inte ta emot nya ansökningar om att få starta fristående skolor,
            inkomna ansökningar ska inte behandlas och skolor som godkänts,
            men inte startat sin verksamhet, måste skjuta upp starten. Detta
            bör riksdagen som sin mening ge regeringen till känna.
          </p>
          <head type="h1" xml:id="i-9q83PEzuzZc6V2T9Aethgs">
            Nya regler för fristående skolor
          </head>
          <p xml:id="i-Cvm3Yv7va8gsKuQxxASaXH">
            Nedan följer Vänsterpartiets förslag till förändrade regler för
            de fristående skolorna. Det nya regelverket ska börja gälla den
            1 juli 2010 och ska tillämpas på såväl nya ansökningar som redan
            befintliga skolor. Redan befintliga skolor ska under en övergångsperiod
            få möjlighet att anpassa sin verksamhet till det nya regelverket.
          </p>
          <head type="h1" xml:id="i-X34p5iD6e2RPby2wTpNQoq">
            Avgift för ansökan
          </head>
          <p xml:id="i-6AKgvFrKpQu7Tb5CUvLb4z">
            Antalet ansökningar till Skolinspektionen att starta en fristående
            skola är fortfarande många trots att antalet elever minskar. Många
            ansökningar är ofullständiga eller bristfälliga. Det innebär att
            handläggningstiderna förlängs eftersom kompletteringar måste begäras
            in. Det gör det också svårt för kommunerna att göra bra konsekvensanalyser
            om de får ett undermåligt underlag. I andra fall får ansökningar
            visserligen godkänt, men huvudmännen startar aldrig någon verksamhet.
          </p>
          <p xml:id="i-6jVGqNAGkahpQSygVK57hG">
            För att begränsa antalet ansökningar som bygger på orealistiska
            antaganden eller bristfällig planering, eller helt enkelt är oseriösa,
            bör en särskild avgift införas för Skolinspektionens prövning.
            Det är också rimligt att de som ansöker om att starta en fristående
            skola bidrar till finansieringen av statens merkostnader för prövningen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-QunWWMPPKLBXRP35bpTZND">
            Kommunalt inflytande
          </head>
          <p xml:id="i-9mZNgNoAT3fnUQjFerJrev">
            När Skolinspektionen bedömt att en skola uppfyller de uppställda
            kraven blir kommunen där skolan är belägen tvingad att betala
            bidrag till skolan för varje elev som väljer den fristående skolan.
            Utvecklingen innebär betydande svårigheter för kommunerna att
            planera sin skolverksamhet. De negativa konsekvenserna i storstadsregionerna
            är kända sedan länge, men även kommuner i glesbygd drabbas.
          </p>
          <p xml:id="i-5F3u5FtFTMvKNDXuvsVBBv">
            Sedan början av 1990-talet är det kommunerna som har ansvaret
            för skolans organisation och ekonomi. Staten styr genom nationella
            måldokument och tillsyn. I ett sådant system är det orimligt att
            en fristående skola ska kunna bedrivas i en kommun mot kommunens
            egen vilja. För Vänsterpartiet är det därför självklart att kommunen
            borde ha en reell möjlighet att ha direkt inflytande över etableringen
            av en fristående skola. Därför måste skollagen ändas så att Skolinspektionen
            endast kan godkänna en ny fristående skola som bidragsberättigad
            om kommunen i fråga tillstyrkt ett sådant beslut. Dessutom, om
            kommunen säger nej till etableringen av en fristående skola måste
            Skolinspektionen fatta beslut att skolan inte har rätt till bidrag.
            Detta bör riksdagen som sin mening ge regeringen till känna.
          </p>
          <head type="h1" xml:id="i-GwFV28Kmj4EGvsEw3krf5w">
            Negativa konsekvenser
          </head>
          <p xml:id="i-KkTpEMzt8STPPXf1twR6F7">
            I samband med Skolinspektionens beslut om rätt till bidrag ska
            kommunens yttrande innehålla en konsekvensbeskrivning. Av den
            bör framgå vilka följder etableringen av en fristående skola får
            för kommunens samlade skolväsende. Skolinspektionens prövning
            ska ske utifrån en helhetsbedömning där kommunens yttrande ska
            ha avgörande betydelse.
          </p>
          <p xml:id="i-AgbtEbLb4LBFLMCFPs6mB7">
            År 2005 fick Skolverket i uppdrag av regeringen att komma med
            förslag för att bl.a. förbättra prövningen av fristående skolor.
            I rapporten Prövning och bidrag för fristående skolor (Skolverket
            2006:281) konstaterar Skolverket att det finns brister både i
            ansökningarna om att starta skolor och i kommunernas konsekvensbeskrivningar.
            Till en viss del kan dessa problem lösas med förändrade rutiner,
            exempelvis att anvisningarna görs tydligare och att ansökningsblanketterna
            förbättras.
          </p>
          <p xml:id="i-LLeC3xFRvLJtmmLD7NBoRL">
            Däremot anser Skolverket att det inte är tillräckligt med förändrade
            rutiner för att komma till rätta med de brister som finns i kommunernas
            yttranden över fristående skolors ansökan om etablering. Det finns
            kommuner som helt avstår från att yttra sig, särskilt när det
            gäller ärenden om gymnasieskolor. För att Skolinspektionen ska
            ha ett fullständigt underlag för att fatta beslut om godkännande
            och rätt till bidrag bör det framgå av förordningen om fristående
            skolor att kommunen inte endast har rätt att yttra sig utan är
            skyldig att yttra sig vid etablering av en fristående skola. Kommunen
            ska också vara skyldig att bifoga en konsekvensbeskrivning till
            sitt yttrande. Detta bör riksdagen som sin mening ge regeringen
            till känna.
          </p>
          <p xml:id="i-Lo3kVJzCwPDuuvwFfaYdq">
            Även i de fall kommunerna inkommer med yttranden är de ofta kortfattade.
            Det är sällan som konsekvensbeskrivningarna följer Skolverkets
            anvisningar i skriften Att yttra sig till Skolverket om fristående
            skolor (Skolverket 2000), som bifogas när ansökningshandlingarna
            skickas ut till kommunerna. Det är av största vikt att kommunens
            konsekvensbeskrivning ger Skolinspektionen möjlighet att göra
            en seriös bedömning av vilka följder etablerandet av en ny fristående
            skola får. I enlighet med Skolverkets slutsatser anser Vänsterpartiet
            att det behövs ett förtydligande i skollagen att Skolinspektionen
            ska göra en allsidig bedömning av sådana omständigheter som kan
            inverka på skolväsendet i kommunen, och bl.a. undersöka om inrättandet
            av en fristående skola inverkar menligt på kommunens möjlighet
            att erbjuda eleverna utbildning inom det egna skolväsendet eller
            medför ekonomiska svårigheter på lång sikt. Detta bör riksdagen
            som sin mening ge regeringen till känna.
          </p>
          <head type="h1" xml:id="i-AtahPkSgyCmKZwMUpAe8nK">
            Möjlighet att stänga en skola omedelbart
          </head>
          <p xml:id="i-UZRNuhVoUfeueE3oFWBC6N">
            När det finns allvarliga brister vid en fristående skola kan
            Skolinspektionen återkalla skolans tillstånd. Om skolan överklagar
            Skolinspektionens beslut kan den fortsätta verksamheten med dessa
            allvarliga brister under hela rättsprocessen, som oftast är utdragen.
            Detta är ett tydligt exempel på att lagstiftningen inte tar hänsyn
            till elevernas rätt till kunskap och en bra utbildning utan tar
            skolhuvudmannens parti. Vi föreslår därför att skollagen ändras
            så att Skolinspektionen får möjlighet att omedelbart stänga en
            skola med allvarliga brister. Skolan ska givetvis kunna överklaga
            Skolinspektionens beslut som nu, men den ska förbli stängd under
            hela rättsprocessen. Detta bör riksdagen som sin mening ge regeringen
            till känna.
          </p>
          <head type="h1" xml:id="i-A56yLV5avR24KgkApKSXb8">
            Privatisering av kommunala skolor
          </head>
          <p xml:id="i-B53BPanNaMih7XBevrbaht">
            Den senaste trenden är att enskilda personer vill överta och
            privatisera verksamheten i kommunala skolor. Ofta är det anställda
            vid skolan som menar att de inte kan utveckla verksamheten i önskad
            riktning om skolan styrs av demokratiskt valda politiker. Företeelsen
            brukar omnämnas som avknoppning, men ett förskönat språkbruk kan
            inte dölja det faktum att det är fråga om utförsäljning av gemensamt
            styrda verksamheter och gemensam egendom. Konsekvenserna av denna
            utveckling är svåra att förutse, men redan nu kan stora problem
            anas.
          </p>
          <p xml:id="i-RYzqJLB6JDDWPWMghbkKLh">
            Ett problem som har uppmärksammats är om det är möjligt att privatisera
            skolan även om en majoritet av elever och personal motsätter sig
            en privatisering. Och även om personal och elever ställer sig
            positiva till en privatisering är det inte säkert att framtida
            elever och anställda är av samma åsikt.
          </p>
          <p xml:id="i-64fVNi37Pf1a2khwgsunoa">
            Ett särskilt problem uppstår när verksamhet som tidigare bedrivits
            i offentlig regi privatiseras. Den generella grundlagsfästa meddelarfriheten
            ersätts då med en långtgående tystnadsplikt. Detta innebär bl.a.
            att privat verksamhet får konkurrensfördelar på bekostnad av arbetstagarens
            möjlighet att meddela sig när det gäller exempelvis missförhållanden
            på arbetsplatsen. Detta är särskilt allvarligt just på grund av
            att verksamheterna finansieras med skattemedel, och för att det
            handlar om verksamheter där elever och föräldrar måste kunna ställa
            höga krav på kvalitet, trygghet och säkerhet.
          </p>
          <p xml:id="i-MFNv4cwko9zxq3YgQf1hhN">
            Ett annat allvarligt problem är att vissa områden helt kan komma
            att sakna kommunala skolor. Det väcker frågor om hur barn och
            ungdomars rätt att få utbildning inom det offentliga skolväsendet
            ska kunna tillvaratas och vilken rätt eleverna har att gå i en
            skola nära hemmet. Inte minst kan det komma att drabba elever
            med funktionsnedsättningar, som inte kan vara säkra på att en
            fristående skola vill ta emot dem, utan måste gå i en kommunal
            skola.
          </p>
          <p xml:id="i-GbsaC4dG5iMp7Jam3YeNoX">
            Givetvis är det bara populära skolor med god ekonomi som är intressanta
            att köpa ut. De skolor som blir kvar i kommunal regi är skolor
            med större eller mindre problem som kräver mer resurser. Med en
            krympande kommunal skolbudget blir det allt mindre pengar över
            till de elever som har störst behov av stöd och hjälp, vilket
            ökar segregationen och de redan stora klasskillnaderna i samhället.
          </p>
          <p xml:id="i-PN3a1TQdy2X39dSNsCRXPt">
            Den tidigare i motionen föreslagna stopplagen för nyetablering
            av fristående skolor kommer självklart även att gälla privatisering
            av kommunala skolor. Samtidigt ger dessa utförsäljningar upphov
            till en rad specifika problem och det krävs en grundlig översyn
            och analys av regelverket. Mot bakgrund av detta föreslår vi att
            det tillsätts en utredning om privatisering av kommunala skolor
            som får i uppdrag att se över nuvarande regler, analysera möjliga
            konsekvenser av utvecklingen och att föreslå nya regler bl.a.
            med avseende på vad som nämns ovan i motionen. Detta bör riksdagen
            som sin mening ge regeringen till känna.
          </p>
          <p xml:id="i-U6Cr8zFsiAsWCzoacbnv5w">
            Skolinspektionen har redan konstaterat att för att den ska bevilja
            en avknoppad skola tillstånd så är en förutsättning att överlåtelsen
            har skett enligt EG-rätten. För Vänsterpartiet är det självklart
            att reglerna ska vara lika för alla. Därför anser vi att Skolinspektionen
            även ska dra tillbaka redan beviljade tillstånd om det konstateras
            att gällande regler inte har följts vid försäljning av kommunala
            skolor till privata intressenter. Detta bör riksdagen som sin
            mening ge regeringen till känna.
          </p>
          <head type="h1" xml:id="i-E5bZdU2e1xGRt5Aj6Gsd1F">
            Tillgänglighet för alla elever
          </head>
          <p xml:id="i-Mwb482qEmRDqFiGyAfTLuq">
            Inte bara skolbyggnaderna utan också skolgårdarna ska vara tillgängliga
            och användbara för allas lek, rörelse och samvaro på raster och
            fritid, även för barn med funktionsnedsättning. Regleringen kring
            lokaler, utemiljö och utrustning bör därför innehålla krav på
            tillgänglighet för elever med funktionsnedsättning för såväl kommunala
            skolor som fristående skolor. Detta bör riksdagen som sin mening
            ge regeringen till känna.
          </p>
          <p xml:id="i-2wUeLSTAsaE9UfzVg4bgBN">
            Vi menar också att de fristående skolornas skyldighet att ta
            emot elever ska förtydligas genom att den bestämmelse i skollagen
            avskaffas som innebär att en skola kan tacka nej till att ta emot
            en elev om betydande organisatoriska eller ekonomiska svårigheter
            uppstår för skolan. Detta bör riksdagen som sin mening ge regeringen
            till känna.
          </p>
          <head type="h1" xml:id="i-MbyvEASNuWvqpDDL8qSjki">
            Offentliga bidrag till fristående skolor
          </head>
          <p xml:id="i-RJUHXZVCTpWmojcJ1kKC8w">
            Villkoren är inte lika för kommunala och fristående skolor. En
            kommun har skyldighet att erbjuda alla skolpliktiga elever utbildning
            och kan inte neka att ta emot en elev. De enskilda huvudmännen
            kan i stor utsträckning välja vilka elever som ska få gå i deras
            skolor. Av den anledningen gör många kommuner avdrag för det som
            brukar kallas för skolpliktskostnader när de lämnar bidrag till
            fristående skolor. Regeringen har nu infört ett förbud mot detta
            eftersom man menar att kommunernas beredskap för att kunna ta
            emot elever när som helst inte har ett omedelbart samband med
            kostnaderna för utbildningsverksamheten. Denna argumentering är
            inkonsekvent om inte liknande regler gäller privata huvudmän.
            Är det rimligt att enskilda huvudmän ska ha ersättning för den
            del av verksamheten som inte direkt kan hänföras till skolorna?
            Borde inte ett avdrag göras för vinster som betalas ut till ägarna?
          </p>
          <p xml:id="i-oiuuaZ5SSKfJRXfoRs3h5">
            De stora överskotten inom utbildningsbranschen är en följd av
            att skolorna är oerhört kreativa när det gäller att minska sina
            kostnader. Ett vanligt sätt är att anställa obehöriga lärare,
            som får lägre lön än behöriga. I de fristående gymnasieskolorna
            är t.ex. endast varannan lärare behörig. Det sparas också in på
            den del av verksamheten som inte direkt kan hänföras till undervisningen.
            Ytterst få fristående skolor har egna skolbibliotek och använder
            sig i stället av offentliga bibliotek. Givetvis är det positivt
            att eleverna kommer i kontakt med dessa bibliotek, men det innebär
            samtidigt att skolan flyttar över sina kostnader på kommunen.
            Vidare är kostnader för elevvård exempelvis 40 % lägre i de fristående
            skolorna jämfört med kommunala. Det finns också exempel på skolor
            som har tagit emot frivilliga bidrag från föräldrar och på så
            sätt kringgått bestämmelser om otillåtna terminsavgifter. Mycket
            är i strid mot intentionerna i skolans styrdokument, men eftersom
            regelverket ofta är otydligt formulerat finns det inga möjligheter
            att beivra ens de mest uppenbara övertramp.
          </p>
          <p xml:id="i-QtPkaZxkc6PtJsA5de5X5z">
            De fristående skolorna har inte samma skyldigheter, syften eller
            ambitioner som de kommunala skolorna och har därför inte samma
            kostnader. Skolan ska vara likvärdig, vilket innebär att resursfördelningen
            måste ta hänsyn till elevernas behov. De fristående skolorna blir
            redan överkompenserade ekonomiskt. Det tydligaste beviset på detta
            är att de fristående skolorna gjorde en vinst på drygt en halv
            miljard kronor 2007. De nya generösare villkor för bidragen till
            fristående skolor som föreslogs i proposition 2008/08:171 Offentliga
            bidrag på lika villkor kommer att leda till att de fristående
            skolorna och deras huvudmän gynnas ekonomiskt och detta beslut
            bör därför inte verkställas. I väntan på ett resursfördelningssystem
            som är behovsstyrt bör det tidigare bidragssystemet återinföras.
            Detta bör riksdagen som sin mening ge regeringen till känna.
          </p>
          <head type="h1" xml:id="i-QVeYiyaRCGgXgx7qF3LtQi">
            Vinst
          </head>
          <p xml:id="i-AnhSKm21SkNUt7PXfHHUt2">
            I dag har mer än hälften av de fristående skolorna ett aktiebolag
            som huvudman. Trenden är att detta blir allt vanligare. Andelen
            företag som är huvudman för flera skolor ökar också. Från privatskolelobbyns
            håll brukar hävdas att aktiebolag är den bästa driftsformen eftersom
            det är en välprövad företagsform med klara regler. Att det dessutom
            är den lämpligaste driftsformen för att maximera vinsten, begränsa
            inflytandet för elever och anställda samt begränsa allmänhetens
            insyn i verksamheten talas det tyst om. Möjligheten för fristående
            skolor att vara vinstdrivande tillsammans med ett av de mest generösa
            bidragssystemen i världen har gjort det svenska skolväsendet till
            en lukrativ bransch. Någon officiell sammanställning av de fristående
            skolornas vinster finns inte tillgänglig, men enligt SVT:s Rapport
            var den sammanlagda vinsten inom branschen cirka en halv miljard
            kronor 2007, varav 84 miljoner kronor delades ut i aktieutdelning.
          </p>
          <p xml:id="i-XixwxHB4xM2p3xtViP6w5a">
            I de nordiska grannländerna är lagstiftningen betydligt mindre
            generös mot de kapitalistiska intressena. I Norge är visserligen
            alla bolagsformer tillåtna för de fristående skolorna, men det
            finns ett krav att alla offentliga medel ska komma eleverna till
            godo. I Finland drivs skolorna av allmännyttiga samfund och får
            inte drivas för ekonomisk vinning. Slutligen i Danmark är det
            förbjudet att driva skolor i form av aktiebolag just med tanke
            på möjligheten till vinstutdelning, och det är endast icke-vinstdrivande
            stiftelser som får vara huvudman. Dessutom får en enskild huvudman
            inte driva fler än en skola.
          </p>
          <p xml:id="i-QrWkGZua5caRDR8rjE13Vz">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo.
          </p>
          <p xml:id="i-VU3GiETcppk5RSqy12YdzX">
            Därför är det också direkt olämpligt att tillåta driftsformer
            som är anpassade till affärsverksamhet på en kommersiell marknad
            och vars främsta syfte är att generera vinster till ägarna. Mot
            bakgrund av detta föreslår vi att det tillsätts en utredning som
            ska lämna förslag på hur de offentliga bidragen till fristående
            skolor ska komma eleverna till godo och inte t.ex. utbetalas som
            vinst till skolans ägare. Bland annat bör det utredas vilka icke-vinstdrivande
            driftsformer som är lämpliga för fristående skolor och om det
            behövs begränsningar av antalet skolor som en huvudman kan driva.
            Detta bör riksdagen som sin mening ge regeringen till känna.
          </p>
          <head type="h1" xml:id="i-QBVhqoSznpbR3zQaN3yaen">
            Icke-konfessionell
          </head>
          <p xml:id="i-9e69kvFgStySJ7vcPgLN1N">
            I läroplanerna både för det obligatoriska skolväsendet och för
            gymnasieskolan anges att undervisningen i skolan ska vara icke-konfessionell.
            Vänsterpartiet menar att detta är en mycket viktig princip, särskilt
            i ett mångkulturellt samhälle. Att undervisningen inte ska ta
            ställning för en viss trosuppfattning utan i stället uppmuntra
            till eget kritiskt sökande efter kunskap och ge stöd i skapandet
            av en egen världsbild är för oss grundläggande i en demokrati.
          </p>
          <p xml:id="i-TutF6vi9N3Hhi123aSJhiq">
            Vi ställer oss därför frågande till hur de fristående skolor
            som drivs på konfessionell grund uppfyller detta grundläggande
            krav. Det är svårt att se varför offentliga medel ska användas
            till verksamheter som på avgörande punkter gör avsteg från gällande
            läroplaner. Den offentligt organiserade skolans uppgift är enligt
            vår mening bl.a. att utgöra en mötesplats för barn och unga med
            olika ursprung och därmed verka för integration, förståelse och
            respekt. Skollagen behöver därför ändras så att fristående skolor
            med konfessionell inriktning inte är berättigade till kommunala
            bidrag. Detta bör riksdagen som sin mening ge regeringen till
            känna.
          </p>
          <head type="h1" xml:id="i-6Dy8677jXn2papjac654f2">
            Individuellt program på fristående skolor
          </head>
          <p xml:id="i-NeDrZvjUBCB3Bo5LygwkKG">
            Vänsterpartiet motsätter sig av flera anledningar att fristående
            skolor kan erbjuda det individuella programmet på gymnasieskolan.
            Vi menar att det kommer att leda till att segregeringen ökar.
            Valet av skola och de fristående skolorna kommer att ha samma
            segregerande effekt på Individuella programmet (IV-programmet)
            som det har haft på det övriga skolväsendet. Dessutom kan man
            befara att det kommer att starta skolor som endast erbjuder IV-programmet,
            vilket i sig skapar segregering. Det innebär dessutom att den
            naturliga och nödvändiga kontakten till gymnasieskolans övriga
            program saknas. Detta kan ha negativ inverkan på elevernas motivation
            och motverka syftet att eleverna ska bli behöriga att söka till
            ett nationellt eller specialutformat program. Frågan uppstår också
            vilket incitament den fristående skolan och dess huvudman har
            för att eleverna ska gå vidare till ett nationellt program.
          </p>
          <p xml:id="i-YJFd4vhJUx3BJZrd1JWDvw">
            För den heterogena grupp som går IV-programmet krävs anpassning
            till varje individs förutsättningar, intresse och behov. Det kan
            handla om allt från att med olika insatser öka motivationen till
            långtgående specialpedagogiska och ämnesmetodiska insatser. En
            förutsättning för att kunna genomföra detta är hög lärartäthet
            och att lärarna har pedagogisk utbildning.
          </p>
          <p xml:id="i-NbCdQsyoBYPohXscRd1vJL">
            De fristående skolorna har stora brister på dessa områden med
            få lärare, och en låg andel av dem är behöriga. Inte sällan saknas
            även andra pedagogiska resurser vid de fristående skolorna, t.ex.
            skolbibliotek. Det finns därför anledning att tro att de fristående
            skolorna inte har förutsättningar att kunna erbjuda eleverna på
            IV-programmet en tillräckligt bra utbildning.
          </p>
          <p xml:id="i-XbM5n1pmvGXHcWxBdcZBKh">
            Det räcker dock inte med pedagogiskt stöd. Många av eleverna
            har dessutom andra problem, exempelvis sociala eller psykiska,
            som ställer stora krav på en väl utbyggd elevhälsa med utbildad
            personal. Det är något som saknas i många av de fristående skolorna.
          </p>
          <p xml:id="i-HjVkETxxCaFXqenbSwtb1a">
            Därför är det av största vikt att de resurser som ställs till
            förfogande kommer eleverna till del. I fristående skolor där eventuell
            vinst kan betalas ut till ägarna riskerar eleverna att gå miste
            om resurser. Det finns också en risk att vissa skolor väljer billiga
            lösningar för utbildningen, såsom praktik eller studiebesök, framför
            lärarledd undervisning, eftersom IV-programmet endast ska ge utbildning
            på heltid och inte undervisning på heltid. Bristen på insyn i
            de fristående skolorna är ytterligare en anledning att dessa skolor
            inte bör bedriva en verksamhet där det är oerhört viktigt att
            kvaliteten upprätthålls.
          </p>
          <p xml:id="i-2YywFZkq4DTgXQTpTtWyMH">
            Det är vanligt att eleverna vid IV-programmet kommer från socialt
            utsatta miljöer och har problem, t.ex. i hemmet eller med droger,
            som skolan ensam inte kan lösa. Många av dem kan därför behöva
            stöd och stimulans även utanför skolan, vilket förutsätter ett
            samarbete mellan skolan och andra institutioner och verksamheter.
            För att kommunen ska ha optimala möjligheter att planera och samordna
            detta bör endast kommunala skolor kunna erbjuda IV-programmet.
            Detta bör riksdagen som sin mening ge regeringen till känna.
          </p>
          <head type="h1" xml:id="i-AWtVSXnHdfdKoRxJ664XzX">
            Antagningsprov och -tester
          </head>
          <p xml:id="i-J8GydgLv2i94pw3BJfYgea">
            På många håll startas klasser och skolor med speciella inriktningar,
            med t.ex. dans och fotboll på schemat. Den borgerliga regeringen
            har dessutom inlett en försöksverksamhet med s.k. spetsutbildningar
            inom matematik, naturvetenskap, humaniora och samhällsvetenskap.
            Det är bra att skolan utvecklas och att eleverna kan bejaka sina
            intressen. Skolan måste vara öppen för alla elever och det gäller
            också skolor med specialinriktning.
          </p>
          <p xml:id="i-8vzgqKbpQErWegoUbcVcMD">
            Utvecklingen mot en likvärdig skola är en av huvudorsakerna till
            såväl den höga utbildningsnivån som den framgångsrika forskning
            vi har i Sverige. Vi menar att ett sammanhållet och likvärdigt
            utbildningssystem ger alla elever bättre kunskaper. Segregering
            och uppdelning av elever gör att de flesta elever får sämre kunskaper.
            En rapport från Institutet för arbetsmarknadspolitiska utvärderingar
            (IFAU) Betygsintagning och elevers studieframgång i Stockholms
            gymnasieskolor (2006:15), visar att betygsintagningen till gymnasieskolan
            inte har gett några positiva effekter på elevernas prestationer
            utan snarare tvärtom. Det är särskilt de elever som hade högst
            betyg i grundskolan som presterar sämre än förväntat i gymnasieskolan.
            Att samla högpresterande elever på spetsutbildningar riskerar
            därför att få en negativ effekt på deras kunskaper. Det bekräftas
            också av internationella jämförelser, exempelvis PISA, som tydligt
            visar att ett sammanhållet skolsystem har positiva effekter för
            alla elevers prestationer. Därför ska försöksverksamheten med
            s.k. spetsutbildningar upphöra snarast. Detta bör riksdagen som
            sin mening ge regeringen till känna.
          </p>
          <p xml:id="i-WzjwPDvVpi4TCKX1BpemeQ">
            Skolan har till uppgift att ge eleverna möjlighet att utveckla
            sina kunskaper och färdigheter, och elevernas förkunskaper ska
            inte spela någon roll om de får den chansen. Tanken med dessa
            skolor måste vara att eleverna ska kunna utveckla sina intressen
            och färdigheter, inte att de ska ingå i en elitsatsning. Vi tror
            också att både elever och föräldrar är fullt kapabla att själva
            avgöra vilken specialinriktning som passar bäst. I de flesta fall
            går dessutom intresse och förmåga hand i hand. Därför anser vi
            att urvalet till dessa klasser och skolor inte ska få ske med
            hjälp av antagningsprov eller -tester och att detta ska gälla
            både kommunala och fristående grundskolor. Detta bör riksdagen
            som sin mening ge regeringen till känna.
          </p>
          <head type="h1" xml:id="i-HhyLms3bujhWtrWs2vyA38">
            Närhetsprincip i grundskolan
          </head>
          <p xml:id="i-XX9nC7z6K9HM77Ywss2nNx">
            Det fria skolvalet har slagit igenom stort, ackompanjerat av
            två argument: ökat inflytande över den egna situationen för föräldrar
            och elever genom valfrihet samt kvalitetsförbättring i skolan
            genom konkurrens. Vi anser att argumenten är svaga och att det
            fria skolvalet i stället skapar segregering och stress. Principen
            om att skolan ska vara en plats där elever med olika bakgrund
            och erfarenheter kan mötas blir allt mer avlägsen. Skolan kan
            visserligen inte lösa problemet med segregeringen, men genom att
            införa närhetsprincipen kan några av effekterna motverkas.
          </p>
          <p xml:id="i-ByxhavtGVwn2C65V84hUxY">
            I första hand ska varje elev gå i en skola så nära hemmet som
            möjligt. Föräldrar och elever bör dock ges möjlighet att komma
            in med alternativa önskemål, som bör tillgodoses så långt det
            är möjligt. Geografisk närhet ska ge företräde om fler elever
            önskar gå i skolan än det finns plats för. Kommunerna måste också
            ta hänsyn till boendesegregationen när de konstruerar skolornas
            upptagningsområden. Detta bör riksdagen som sin mening ge regeringen
            till känna.
          </p>
          <head type="h1" xml:id="i-Hd8SR1Wv7e6p3pYkcZYqfc">
            Närhetsgaranti i gymnasieskolan
          </head>
          <p xml:id="i-4jRrMb8CCx7LBynoJ4M5tK">
            Flera storstadskommuner har infört system med betygsintagning
            till gymnasiet, vilket innebär att eleverna med högst betyg har
            förtur till de mest populära skolorna. Förutom att detta förstärker
            betygens negativa roll i grundskoleundervisningen skapar det starka
            segregationseffekter mellan elever med höga respektive låga betyg.
          </p>
          <p xml:id="i-ErQpeNgoU6XuksJzx6BzMv">
            Vänsterpartiet avvisar argumentet att detta skulle minska den
            etniska segregationen genom att elever från storstädernas förorter
            skulle ges möjlighet att studera på populära gymnasieskolor i
            innerstaden mot bakgrund av att elever med utländsk bakgrund,
            av sociala och klassmässiga skäl, generellt har lägre betyg än
            infödda svenska elever.
          </p>
          <p xml:id="i-Uxh9aSjViLkb6pXb7H81D4">
            Rapporten Vad innebar införandet av fritt skolval i Stockholm
            för segregeringen i skolan? (2005:2) från Institutet för arbetsmarknadspolitisk
            utvärdering (IFAU) visar också att både den etniska och den socioekonomiska
            segregeringen har ökat sedan betygsintagningen infördes i Stockholms
            gymnasieskolor.
          </p>
          <p xml:id="i-AsAdj1WwYRuwQk2u5Zcng7">
            I en annan rapport från IFAU, Betygsintagning och elevers studieframgång
            i Stockholms gymnasieskolor (2006:15), finner Martin Söderström
            att betygsintagningen inte har gett några positiva effekter på
            elevernas prestationer utan snarare tvärtom. Det är särskilt de
            elever som hade högst betyg i grundskolan som presterar sämre
            än förväntat i gymnasieskolan. Att samla högpresterande elever
            i det som i debatten brukar benämnas elitskolor har en negativ
            effekt. Det bekräftas också av internationella jämförelser, exempelvis
            PISA, som tydligt visar att ett sammanhållet skolsystem har positiva
            effekter för alla elevers prestationer.
          </p>
          <p xml:id="i-1pDec3KiQcrPp8XZAKnRX">
            Vänsterpartiet vill i stället understryka behovet av en närhetsgaranti
            inom gymnasieskolan. För att motverka segregeringen och skapa
            en skola med mångfald, som är en mötesplats för elever med olika
            bakgrund, förutsättningar och intressen, måste det finnas en närhetsgaranti
            som ger företräde åt de elever som bor närmast skolan. Alla elever
            som söker till ett nationellt program skulle härigenom, så långt
            platserna räcker, garanteras plats i närmaste gymnasieskola som
            har det program som eleven sökt. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-GUdeWo6j3HM3YoFXZkjsM9">
              Rossana Dinamarca (v)
            </item>
            <item xml:id="i-VNfCMM8VN1Ggye68nETZCA">
              Siv Holma (v)
            </item>
            <item xml:id="i-9qvfopk2RsttWms8JJ57vW">
              Amineh Kakabaveh (v)
            </item>
            <item xml:id="i-Ac2nf6sjhM8Xf6kMBmaj3i">
              Elina Linna (v)
            </item>
            <item xml:id="i-AzAuw881y7NTGFoQkRNJcU">
              Eva Olofsson (v)
            </item>
            <item xml:id="i-GTnxeLpY4tcX3YR8PZAUQh">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
