<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-04127">
  <teiHeader>
    <fileDesc>
      <titleStmt>
        <title>Utgiftsområde 13 Jämställdhet och nyanlända invandrares etablering</title>
        <author corresp="i-HMEQZGcMqKo8y9F6jxfnev">av Alireza Akhondi m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4127 av Alireza Akhondi m.fl. (C)</title>
          <idno type="rdwebb">H9024127</idno>
          <rs type="number">4127</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9024127/text</ref>
          <ref type="dokument_url_html">http://data.riksdagen.se/dokument/H9024127</ref>
          <ref type="dokumentstatus_url_xml">http://data.riksdagen.se/dokumentstatus/H9024127</ref>
          <ref type="docx">http://data.riksdagen.se/fil/E4DAB819-B467-4E76-B27F-7CE0B713560E</ref>
          <ref type="pdf">http://data.riksdagen.se/fil/E82FB63D-C44D-4675-A33B-E78CDDBEF59C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Ni4ryKGoivffX4SbujDvW3" type="signed"/>
        <correspContext corresp="i-Ni4ryKGoivffX4SbujDvW3">
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-GufyGjjmbAaBqyAaELWuTN" type="submitted">
          <date when="2021-10-05"/>
          <time when="14:53:39"/>
        </correspAction>
        <correspAction xml:id="i-CfM1kmgHS1dBHYXkdbC9Ns" type="reviewed">
          <date when="2021-10-06"/>
          <time when="09:25:10"/>
        </correspAction>
        <correspAction xml:id="i-TevDAXccG2ebmDVNifGw21" type="referred">
          <date when="2021-10-14"/>
        </correspAction>
        <correspAction xml:id="i-Mw6QgY98JaiM1oba8PJWvq" type="assigned">
          <date when="2021-12-14"/>
          <time when="13:48:51"/>
        </correspAction>
        <correspContext corresp="i-Mw6QgY98JaiM1oba8PJWvq">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-UnptpKNHviBmey1oiZm7vs" type="behandlas_i"/>
        <correspContext corresp="i-UnptpKNHviBmey1oiZm7vs">
          <ref type="uppgift">2021/22:AU1</ref>
          <ref type="ref_dok_id">H901AU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SbPaGesBjF4wL1PBPhRusu" type="motHeader">
        <div xml:id="i-VEhyWFidihvZ8d85J5WWCb" type="motTitle">
          Motion till riksdagen 2021/22:4127 av Alireza Akhondi m.fl. (C)
          Utgiftsområde 13 Jämställdhet och nyanlända invandrares etablering
        </div>
      </div>
      <div xml:id="i-RoNLKExHLSA5Y9zMn9zXZb" type="motBody">
        <div xml:id="i-CABE8svDqLC3EFcNaiRmS8" type="motProposal" subtype="förslag">
          <head xml:id="i-YGraLHKtGCjBNWrJ2HJnG4">
            Förslag till riksdagsbeslut
          </head>
          <list xml:id="i-PhjH5qSPiJVMqG4StW9hoy">
            <item xml:id="i-Pcm6C51E8rbaRp3R68ChSv" sortKey="Yrkande 1">
              Riksdagen anvisar anslagen för 2022 inom utgiftsområde 13 Jämställdhet
              och nyanlända invandrares etablering enligt förslaget i tabell
              1 i motionen.
            </item>
          </list>
        </div>
        <div xml:id="i-EMPecVDsenAZKDkD5KU1XS" type="motContent">
          <head xml:id="i-BecpayFJJ6PWrRSmY1KEoL" type="h1">
            Motivering
          </head>
          <head xml:id="i-7RQQqo3pQXXsKZNGoWDBS1" type="h1">
            Jämställdhet
          </head>
          <p xml:id="i-3pqexwFh9zb2o5CiVJU4JW">
            Jämställdhet är ett av FN:s globala mål för hållbar utveckling
            i Agenda 2030. En jämställd fördelning av resurser, makt och inflytande
            samt om den mänskliga rättigheten att leva ett liv fritt från
            diskriminering och våld är en förutsättning för en hållbar utveckling.
            Det är inte en kvinnofråga, utan det handlar om att riva de hinder
            som begränsar både flickors och pojkars samt kvinnors och mäns
            frihet. För att det ska bli verklighet måste vi, både som enskilda
            individer och gemensamt som samhälle, arbeta för en jämställd
            och hållbar utveckling.
          </p>
          <head xml:id="i-C74SXqeXyqiNMUNP9s2nye" type="h1">
            Mäns våld mot kvinnor
          </head>
          <p xml:id="i-Wkpk9W7CCr2oh3tRLGbPLf">
            Mäns våld mot kvinnor är ett stort samhällsproblem. Våldet finns
            inom alla delar av befolkningen, inom alla åldrar och i olika
            typer av nära relationer, men drabbar på ett helt överskuggande
            sätt kvinnor. Nästan 9 000 kvinnor polisanmälde våld i en nära
            relation bara under 2020. Mörkertalet är stort. Nu behövs krafttag
            som stoppar den akuta våldsspiralen och långsiktigt skyddar våldsutsatta
            kvinnor. Mäns våld mot kvinnor börjar med killars våld mot tjejer.
            Våld i ungas partnerrelationer måste motverkas. Det finns ett
            behov att utveckla det preventiva våldsförebyggande arbetet. Centerpartiet
            bedömer att det behövs särskilda resurser till aktörer som riktar
            sig till unga som utövar våld och kontroll i sina partnerrelationer
            och/eller utsätts för våld i sin partnerrelation. Enligt Istanbulkonventionen
            så skall parterna vidta nödvändiga lagstiftningsåtgärder eller
            andra åtgärder för att inrätta nationella hjälptelefoner beträffande
            alla former av våld som faller inom ramen för konventionen. Centerpartiet
            bedömer att en nationell hjälplinje med låga trösklar, stödchat
            eller dylikt, särskilt riktad till unga skulle kunna vara en viktig
            del i arbetet för att stoppa mäns våld mot kvinnor. Idag finns
            den nationella telefonlinjen "Välj att sluta" för vuxna våldsutövare
            men en dylik nationell stödlinje saknas idag för unga personer.
          </p>
          <p xml:id="i-DKGjRs6m6huA8Kcciauzck">
            Det är av största betydelse att personer som utsatts för våld
            i nära relationer får stöd av samhället genom ökad tillgång till
            kvinnojourer, skyddat boende och andra livsviktiga verksamheter.
            De ideella jourerna har en unik erfarenhet och stor kompetens
            och är en viktig resurs i kampen mot våldet, men det är det offentligas
            skyldighet att trygga en långsiktig och mer stabil finansiering.
            Pandemin har ökat trycket ytterligare på landets jourer och för
            att våldsutsatta kvinnor och deras barn ska få det skydd de så
            väl behöver måste samhället säkerställa en stabil finansiering.
            Då behövs en mer långsiktig och stabil finansiering av kvinnojourernas
            verksamhet.
          </p>
          <head xml:id="i-F4kvb7wnuqs2wdZq6a8HZu" type="h1">
            Jämställdhetsmyndigheten
          </head>
          <p xml:id="i-4eACpa9sNc5HuvdJ6DwKM1">
            Jämställdhetsmyndigheten har en central roll i att leda jämställdhetsarbetet
            och synliggöra ojämställda strukturer i vårt samhälle. Det är
            därför av vikt att myndighetens uppdrag är tydligt formulerat
            och avgränsat, och att den ges förutsättningar att kunna bedriva
            ett aktivt arbete för att samhället i stort ska nå de jämställdhetspolitiska
            målen. Sverige har under lång tid genomfört flera reformer som
            stärkt kvinnors ekonomiska egenmakt, men den ekonomiska jämställdheten
            har stagnerat den senaste tiden, där utrikesfödda kvinnor drar
            det kortaste strået enligt delredovisningen från Kommissionen
            för jämställda livsinkomster. Rapporten visar också att myndigheterna
            inte redovisar könsuppdelad statistik i den grad de ska och att
            analyser därmed uteblir. Det är viktig att myndigheternas själva
            driver sitt eget jämställdhetsarbete utifrån de uppdrag de har.
            Men det kan finnas ett behov av att den ekonomiska jämställdheten
            följs upp än mer noggrant. Centerpartiet vill därför att regeringen
            ser över möjligheten att uppdra åt Jämställdhetsmyndigheten att
            årligen följa upp och analysera målet om ekonomisk jämställdhet
          </p>
          <p xml:id="i-3XYjB315FHfUYLcHboMCoF">
            Centerpartiet vill särskilt poängtera vikten av Jämställdhetsmyndighetens
            nationella uppdrag rörande prostitution och människohandel. Människohandel
            och prostitution är en av de värsta formerna av mäns våld mot
            kvinnor. Som nationellt samordningsansvarig har Jämställdhetsmyndigheten
            möjlighet att driva på samverkan inom arbetet mot prostitution
            och människohandel, där regionkoordinatorerna har en nyckelroll
            i det förebyggande arbetet. Utsatthet inom prostitution och människohandel
            har ökat under pandemin. I arbetet mot prostitution och människohandel
            spelar landets regionkoordinatorer en viktig funktion men arbetet
            har inte kommit tillräckligt långt. Centerpartiet bedömer att
            särskilda insatser behövs för att förhindra att barn och unga
            utnyttjas i prostitution och människohandel och bedömer därför
            att det behövs ett särskilt uppdrag som belyser barns särskilda
            utsatthet. Insatser med fokus på barn måste integreras i det operativa
            nätverket mot prostitution och människohandel, Nationellt metodstödsteam
            (NMT). Arbetet mot att barn och unga utnyttjas genom sexuell exploatering
            och människohandel behöver förstärkas. Centerpartiet bedömer att
            det behövs en generell kompetensutveckling bland yrkesverksamma
            som möter barn som har blivit utsatta eller riskerar att bli utsatta
            för kommersiell sexuell exploatering, till exempel inom elevhälsan,
            socialtjänst, BUP och SiS.
          </p>
          <head xml:id="i-75Yct28hAyePnReMErKGyH" type="h1">
            Jämställdhetsintegrering och gender budgeting
          </head>
          <p xml:id="i-D75vuDgkJrhjdEWSLjx9Bh">
            För att de jämställdhetspolitiska målen ska nås behöver vi arbeta
            strukturerat med jämställdhetsintegrering, så kallad gender budgeting
            och könsuppdelad statistik. Kommissionen för jämställda livsinkomsters
            delrapport visar att detta inte görs i tillräckligt stor utsträckning.
            Om vi inte synliggör skillnader, kan vi heller inte åtgärda dem.
            Jämställdhetsintegrering säkrar att väntetider, resursfördelning,
            beslut och bemötande utgår från individen, utan att snedvridas
            av förutbestämda stereotyper, fördomar och okunskap. Gender budgeting
            handlar om att synliggöra människorna bakom siffrorna i en budget.
            Det synliggör hur de offentliga resurserna fördelas mellan könen,
            hur det möter kvinnors och mäns, flickors och pojkars behov och
            vilka effekter det ger. Budgetprocesser inom stat, regioner och
            kommuner kan lämpligen utformas så att metoder för gender budgeting
            tillämpas. I årsberättelser och övrig budgetuppföljning i offentlig
            sektor syns då utfall utifrån gender budgeting. Detta arbetet
            behöver stärkas för att utjämna den ekonomiska ojämställdheten.
          </p>
          <head xml:id="i-VYmUkCSwKnxnPHtXZDmvn6" type="h1">
            Integration
          </head>
          <p xml:id="i-FzwzCoZZ72gwyCJ6gktEBh">
            Sverige präglas sedan länge av en långvarig och allvarlig social
            klyvning. Det är en klyvning som skär mellan människor och mellan
            platser. Mellan de med utbildning, språk och yrkeserfarenhet och
            de som inte har ett jobb. Mellan, å ena sidan, välmående och företagsamma
            orter och, å den andra sidan, utsatta stadsdelar och bruksorter.
            Friheten och möjligheterna är ojämnt fördelade.
          </p>
          <p xml:id="i-WeQGTPYw41dE5yKxYgZ9PN">
            Vi kan också se att effekterna av hur Covid-19-pandemin slagit
            hårt mot människor i utsatta områden och mot dem som står längst
            från arbetsmarknaden. Den klyvning som redan tidigare var allvarlig
            och oroande riskerar att förvärras betydligt i pandemins spår.
          </p>
          <p xml:id="i-SWtujzZ6PGLSfF41HRi3JJ">
            Sveriges integrationspolitik har djupa brister. Covid-19-pandemin
            ställde oss dessutom inför en av våra största prövningar någonsin,
            med kraftigt ökad arbetslöshet och ett stopp för nya jobb i flera
            branscher som historiskt varit avgörande för jobbintegrationen.
            Även om de som blivit arbetslösa under pandemin delvis tillhör
            nya grupper, är det samma personer som tidigare hade en svag ställning
            på arbetsmarknaden – varav många nyanlända och utlandsfödda –
            som också nu i hög grad var de som förlorade sina jobb.
          </p>
          <head xml:id="i-Gw1WTuX6boYUotAzviPoHW" type="h1">
            Behov av strukturreformer
          </head>
          <p xml:id="i-3WV5SFa4CUJCuEd2bfjh2y">
            För att Sverige ska stå starkt nu och i framtiden behövs effektiva
            reformer som förbättrar vår mottagning av nyanlända, med ett tydligt
            jobbfokus. Vi behöver genomföra strukturreformer för att skapa
            förutsättningar för minskad tudelning på svensk arbetsmarknad.
            En arbetsmarknad som samtidigt har ett stort kompetensförsörjningsbehov
            med demografiska utmaningar och med snabbare utvecklingstakt och
            omställningsbehov.
          </p>
          <p xml:id="i-CdNXLQj6ShcKjgoedRbbbH">
            I dag kommer många människor inte in i samhället, utan hamnar
            i stället i ett permanent utanförskap. Det finns ett stort värde
            i att nyanlända tidigt får ta del av det svenska samhället och
            kunskap om hur det fungerar. Därför har Centerpartiet bidragit
            till att alla asylsökande ska genomgå samhällsorientering och
            lär sig svenska från dag ett.
          </p>
          <head xml:id="i-NMEzKewohkz5QSL9ipaXa6" type="h1">
            Etablering
          </head>
          <p xml:id="i-qVuTmzWhFFPMc2BnHhGGZ">
            Etableringsreformen, som flyttade ansvaret för nyanländas etablering
            i Sverige från kommunerna till Arbetsförmedlingen, har inte lett
            till de förbättringar som var syftet. Därför har Centerpartiet
            föreslagit att kommunerna åter ska ansvara för etableringen. Vi
            anser också att man bör se över möjligheterna att utreda hur rutiner
            för utbetalning och uppföljning av kommunersättningarna kan förbättras.
            Vi behöver även se över hur nyanlända i högre grad kan bidra till
            den långsiktiga finansieringen av sin försörjning, exempelvis
            genom att göra om etableringsbidraget till ett etableringslån.
            På samma sätt som studenter försörjer sig med hjälp av studielån
            bör nyanlända kunna försörja sig med hjälp av lån under sin första
            tid i Sverige.
          </p>
          <p xml:id="i-Di67HF9sKPhEnKmFypn2uj">
            En grundläggande princip är att människor som tar del av våra
            gemensamma trygghetssystem behandlas lika. Samma möjligheter och
            skyldigheter ska gälla alla. Ersättning i transfereringssystem
            bör utgå baserat på inkomst, och därmed inbetald skatt, snarare
            än dagens framåtblickande mått: sjukpenninggrundande inkomst.
            Existerande undantag från kvalificeringsregler för flyktingar,
            inom exempelvis garantipensionen och sjukersättningen, bör tas
            bort.
          </p>
          <head xml:id="i-UBGG7xzssz2TGUDJeTTgYg" type="h1">
            Förbättra SFI
          </head>
          <p xml:id="i-GCK4sNNGkr1bokSBVYoXm8">
            Centerpartiet har varit drivande för att förbättra SFI-undervisningen
            och att utreda en SFI-peng. SFI-peng innebär att utbildningsanordnaren
            får betalt genom en typ av skolpeng som baserar sig på uppnådda
            resultat i form av språkutveckling. I dag finns dessutom tillgång
            till bra och välfungerade digitala hjälpmedel för undervisning.
            Därför vill vi att man även ska utreda hur nätkurser, appbaserade
            och AI-understödda läromedel samt andra digitala hjälpmedel ska
            bli en större del av SFI-undervisningen och integrationsarbetet.
            Även KLIVA-utredningen, som Centerpartiet var med och skrev tilläggsdirektiv
            till, är ett bra verktyg för att ge Svenska för invandrare det
            kvalitetslyft som denna undervisningsform förtjänar.
          </p>
          <head xml:id="i-WWXzCeq9Fek5L4aN1EByUM" type="h1">
            Snabbare inventering, validering och komplettering av kompetenser
            hos nyanlända
          </head>
          <p xml:id="i-XhYYdN9Cki1yX9X3S9JJqe">
            Många som kommer till Sverige har såväl utbildning som lång arbetslivserfarenhet.
            Inte sällan i yrken som vi i dag ser ett stort behov av i Sverige,
            som läkare, ingenjörer och andra specialister. I dag finns fortfarande
            inget effektivt och systematiskt sätt att, i samarbete mellan
            Migrationsverket och exempelvis Arbetsförmedlingen, inventera
            vilka kompetenser, inte minst i bristyrken, som finns hos nyanlända.
            Det är viktigt att denna kunskap hos nyanlända akademiker och
            experter inte förslösas utan identifieras och att möjligheter
            skapas att så snabbt som möjligt kunna använda dessa kompetenser
            i produktivt arbete, inte minst genom att betyg valideras och
            utbildningar kompletteras.
          </p>
          <p xml:id="i-WAsHuKX2QGk24xYVnydkpE">
            I många år har det samtidigt talats om att valideringen av dessa
            människors meriter ska påskyndas. Men i grunden är principen enkel:
            processen ska börja omedelbart vid ankomst, med inventering av
            kompetenser. Det ansvaret ska finnas hos Migrationsverket. De
            myndigheter, främst högskolorna, som i nästa steg snabbt får uppdraget
            att validera och komplettera dessa kompetenser ska ha starka incitament
            att avsätta resurser i form av tid och personal som möjliggör
            en snabb process. Det måste också finnas en tillräckligt väl organiserade
            kompletterande kurser för att svara mot behoven.
          </p>
          <head xml:id="i-8T5fCh5Srp7djJChoGKWK2" type="h1">
            Fokus på jobb för utrikesfödda kvinnor
          </head>
          <p xml:id="i-WNJ8UjzekagYZ9FyaPjRbx">
            Samtidigt som det finns ett gap i sysselsättning mellan utrikes
            och inrikes födda, finns också ett gap mellan utrikes födda män
            och kvinnor. Integration är därmed också en fråga om jämställdhet.
          </p>
          <p xml:id="i-CYbDYJmJp3yq91Nm6ptCWK">
            Särskilt kvinnor som är utrikesfödda och som har flytt från sitt
            hemland har haft svårt att komma snabbt i arbete. Den inledande
            tiden i Sverige domineras alltför ofta av hushållsarbete och barnpassning,
            vilket kraftigt minskar chansen att komma in i arbete. Tiden i
            föräldraförsäkring bör därför kraftigt begränsas och språkutbildning
            påbörjas parallellt med eventuell föräldraledighet, till exempel
            med hjälp av Centerpartiets förslag om införande av integrationsförskolor.
          </p>
          <p xml:id="i-UGnRGHHvyoyrjT4treURab">
            Det är viktigt med en tydlighet från samhällets sida när det
            gäller grundläggande värderingar om människors lika rätt och värde.
            Ekonomiska ersättningar till hushåll, som till exempel ekonomiskt
            bistånd, bör som regel betalas ut jämnt mellan makar. Rätten till
            tolk måste också upprätthållas bättre än den gör i dag. Barns
            möjligheter att agera tolk till sina föräldrar bör kraftigt begränsas.
            Bemötandet från myndigheter måste också i högre grad spegla att
            samhället har samma förväntningar på kvinnor och män att integreras
            och komma i arbete.
          </p>
          <head xml:id="i-C8TpN13wZPHc4CaSwhNn1q" type="h1">
            Nyanlända barns skolgång
          </head>
          <p xml:id="i-NJr9QMRMRjAZsSaDW7n3MY">
            Språket och läsning är en nyckel för alla ämnen i skolan och
            för att klara sig i samhället. Ett problem för många nyanlända
            barn är att de inte klarar av att nå målen i skolan. Många nyanlända
            barn har liten eller ibland ingen skolerfarenhet och tillsammans
            med dåliga kunskaper i svenska blir det svårt att hänga med i
            undervisningen. För att kompensera för detta krävs en längre period
            av intensifierad skolgång med fokus på de viktigaste kunskaperna.
            Bland de viktigaste av dessa är förmågan att prata svenska, med
            en utökning av antalet timmar med undervisning i svenska för dessa
            barn. Här behövs ett systematiskt helhetsgrepp baserat på den
            kunskap som finns om effektiv intensiv språkträning i andraspråk.
          </p>
          <head xml:id="i-VyPTYLGg94rLdvwQQTrowz" type="h1">
            Civilsamhällets roll för integrationen
          </head>
          <p xml:id="i-UimMq84gXmbczh7DKJFaG4">
            En viktig och underskattad roll i mottagandet av nyanlända spelas
            av civilsamhället. I civilsamhället finns nätverk som förmår koppla
            de nyanlända till arbetsliv och jobbmöjligheter, och erbjuder
            kunskaper om det svenska samhället. Centerpartiet anser att man
            måste se över hur man kan stärka civilsamhällets roll i integrationsprocessen.
            I detta arbete bör vi utreda hur statens tilldelning av resurser
            till civilsamhället kan allokeras för att skapa långsiktiga partnerskap
            och därmed frångå dagens projektfinansieringsmodell. Genom att
            öka långsiktigheten i detta arbete, och låta föreningar och organisationer
            en tydligare roll kan en större del av integrationsprocessen ske
            i samverkan med civilsamhället.
          </p>
          <head xml:id="i-QeajCqYDCQitsXACHzrtpm" type="h1">
            Vänd utvecklingen i utanförskapsområden
          </head>
          <p xml:id="i-UBdZXkUQ57TmfkxfqCSWSD">
            Det går att vända utvecklingen i utanförskapsområden. Det har
            lyckats på flera håll i landet. I grunden är det effektivaste
            sättet att minska problemen i utanförskapsområdena en fungerande
            arbetsmarknad, där fler får jobb och färre hamnar i utanförskap.
          </p>
          <p xml:id="i-Gnn5DQkNKLP8Z6mV2Qqtx5">
            I regel ligger utanförskapsområdena nära starka blomstrande arbetsmarknader
            och inkomststarka områden. Ofta är det mest grundläggande problemet
            att områdena har stor omsättning av invånare, där främst de som
            inte har möjlighet att flytta vidare blir kvar. Det är ofta de
            som redan har svårast att komma in i samhället. Det är den enda
            del av staden där det är möjligt att få en hyresrätt, ibland med
            socialt stöd. Men det är inte områden som är attraktiva nog i
            sig själva för att man ska stanna. Det finns inte heller bostäder
            som efterfrågas av den som etablerat sig, arbetat och sparat sig
            till möjligheten att ta nästa steg i sin bostadskarriär.
          </p>
          <p xml:id="i-LL5VSvvHouALaei39CMAyP">
            Myndigheters närvaro, liksom samverkan mellan myndigheter, kommuner,
            föreningsliv, bostadsföretag med fler aktörer är avgörande för
            att vända dessa områden. En annan helt avgörande faktor är skolan,
            och kvaliteten på utbildning i de skolor som finns i dessa områden.
          </p>
          <head xml:id="i-7umAJM8yBdzX8f4rpXAn1G" type="h1">
            Jobb och företagande
          </head>
          <p xml:id="i-4e8PFjPCUw2qck4BnpgYj3">
            Det finns ett stort behov av att förbättra förutsättningarna
            för jobb och företagande för att integrationen ska förbättras.
            Bland utrikes födda är andelen som vill starta företag hög, men
            andelen företagare i exempelvis utanförskapsområden är lägre än
            i andra delar av landet.
          </p>
          <p xml:id="i-6BQcmF8dt1QvzMcv3YYL4s">
            För att tillvarata den entreprenörsanda som finns behöver det
            bli enklare att starta företag, billigare att anställa och löna
            sig mer att arbeta än att gå på bidrag. Nationella regler och
            skatter behöver reformeras för att skapa en bättre, mindre tudelad
            och en mer välfungerande arbetsmarknad.
          </p>
          <p xml:id="i-JrsZqwmLv5y58Vr2cP3XpL">
            Det statliga bolaget Almi bör ges i uppdrag att genom uppsökande
            verksamhet stötta företagare i utanförskapsområden med affärsutveckling
            och, i de fall företagen är kvalificerade, finansiering inom Almis
            befintliga finansieringsstöd. Det kan handla om enmansföretag
            som vill nyanställa men där man inte vet vilka regler som gäller.
            Men det kan likaväl handla om kämpande företag som behöver hjälp
            med att lägga upp en affärsplan eller hitta nya lokaler. Detta
            bör bland annat bli föremål för en särskild utredning som visar
            hur statliga medinvesteringar i högre grad kan nå ut till mikrofinansiering
            av verksamhet i utanförskapsområden.
          </p>
          <head xml:id="i-ApDfBGr56LjLghUGHdSpMG" type="h1">
            Förslag till anslagsfördelning
          </head>
          <p xml:id="i-gnEjfpuLpKX3hS5z8gEpu">
            Tabell 1. Centerpartiets förslag till anslag för 2022 för utgiftsområde
            13 uttryckt som differens gentemot regeringens förslag, tusentals
            kronor
          </p>
          <table xml:id="i-EKieUaGo4Ccb7gF6KCwZbe">
            <row xml:id="i-59MNaPfegYcwgkGbGTdR8q" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-NT5NuShW5FtkCDcQB7H3mR">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                142 030
              </cell>
              <cell>
                ±0
              </cell>
            </row>
            <row xml:id="i-Xwpx42LUzJqFoTCtzKSYoa">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                4 516 216
              </cell>
              <cell>
                ±0
              </cell>
            </row>
            <row xml:id="i-JZ4z5wZx3kJMEsfsKqtHEU">
              <cell>
                1:3
              </cell>
              <cell>
                Hemutrustningslån
              </cell>
              <cell>
                167 271
              </cell>
              <cell>
                ±0
              </cell>
            </row>
            <row xml:id="i-XgNAJQBs48swL1sb8CShFj">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                129 681
              </cell>
              <cell>
                −169
              </cell>
            </row>
            <row xml:id="i-C9iYoDBSPUqUHrceMCi8As">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                100 919
              </cell>
              <cell>
                ±0
              </cell>
            </row>
            <row xml:id="i-NPZnggw6scmPHeT495nA86">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                640 039
              </cell>
              <cell>
                −185 500
              </cell>
            </row>
            <row xml:id="i-HtncNFg6Ze7Af4cySxu27v">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                76 280
              </cell>
              <cell>
                −106
              </cell>
            </row>
            <row xml:id="i-D6SxbHgoZLhNASShCnpv6P">
              <cell>
                3:3
              </cell>
              <cell>
                Bidrag för kvinnors organisering
              </cell>
              <cell>
                28 163
              </cell>
              <cell>
                ±0
              </cell>
            </row>
            <row xml:id="i-PXf9JSgZSLXCtyTLEHxEo4">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                500 000
              </cell>
              <cell>
                ±0
              </cell>
            </row>
            <row xml:id="i-J4ERQTSDVNQ97epfyQPkBS">
              <cell>
                4:2
              </cell>
              <cell>
                Delegationen mot segregation
              </cell>
              <cell>
                18 416
              </cell>
              <cell>
                −31
              </cell>
            </row>
            <row xml:id="i-EErfATUdMqZkJMewVDVfN3">
              <cell>
                99:1
              </cell>
              <cell>
                Statsbidrag för kvinno- och tjejjourer
              </cell>
              <cell>
                ±0
              </cell>
              <cell>
                200 000
              </cell>
            </row>
            <row xml:id="i-MRDikkB64th6Ev1V9qLdXq">
              <cell>
                Summa
              </cell>
              <cell>
                6 319 015
              </cell>
              <cell>
                14 194
              </cell>
            </row>
            <row xml:id="i-BsYqqYjGbvQjW9yoMm7ogL"/>
          </table>
          <p xml:id="i-N9mmn2zePZ1adjvnJcpNtg">
            Tabell 2. Centerpartiets förslag till anslag för 2022 till 2024
            för utgiftsområde 13 uttryckt som differens gentemot regeringens
            förslag, miljoner kronor
          </p>
          <table xml:id="i-96icmQzVN7LZ3APEeeGmmd">
            <row xml:id="i-Ganpf1XgkVeGSVxrHn1VfL">
              <cell>
                Avvikelse från regeringen
              </cell>
            </row>
            <row xml:id="i-76VGyKRDyZ88Z5ByAg2TXU">
              <cell>
                2022
              </cell>
              <cell>
                2023
              </cell>
              <cell>
                2024
              </cell>
            </row>
            <row xml:id="i-K23dYU8bayfm2dpVFuuRu4">
              <cell>
                Utgiftsområde 13 Jämställdhet och nyanlända invandrares etablering
              </cell>
            </row>
            <row xml:id="i-UYk52bJ1kTpdvzKy3zyHeY">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                −0
              </cell>
              <cell>
                −1
              </cell>
              <cell>
                −1
              </cell>
            </row>
            <row xml:id="i-29qq59UTYehhUfWeEF9Nvw">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                −185
              </cell>
              <cell>
                −178
              </cell>
              <cell>
                −178
              </cell>
            </row>
            <row xml:id="i-DzUdEpqeb33BNFW2Lptiix">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                −0
              </cell>
              <cell>
                −0
              </cell>
              <cell>
                −0
              </cell>
            </row>
            <row xml:id="i-DUg9QgULv6JGLcZJt1mQCn">
              <cell>
                4:2
              </cell>
              <cell>
                Delegationen mot segregation
              </cell>
              <cell>
                −0
              </cell>
              <cell>
                −0
              </cell>
              <cell>
                −0
              </cell>
            </row>
            <row xml:id="i-7pK99HiQ3AamySaPjzQbC3">
              <cell>
                99:1
              </cell>
              <cell>
                Statsbidrag för kvinno- och tjejjourer
              </cell>
              <cell>
                200
              </cell>
              <cell>
                200
              </cell>
              <cell>
                200
              </cell>
            </row>
            <row xml:id="i-5DNWchktoxTHLRNbZ5YMK6">
              <cell>
                Summa
              </cell>
              <cell>
                14
              </cell>
              <cell>
                21
              </cell>
              <cell>
                21
              </cell>
            </row>
            <row xml:id="i-P9N1RgPVvV7x7sWv39qNhS"/>
          </table>
          <head xml:id="i-Q8tviURoDfnh9ZH6WxPdgJ" type="h1">
            Centerpartiets överväganden
          </head>
          <p xml:id="i-WWDHYny8K7GfTpbsAbE6dL">
            Anslag 3:1 föreslås minska med 200 miljoner kronor år 2022 till
            följd av att Centerpartiet föreslår att statsbidragen till kvinno-
            och tjejjourer bör placeras på ett eget anslag. Av samma anledning
            beräknas anslaget minska med 200 miljoner kronor per år 2023–2024.
            Anslaget föreslås öka med 7,5 miljoner kronor år 2022, för att
            möjliggöra finansiering av en stödlinje riktad mot ungdomar som
            utsätts för våld i en nära relation. Av samma anledning beräknas
            anslaget öka med 15 miljoner kronor per år 2023–2024. Anslaget
            föreslås öka med 7 miljoner kronor år 2022 för att finansiera
            insatser mot prostitution och människohandel. Insatserna bör bestå
            av regionkoordinatorer med särskilt fokus på barn i det operativa
            nätverket mot prostitution och människohandel. Stödet bör disponeras
            av Socialstyrelsen.
          </p>
          <p xml:id="i-WRMgp395NAFCryjiVdmMqE">
            Centerpartiet föreslås att ett nytt anslag, 99:1 Statsbidrag
            för kvinno- och tjejjourer, inrättas. Anslaget föreslås tilldelas
            200 miljoner kronor år 2022 och beräknas tilldelas 200 miljoner
            kronor per år 2023–2024. Av dessa medel är, i enlighet med vad
            som föreslås i budgetpropositionen för 2022, 150 miljoner permanenta
            och 50 miljoner tillfälliga.
          </p>
          <p xml:id="i-VgK2jMHZBfM18hUFXBH9uA">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div xml:id="i-HQ7aCkbnPA37XbD9AyZtaj" type="motSignatures">
          <list xml:id="i-NNTXsLdYiUNHz8cjw3T5jb">
            <item xml:id="i-Hpqr5eE3pu4qS5feuwrbi7">
              Alireza Akhondi (C)
            </item>
            <item xml:id="i-KLfvETmjGSPcVCYUgS8WAM">
              Helena Vilhelmsson (C)
            </item>
            <item xml:id="i-R2pAzXndHauqXj6tVM8X31">
              Martin Ådahl (C)
            </item>
            <item xml:id="i-Nn1WG85Bp1FSoP4xf9FxRd">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
