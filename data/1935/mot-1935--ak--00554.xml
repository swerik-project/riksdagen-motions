<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00554">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__554/mot_1935__ak__554-001.pdf"/>
      <fw xml:id="i-8BeexQNGZYGy4U6FeBNiiX">
        Motioner i Andra kammaren, Nr 554. 9
      </fw>
      <div xml:id="i-6cTrUeKhMfUewXopY7NyuR" type="motHeader">
        <div xml:id="i-8LCdf327irNC31DGQexaZ" type="motTitle"/>
        <div xml:id="i-TTanjuGToSBuQFJ3iJbC82" type="motSubmissionInfo"/>
      </div>
      <div xml:id="i-BcQNHRCg6NoJm7Q2avMVua" type="motBody">
        <div xml:id="i-RYRS93mMr5gxgNPf1GBUF6">
          <p xml:id="i-W5ZJ9nh56rmme4wn9UXUjL">
            Nr 554.
          </p>
          <p xml:id="i-491oqmjJpQmy3hp9wujWuk" type="titleString">
            Av herr Weijne, i anledning av Kungl. Maj:ts proposition, nr
            174, angående statens övertagande av vissa kostnader för folkskoleväsendet
            m. m.
          </p>
          <p xml:id="i-FKDXXWwnNFmBbmu5dneGGQ">
            I Kungl. Maj:ts proposition nr 174 föreslås vissa åtgärder i
            syfte att folk- skolan skall anpassa sig efter det sjunkande barnantalet.
            Av uppgifter an- gående elevantalet framgår, att redan nu ett
            mycket stort antal lärareavdel- ningar kunna indragas. Sannolikt
            kommer också folkskolan att under avse- värd tid få brottas med
            de problem, som en minskad nativitet åstadkom- mer. Om man alltså
            har klart för sig, att en stark minskning av antalet lärare vid
            folk- och småskolor måste ske, vill man ändock mana till försiktighet
            vid indragning av tjänster. På detta spörsmål får ej läggas enbart
            ekono- miska synpunkter. I åtskilliga fall torde det vara väl
            motiverat att låta det sjunkande barnantalet medverka till en
            sänkning av antalet elever per under- visningsavdelning. Mångenstädes
            är detta alltjämt för högt. Först sedan an- talet barn per lärare
            nedbringats till en ur pedagogisk synpunkt lämplig siffra, bör
            man tänka på minskning av antalet lärarekrafter. Alldeles särskild
            försiktighet bör visas vid nedläggandet av lärareavdel- ning,
            som är den enda i en skolanläggning, och där nedläggandet alltså
            be- tyder, att skolan upphör med sin verksamhet, och att barnen
            skola genom skjutsning eller inackordering överföras till ett
            nytt skolområde. Om dylika fall yttra 1934 års folkskolesakkunniga,
            på vilkas utredning den föreliggande propositionen är grundad,
            bl. a.: »I vissa avsides liggande trakter har till- varon av även
            en blygsam skolanläggning en kulturell och folkuppfost- rande
            betydelse, som, då fråga uppstår om skolas indragning, icke bör
            under- skattas.» Detta uttalande är väl värt att understrykas.
            Även om barnen efter en skolas nedläggande komma att undervisas
            i en högre skolform, betyder detta inte med säkerhet en förbättrad
            undervisning. Viktigare än skolformen är den personliga kontakten
            mellan lärare och barn. Säkerligen är denna lät- tare att få till
            stånd i en liten B3-skola än i en skola av t. ex. A-formen, där
            lärareavdelningen har ett högt elevantal. Även samarbetet mellan
            skola och hem blir gärna intimare och hjärtligare i den lilla
            landsbygdsskolan. Slutligen bör erinras om den ro och trevnad,
            som i regel präglar arbetet i en mindre skolanläggning. För barnens
            skull är det önskvärt, att de icke genom förhastad nedläggning
            av skola i tidiga år få känning av tidens oro genom att undervisas
            långt bort från hemmet i kanske främmande miljö. Även med iakttagande
            av all hänsyn till föräldrarnas och bygdens önske-
          </p>
          <pb facs="riksdagen-motions-pdf/data/1935/mot_1935__ak__554/mot_1935__ak__554-002.pdf"/>
          <fw xml:id="i-GPkUP298Mi1k4nC2YyTkFx">
            10 Motioner i Andra kammaren, Nr 554.
          </fw>
          <p xml:id="i-N2QguJhyXvZuEy5DjkbJ7k">
            mål måste emellertid åtskilliga skolor upphöra med sin verksamhet.
            Vid vilket elevantal bör ett nedläggande ske? Att uppställa några
            generella reg- ler torde vara omöjligt. Frågan måste bedömas från
            fall till fall med be- aktande av såväl ekonomiska som pedagogiska
            synpunkter. Sålunda måste hänsyn tagas till lokalernas beskaffenhet,
            avståndet till närmaste skola, vägarnas beskaffenhet, elevantal
            och lokalförhållanden i den skola, dit bar- nen vid eventuell
            nedläggning av den egna anläggningen komma att över- föras etc.
            För egen del hyser jag den meningen, att där barnantalet är högst
            5, bör skolan läggas ned, om möjligheter finnas att placera eleverna
            på annat håll. Men å andra sidan bör en skola få fortsätta sin
            verksamhet, så vida antalet elever uppgår till 10. Jag bortser
            från de tämligen sällsynta fall, där lokalerna äro dåliga, och
            en bättre rustad skolanläggning finnes i täm- ligen omedelbar
            närhet. Där barnantalet slutligen är mellan 5 och 10, bör lättheten
            att i samförstånd med hemmen och utan större svårigheter över-
            föra barnen till en tämligen närbelägen skola med lågt elevantal
            och goda lokaler bli avgörande för skolanläggningens vara eller
            icke vara. Naturligtvis måste man i samtliga fall, där det gäller
            omorganisation av skolväsendet, bedöma elevantalet på så lång
            sikt, som tillgängliga siffror ge möjlighet till. Jag har redan
            uttalat, att indragning av skolor eller skolavdelningar måste
            bedömas från fall till fall. Några allmänna regler låta sig svårligen
            uppstäl- las. Man kan därför icke vänta eller fordra, att Kungl
            Maj:t och riksdag skola fastställa några bestämda riktlinjer i
            nämnda avseende. Men jag anser mig likväl våga föreslå, att riksdagen
            uttalar, att indragning av framför allt hela skolor skall ske
            med all försiktighet och under hänsynstagande till bygdens berättigade
            önskemål.
          </p>
          <p xml:id="i-MPo2zWXtK79P5jW8gCNs2L">
            I Kungl. Maj:ts förut omnämnda proposition, nr 174, föreslås,
            att lärare skall vara skyldig underkasta sig tvångsförflyttning
            till annat skoldistrikt. Dock skall denna skyldighet tillsvidare
            endast gälla lärare, som, efter det de nya bestämmelserna trätt
            i kraft, första gången vinner ordinarie anställ- ning. För lärare,
            som vid de nya bestämmelsernas ikraftträdande innehar ordinarie
            anställning men efter ansökan vinner transport till annan tjänst
            av motsvarade slag, förbindes flyttningsskyldighet med den nya
            anställ- ningen. Sistnämnda bestämmelse skall dock ej genomföras
            omedelbart utan först efter förloppet av fem år. Som skäl för
            sistnämnda bestämmelse anföra folkskolesakkunniga bl. a.:
          </p>
          <p xml:id="i-S4nDGD1iJH7gZoUiv7xAai">
            »Med avseende å tillämpningen av en tvångsförflyttningsprocedur
            bör vidare framhållas, att det måste anses vara av stor vikt,
            att icke genom be- stämmelser härom en stagnation av den frivilliga
            förflyttningen åstadkom- mes. Skulle tvångsförflyttningsbestämmelserna
            omedelbart göras tillämpliga på lärare, som efter ansökning vinna
            transport från en ordinarie tjänst till en annan, kan det befaras,
            att lärarna skola känna sig obenägna att fri- villigt söka sig
            bort från innehavande tjänster. En sådan effekt kan icke
          </p>
          <pb facs="riksdagen-motions-pdf/data/1935/mot_1935__ak__554/mot_1935__ak__554-003.pdf"/>
          <fw xml:id="i-9VpGB43y48MrmaeLqsMQjA">
            Motioner i Andra kammaren, Nr 554. 1i
          </fw>
          <p xml:id="i-52qNqHF2jEPjCh7k2T97yj">
            anses önskvärd, eftersom det ur såväl skoldistriktens som lärarnas
            synpunkt måste vara att föredraga, att den förflyttning, som nödvändiggöres
            på grund av förefintligheten av övertaliga lärarbefattningar,
            sker på frivillighetens väg. Med hänsyn härtill synes det de sakkunniga
            lämpligt, att bestämmelserna om tvångsförflyttning under en viss
            övergångstid icke göras tillämpliga å de fall, då ordinarie lärare
            efter ansökan erhålla annan ordinarie befattning, på det att så
            många som möjligt av de nuvarande övertaliga tjänsterna må avvecklas
            på frivillighetens väg. Den tid, som härför erfordras, uppskatta
            de sakkunniga till fem år. Efter förloppet av denna tid böra de
            nya bestäm- melserna om flyttningsskyldighet träda i kraft, även
            vad angår nu avsedda fall. I ju större utsträckning den frivilliga
            förflyttningen äger rum, i desto färre fall behöver sedermera
            tvångsförflyttning förekomma. Bestämmelserna om tvångsförflyttning
            skulle alltså få omedelbar giltighet allenast för lärare, som
            efter bestämmelsernas utfärdande första gången erhålla ordinarie
            eller däremot svarande anställning.»
          </p>
          <p xml:id="i-JW6L74Dph4aXuej2NrVfgQ">
            Enligt min mening talar statsintresset mot att över huvud taget
            utsträcka flyttningsskyldigheten till lärare, som redan vid bestämmelsernas
            ikraft- trädande inneha ordinarie tjänst. Säkerligen kommer behovet
            av frivillig förflyttning icke att vara mindre om fem år än för
            närvarande. De sjunkande födelsesiffrorna torde för mycket lång
            tid framåt skapa behov av en viss rörlighet hos lärarekåren. Men
            försämrar man en lärares rättsliga ställning, då han kanske mest
            med hänsyn till samhällets ekonomiska intresse söker en ny anställning,
            kommer detta med säkerhet att få till resultat, att en lärare
            icke frivilligt flyttar, även om hans tjänst kan räknas till de
            obehöv- liga. Tvångsförflyttningen bör därför, enligt min uppfattning,
            endast om- fatta lärare, som efter de nya bestämmelsernas ikraftträdande
            första gången vinna ordinarie anställning.
          </p>
          <p xml:id="i-C6fJ6b3kL8n4Fb3TakiMdB">
            Beträffande lärares ekonomiska förhållanden i samband med tvångsför-
            flyttning föreslår Kungl. Maj:t bl. a. följande: »Vid tvångsförflyttning
            skall så vitt möjligt tillses, att läraren genom förflyttningen
            icke lider någon minskning i de förmåner, han åtnjutit å den förra
            tjänsten. I den mån läraren genom förflyttning går förlustig kommunalt
            lönetillägg eller tilläggs- pension, skall ersättning härför beredas
            läraren av statsmedel.» Kungl. Maj:ts förslag är i denna punkt
            grundat på vad majoriteten inom folkskolesakkunniga anfört. Minoriteten,
            undervisningsrådet Engvall och folkskolinspektören Persson, har
            omfattat en annan mening. Reservanterna utforma sin ståndpunkt
            på bl. a. följande sätt:
          </p>
          <p xml:id="i-NUpSPDvPypSs2ku8g6ZYsF">
            »Tvångsförflyttning av lärare vid folkskolan är en så ingripande
            åtgärd, att den icke bör göras ännu tyngre för läraren genom minskning
            av hans löneinkomster. Vad majoritetens förslag skulle kunna medföra
            för enskilda lärare, torde bäst belysas av ett exempel. Efter
            15 års tjänstgöring som ordi- narie folkskollärare tvångsförflyttas
            en lärare från en skola med 9 måna- ders årlig lästid, där läraren
            även undervisar 180 timmar årligen i yrkes-
          </p>
          <pb facs="riksdagen-motions-pdf/data/1935/mot_1935__ak__554/mot_1935__ak__554-004.pdf"/>
          <fw xml:id="i-Ekey5ZWVYYCjS1vEmexVQo">
            12 Motioner i Andra kammaren, Nr 554.
          </fw>
          <p xml:id="i-WmS14DAF1z31eiuUAC3FwS">
            bestämd fortsättningsskola samt i en slöjdavdelning vid folkskolan;
            kom- munalt lönetillägg utgår med 100 :kronor. Utöver den kontanta
            minimi- lönen för 8 månaders lästid, 3 000 kronor, åtjnuter läraren
            i detta fall och har tämligen konstant åtnjutit under hela sin
            tjänstetid sammanlagt 1 000 kronor årligen. Hela detta belopp
            skulle läraren vid tvångsförflyttning kunna gå miste om. Hans
            kontanta löneinkomster skulle således minskas med en fjärdedel.
            Sker förflyttningen, då läraren är omkring 40 år gammal, kan den
            för honom medföra en sammanlagd förlust på omkring 20 000 kronor.
            Vi medgiva, att ett fall sådant som det exemplifierade endast
            sällan kan komma att inträffa, bland annat därför, att det är
            blott undantagsvis, som lärare åtnjuta dylika löneförmåner. Men
            just därför skulle också staten utan risk kunna med tvångsförflyttningen
            förknippa sådana bestämmelser, att lärarens ekonomiska existens
            icke hotades. Då det skulle ankomma på Kungl. Maj:t att bestämma,
            om förflyttning av lärare skall ske, och i så fall när och till
            vilken tjänst, har Kungl. Maj:t möjlighet att reglera dessa tvångsförflyttningar
            så, att den förflyttade läraren bibehålles i sin löne- ställning,
            utan att detta behöver medföra ökade utgifter för statsverket.
            Att möjliggöra tvångsförflyttning på sådana villkor, att den lärare,
            som utan eget förvållande drabbas därav, skulle genom förflyttningen
            kunna få sina ekonomiska villkor avsevärt försämrade, anse vi
            obilligt och till skada för skolväsendet. För enskilda lärare
            skulle förflyttning under sådana förhål- landen kunna innebära
            en verklig olycka. Enligt vår mening böra således bestämmelser
            om förflyttning av lärare mot hans vilja från ett skoldistrikt
            till ett annat givas sådant innehåll, att lärarens sammanlagda
            avlöningsförmåner icke genom förflyttningen kunna minskas. Härvid
            ansluta vi oss på det närmaste till nu gällande i folkskole- stadgan
            $ 22 mom. 4 och 5 intagna bestämmelser rörande lärares förflytt-
            ning inom visst skoldistrikt, enligt vilka bestämmelser dylik
            förflyttning kan ske endast under förutsättning, att lärarens
            löneförmåner icke därigenom minskas. Vi hänvisa också till avlöningsreglementet
            för befattningshavare vid statsdepartement och vissa verk, tillhörande
            den civila statsförvaltningen, $ 13 mom. 3, där det först föreskrives,
            att tjänsteman är skyldig att låta sig förflyttas till annan tjänst,
            och därefter heter: »Varder tjänsteman utan något sitt förvållande
            sålunda förflyttad till tjänst inom lägre lönegrad, skall han
            likväl åtnjuta lön enligt den lönegrad, han vid förflyttningen
            tillhörde.» Formellt äro lärartjänsterna visserligen icke reglerade
            i högre och lägre tjänster på samma sätt som de ovan avsedda statstjänsterna,
            men i detta sammanhang måste man betrakta en tjänst, som är förenad
            med en högre avlöning som en högre tjänst än den, med vilken följer
            en lägre avlöning. Om sedan denna högre avlöning utgår såsom kommunalt
            lönetillägg eller på grund av mera omfattande tjänstgöring, bör
            icke medföra någon skillnad, då det gäller att bestämma den avlöning,
            läraren skall åtnjuta å den tjänst, till vilken han flyttas. Mistningen
            av löneförmånen skulle i varje fall för läraren vara lika kännbar.»
          </p>
          <p xml:id="i-WfsHDFn4UHr1pv1y6yZTj5">
            Det lär vara svårt att bestrida, att reservanternas förslag är
            starkt grun- dat på rättvisa och billighet. Visserligen torde
            det möta en del svårigheter att i praktiken fastställa en skälig
            ersättning till tvångsförflyttad lärare. Omöjligt är det dock
            ingalunda att här finna lämpliga former. I alla hän- delser bör
            det klart sägas ut i riksdagens beslut, att lärare icke skall
            lida någon minskning i sina inkomster inom skolans ram. Därvid
            bör hänsyn
          </p>
          <pb facs="riksdagen-motions-pdf/data/1935/mot_1935__ak__554/mot_1935__ak__554-005.pdf"/>
          <fw xml:id="i-Vwp1tVHFHfVh2GzhLMzZP">
            Motioner i Andra kammaren, Nr 554. 13
          </fw>
          <p xml:id="i-JYTymB8UMGqDtxo7FNNXRy">
            tagas till förutom kommunalt lönetillägg även ersättning för
            övertidsläsning samt arvode för slöjd och fortsättningsskola.
            Då en lärare kan ha inkomst av t. ex. undervisning i fortsättningsskola
            det ena året men icke det andra, synes det vara lämpligast att
            utgå från vederbörandes medelinkomst under de sista fem åren före
            tvångsförflyttningen eller den kortare tid, han kan ha tjänstgjort
            å platsen. Så vitt möjligt bör förflyttning ske till tjänst med
            motsvarande arbete och inkomster. Detta torde praktiskt taget
            aldrig stöta på några oöverstigliga svårigheter. Men skulle i
            sällsynta fall så vara förhållan- det, bör läraren erhålla ersättning
            av statsmedel för utebliven inkomst.
          </p>
          <p xml:id="i-XvMjLqmTUuFrxmdVpkbcFk">
            +
          </p>
          <p xml:id="i-4xJuhPR4QnUwvYppZWfMXB">
            Om man inför tvångsförflyttning för lärare vid folk- och småskolor,
            bör man i detta sammanhang icke försumma möjligheten att placera
            biträdande lärare vid folkskola eller lärare vid mindre folkskola,
            vars tjänst genom skol- väsendets omorganisation eller sjunkande
            barnantal blivit överflödig, inom annat skoldistrikt. Det är obilligt,
            att dessa, i regel kvinnliga lärare, många gånger i sina bästa
            år, skola ställas utanför läraregärningen. I syfte att bringa
            dem åtminstone någon hjälp har riksdagen vid flera tillfällen
            be- slutat om understöd åt lärarinnor av här nämnt slag. Statsverket
            skulle följaktligen göra vissa besparingar, om rätt meddelades
            för Kungl. Maj:t att transportera här nämnda lärare till annat
            skoldistrikt. Givetvis borde det icke komma ifråga att genom förflyttning
            lämna anställning åt alla ent- ledigade lärare vid mindre folkskolor
            eller biträdande lärare vid folkskolor. De äldre eller eljest
            mindre tjänstedugliga borde liksom hittills i stället be- redas
            ersättning av statsmedel för sin ofrivilliga arbetslöshet. Men
            i övriga fall torde det vara lämpligt att lämna Kungl. Maj:t rätt
            att förflytta här nämnda lärare. Med stöd av det ovan anförda
            får jag vördsamt hemställa,
          </p>
          <p xml:id="i-N1XeSuuTRvu8v4PJhj9YNj">
            att riksdagen vid bifall i övrigt till Kungl. Maj:ts propo- sition
            nr 174 ville besluta: 1. att uttala, att indragning av lärartjänst,
            i synnerhet då det gäller enda befattningen vid en skola, skall
            ske med för- siktighet, iakttagande av berättigade pedagogiska
            synpunkter samt skälig hänsyn till föräldrarnas och bygdens intressen;
            2. att skyldighet till tvångsförflyttning tillsvidare endast skall
            gälla lärare, som efter de nya bestämmelsernas ikraft- trädande
            första gången vinner ordinarie anställning; 3. att lärare, som
            tvångsförflyttas, icke skall lida någon minskning i de löneförmåner,
            han åtnjutit å den förra tjän- sten, varvid hänsyn skall tagas
            förutom till kommunalt löne- tillägg även till ersättning för
            övertidsläsning samt arvode för slöjd och fortsättningsskola,
            allt beräknat efter lärarens me-
          </p>
          <pb facs="riksdagen-motions-pdf/data/1935/mot_1935__ak__554/mot_1935__ak__554-006.pdf"/>
          <p xml:id="i-NQ17UuLM6sREXsSjz3gak7">
            14
          </p>
          <fw xml:id="i-4qbBsZAHmMMp7o8VEwTptV">
            Motioner i Andra kammaren, Nr 554.
          </fw>
          <p xml:id="i-PcEyrQWaDa831LEn3mZY5p">
            delinkomst för de sista fem åren eller den kortare tid, han tjänstgjort
            å befattningen; 4. att bemyndiga Kungl. Maj:t att förflytta sådan
            biträ- dande lärare vid folkskola eller lärare vid mindre folkskola,
            "vars tjänst blivit överflödig, till annat skoldistrikt.
          </p>
          <p xml:id="i-LQo4kpYZ7KWwdRUjVWZQK3" type="date">
            Stockholm den 30 mars 1935.
          </p>
          <div xml:id="i-5jgdRD1b8g2bd2QZrok6Wi" type="signatureBlock">
            <list xml:id="i-RHkrNGajBDQVF8s1fsfDzL">
              <item xml:id="i-QqswYWiah5xjmhysuH7AgD" who="i-UEUWoCh2SPr4UTMWyDHVXA" type="signature">
                Josef Weijne
              </item>
            </list>
          </div>
          <p xml:id="i-MhUb1kWLeuUEm9FU2KCikn">
            Iduns tryckeri aktiebolag Esselte ab. Stockholm 1935 517474
          </p>
        </div>
      </div>
    </body>
  </text>
</TEI>
