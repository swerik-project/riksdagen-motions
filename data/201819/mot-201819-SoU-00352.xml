<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00352">
  <teiHeader>
    <fileDesc>
      <titleStmt>
        <title>Patientvänlig hantering av läkemedelsförmånen och minskat missbruk av tunga mediciner</title>
        <author corresp="i-Lw92TAaAVgG8Kdf7YxhViy i-MakV1EvC3LLnePpBXzwg5H">av Markus Wiechel och Jennie Åfeldt (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:352 av Markus Wiechel och Jennie Åfeldt (båda SD)</title>
          <idno type="rdwebb">H602352</idno>
          <rs type="number">352</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602352/text</ref>
          <ref type="dokument_url_html">http://data.riksdagen.se/dokument/H602352</ref>
          <ref type="dokumentstatus_url_xml">http://data.riksdagen.se/dokumentstatus/H602352</ref>
          <ref type="docx">http://data.riksdagen.se/fil/8F5D34A4-39F4-48F2-808F-E1F0BAD0720F</ref>
          <ref type="pdf">http://data.riksdagen.se/fil/9A0A9508-B967-4D7D-A943-AC6D606A31BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WegTk7975NFS4zNcHgiBsS" type="signed"/>
        <correspContext corresp="i-WegTk7975NFS4zNcHgiBsS">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-7yVACX3hG4Hv2eX97NsY7m" type="submitted">
          <date when="2018-11-13"/>
          <time when="16:05:47"/>
        </correspAction>
        <correspAction xml:id="i-vhuewHCEoV2EdWJpv5we2" type="reviewed">
          <date when="2018-11-14"/>
          <time when="10:53:40"/>
        </correspAction>
        <correspAction xml:id="i-PXfSgbTzD4dH6TT9WQeifw" type="referred">
          <date when="2018-12-05"/>
        </correspAction>
        <correspAction xml:id="i-5CwvAzaKmDhcLw5i3FGoN3" type="assigned">
          <date when="2019-03-13"/>
          <time when="08:58:48"/>
        </correspAction>
        <correspContext corresp="i-5CwvAzaKmDhcLw5i3FGoN3">
          <ref type="assignedTo">Socialutskottet</ref>
        </correspContext>
        <correspAction xml:id="i-JtaKtYqiddxp9AxtHVnfHG" type="behandlas_i"/>
        <correspContext corresp="i-JtaKtYqiddxp9AxtHVnfHG">
          <ref type="uppgift">2018/19:SoU7</ref>
          <ref type="ref_dok_id">H601SoU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU7</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FobXGQodFjzBcdtUqtSdpx" type="motHeader">
        <div xml:id="i-7spNpZdRMck2zahrcTBx9o" type="motTitle">
          Motion till riksdagen 2018/19:352 av Markus Wiechel och Jennie
          Åfeldt (båda SD) Patientvänlig hantering av läkemedelsförmånen
          och minskat missbruk av tunga mediciner
        </div>
      </div>
      <div xml:id="i-W9iQtdgDtbiDAeq9mQwTHZ" type="motBody">
        <div xml:id="i-KUh3SvpR9X3wf8pmBEW44H" type="motProposal" subtype="förslag">
          <head xml:id="i-LqLRZWUYoXvZfCeHQooAgY">
            Förslag till riksdagsbeslut
          </head>
          <list xml:id="i-SQSB9myYqNtcMcWAeuigyc" style="ol">
            <item xml:id="i-AD5jQ7LJSgeCiu7AgQTsko">
              Riksdagen ställer sig bakom det som anförs i motionen om att
              utforma en reformerad variant av läkemedelsförmånen för att förhindra
              orimligt höga läkemedelspriser och tillkännager detta för regeringen.
            </item>
            <item xml:id="i-43fkjJrv1GGAjYzKffVyMy">
              Riksdagen ställer sig bakom det som anförs i motionen om att
              regeringen ska införa märkning av de produkter som faller inom
              läkemedelsförmånen och tillkännager detta för regeringen.
            </item>
            <item xml:id="i-JyBmK8BYmFA9LmEUduQ6nh">
              Riksdagen ställer sig bakom det som anförs i motionen om att
              återkomma med förslag som syftar till ett minskat användande av
              tunga mediciner och tillkännager detta för regeringen.
            </item>
            <item xml:id="i-KTvCy5HLRsw9uyNMVLsHHM">
              Riksdagen ställer sig bakom det som anförs i motionen om en översyn
              av systemet för recept på mediciner och tillkännager detta för
              regeringen.
            </item>
            <item xml:id="i-PuzirLcwxXmTMmBzeWGLJ8">
              Riksdagen ställer sig bakom det som anförs i motionen om förslag
              för en ökad kontroll av läkares förskrivning av tunga preparat
              och tillkännager detta för regeringen.
            </item>
          </list>
        </div>
        <div xml:id="i-g9fzLmsjoYhhnd7XPtqfe" type="motContent">
          <head xml:id="i-S91MyWGmU3qSo6VMoV4gX3" type="h1">
            Patientvänlig hantering av läkemedelsförmånen
          </head>
          <p xml:id="i-6mfeEShsjZBMVVUvGBBHzq">
            Högkostnadsskyddet för receptbelagda läkemedel är väl förankrat
            hos svenskarna och det finns såväl hos allmänheten som bland politiker
            ett brett stöd för den. Modellen förutsätter dock att merparten
            av läkemedlen faktiskt omfattas av högkostnadsskyddet. Det förutsätter
            även att de berörda läkemedelsföretagen vill att deras produkter
            ska göra det. Om vi ser tillbaka har det traditionellt också varit
            så, men på senare år har det skett en förändring. Vi har bland
            annat sett hur vi gått från att tidigare bara undantagsvis ta
            bort subventionen från vissa läkemedel till att det blir allt
            vanligare idag.
          </p>
          <p xml:id="i-UievsS24dq5s9YvLgUjrwQ">
            Det finns naturligtvis flera skäl till denna förändring, men
            ett av dem är att vissa företag inte är villiga att göra de prissänkningar
            som den statliga pris- och subventionsmyndigheten TLV kräver.
            Ett annat skäl är att företagen inte kan göra prishöjningar om
            de inkluderas i förmånen då TLV inte särskilt ofta godkänner prishöjningar
            på så kallade etablerade läkemedel.
          </p>
          <p xml:id="i-6KLmZ6WGwGM6W8DqF3DGrE">
            Kontentan av ett nej på att få höja priset är att det finns tre
            olika alternativ på den svenska marknaden. Det första är kort
            och gott att sluta sälja läkemedlet i Sverige. Det andra är att
            fortsätta att sälja läkemedlet inom förmånen, dock med en eventuell
            förlust, och det tredje är att helt lämna förmånen för att därmed
            kunna sätta ett eget pris.
          </p>
          <p xml:id="i-8nLDcMYZLshbZ8hMkqXEMH">
            De svenska apoteken har samtidigt rätt att fritt bestämma över
            sin marginal för de läkemedel som står utanför förmånen, vilket
            bidrar till prisskillnader mellan olika apotek för samma vara.
            Inte helt förvånande blir det därför en svår situation för en
            ekonomiskt belastad patient som varken vet om ett visst läkemedel
            hamnat utanför förmånen eller var han eller hon kan få tag på
            produkten för bästa pris.
          </p>
          <p xml:id="i-KkSKEmKNzGfbtvi1vJzmR4">
            Regeringen bör utforma ett nytt förslag på en läkemedelsförmån
            för att minska risken att behövande patienter tvingas betala orimligt
            höga priser för sina läkemedel. Regeringen bör även införa krav
            på en tydlig märkning av de produkter som inkluderas i läkemedelsförmånen.
          </p>
          <head xml:id="i-MNQJ8UhpJxsyNJUWvm8B5X" type="h1">
            Minskad användning av tunga mediciner
          </head>
          <p xml:id="i-RciUyriyGfSfDwGKqRtA3k">
            Det är av största vikt att Sverige även fortsättningsvis håller
            fast vid en hård linje gentemot all form av narkotika och missbruk.
            Det gäller såväl illegala droger som receptfria eller receptbelagda
            mediciner. Faktum är att många människor idag dör till följd av
            omedvetna överdoseringar eller till följd av konsekvenserna av
            en felaktig användning av mediciner. Under 2012 var 53 % av alla
            narkotikadödsfall i USA relaterade till lagliga läkemedel, och
            fler dör i landet till följd av överdoser än genom bilolyckor.
            Läkemedelsrelaterade dödsfall inbegriper för det mesta tyngre
            värktabletter och ångestdämpande medel som kan vara mycket farliga
            om de kombineras med alkohol eller andra läkemedel. Sammantaget
            står överdoser av olika kombinationer av läkemedel och alkohol
            för fler dödsfall i USA än heroin och kokain tillsammans.
          </p>
          <p xml:id="i-sy1Wdo4dkJNHFQ4C89JUp">
            Tyvärr ser Sverige ut att gå samma väg som USA gällande överanvändningen
            av mediciner, och amerikanska forskare vid folkhälsomyndigheten
            CDC har varnat Sverige för risken med att skriva ut för många
            värktabletter. Antalet sålda värktabletter hade i USA nämligen
            fyrdubblats på femton år.
          </p>
          <p xml:id="i-PXkYRfCN1RaVM3xB3kpYma">
            Läkemedelsverket har visat på en markant ökning av antalet överdoseringar
            av receptfria läkemedel, vilka allt oftare dessutom används vid
            självmordsförsök. Att det ser ut så säger en hel del om vikten
            av att vara vaksam när det kommer till läkemedel rent generellt.
            Användandet av tunga preparat inom sjukvården är redan idag omfattande,
            och det är viktigt att vara medveten om hur vanebildande det kan
            vara när tunga läkemedel nyttjas. Det är också viktigt att veta
            vilka illegala droger som är jämförbara med den lagliga varianten
            för att förstå hur skadligt ett felaktigt användande av dem kan
            vara: opioider (exempelvis heroin), bensodiazepiner (exempelvis
            Rohypnol) och stimulantia (exempelvis amfetamin). Antalet rättsmedicinskt
            undersökta dödsfall i Sverige som rapporteras som drogrelaterade
            har dessvärre ökat, och den främsta orsaken till ökningen totalt
            sett är receptbelagda läkemedel (exempelvis opioiderna metadon,
            buprenorfin och fentanyl). Dessa stod enligt en ny mätning från
            Toxreg totalt sett för fler dödsfall än heroin i Sverige, och
            Polismyndigheten har varnat för ett pillerflöde på gatan med ett
            eskalerande missbruk som följd. Riksdagen bör tydligt ta ställning
            mot denna trend för att förhindra en felaktig utveckling av tunga
            mediciner. Därför bör regeringen snarast återkomma med förslag
            som syftar till ett minskat användande och mer kontrollerad utskrivning
            av tunga mediciner som exempelvis psykofarmaka.
          </p>
          <head xml:id="i-4bHJ1McZtfNQ1WBLoMGe7r" type="h1">
            Översyn och ökad kontroll av receptbelagda mediciner
          </head>
          <p xml:id="i-Ya8Mozuiv9oi47Y1YspMtZ">
            Drogmissbruk bör som sagt alltid bekämpas, oavsett om det rör
            sig om illegala droger eller läkemedel som hamnat i fel händer.
            Dessvärre ser vi idag en omfattande utskrivning av narkotikaklassade
            läkemedel samt en påtaglig vidareförsäljning av legala läkemedel
            på den svarta marknaden. Bland annat har vi sett hur det sker
            ett betydande läckage från läkemedelsassisterade behandlingar,
            exempelvis buprenorfin (Subutex), till en sekundär, och illegal,
            marknad. Hela två tredjedelar av tillfrågade som fått en sådan
            behandling har vid något tillfälle överlåtit narkotikaklassade
            läkemedel till en obehörig person.
          </p>
          <p xml:id="i-4N7XV6CSj2HK71EYBEPT46">
            Vi vet likaså att en stor del av de narkotikaklassade tabletter
            som säljs i Sverige råkar vara utskrivna på recept av svenska
            läkare, och det är i många fall lätt för en drogberoende att gå
            till olika läkare med påhittade historier för att få ett önskat
            preparat utskrivet. Av den anledningen är det oerhört viktigt
            att det sker bättre kontroller av läkares förskrivning av narkotika,
            men även att regeringen vidtar åtgärder för att försvåra för dessa
            att få tillgång till preparat som skadar såväl brukarna som samhället.
          </p>
          <p xml:id="i-8Y5yq7qr5bnPG5GKG1xu4V">
            I vissa fall kan de brister i hanteringen som vi ser idag handla
            om ett fåtal läkare som skriver ut en stor andel av de preparat
            som hamnar på den svarta marknaden. Dock visar statistiken på
            att utvecklingen generellt går åt fel håll, vilket tyder på brister
            i systemet.
          </p>
          <p xml:id="i-AEyvre8ARhYygMe8dFgyVC">
            Regeringen bör göra en översyn av systemet med utskrivning av
            narkotikaklassade preparat samt återkomma med förslag som möjliggör
            en ökad kontroll av läkares förskrivning av tunga preparat.
          </p>
        </div>
        <div xml:id="i-RDSKppNsundaSVVBb5EeMm" type="signatureBlock">
          <list xml:id="i-HBwjzE4xjyTjUCmu2YspAF">
            <item xml:id="i-QG9GjK1fJGxz3AP5qiipqk" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-M5QirWd9dieZUULAbJKhcu" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
