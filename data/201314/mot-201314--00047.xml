<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00047">
  <teiHeader>
    <fileDesc>
      <titleStmt>
        <title>med anledning av skr. 2013/14:131 Biståndspolitisk plattform</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:131 Biståndspolitisk plattform</title>
          <idno type="rdwebb">H102XMP47</idno>
          <rs type="number">MP47</rs>
          <ref type="dokument_url_text">http://data.riksdagen.se/dokument/H102XMP47/text</ref>
          <ref type="dokument_url_html">http://data.riksdagen.se/dokument/H102XMP47</ref>
          <ref type="dokumentstatus_url_xml">http://data.riksdagen.se/dokumentstatus/H102XMP47</ref>
          <ref type="doc">http://data.riksdagen.se/fil/78DA2C92-6CC7-4E38-A651-6F12A5A9C32F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MbvJQ365XQckQVekMCe4ch" type="basedOn"/>
        <correspContext corresp="i-MbvJQ365XQckQVekMCe4ch">
          <ref>Regeringsskrivelse 2013/14:131</ref>
        </correspContext>
        <correspAction xml:id="i-JDeeMkh1R13aVXZad6ySwR" type="signed"/>
        <correspContext corresp="i-JDeeMkh1R13aVXZad6ySwR">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-KXp3Yuh4B1vLPLNCLQbL34" type="submission">
          <date when="2014-04-02"/>
        </correspAction>
        <correspAction xml:id="i-6GifGr1kgTGYtSFHnQwdq3" type="transfer">
          <date when="2014-04-02"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H4noZhGkL6s2zwAzBgSDGJ" type="motHeader"/>
      <div xml:id="i-Evpt69huch2nYDzKAqviQq" type="motBody">
        <div xml:id="i-U1tRYydNP23SY33oanvDZL" type="motProposal" subtype="förslag">
          <head xml:id="i-DprCwE66bMt6RDPC2aBTHC">
            Förslag till riksdagsbeslut
          </head>
          <list xml:id="i-8Ku1txKqNvj9mDWP9VX6xA" style="ol">
            <item xml:id="i-PdBpwfpP8xUeBMKw5UncDQ">
              Riksdagen tillkännager för regeringen som sin mening vad som
              anförs i motionen om att hedra 1% målet och ha en transparent
              redovisning av klimatfinansiering.
            </item>
            <item xml:id="i-BDcHePrgYVKvJyXh1MTSwd">
              Riksdagen tillkännager för regeringen som sin mening vad som
              anförs i motionen om att åtaganden under Paris-agendan genomförs.
            </item>
            <item xml:id="i-HWgRuckppcnYxxG8mvdShw">
              Riksdagen tillkännager för regeringen som sin mening vad som
              anförs i motionen om att göra en analys och instruktion för hur
              svenskt bistånd ska stödja en ekonomisk utveckling som inte urholkar
              naturkapital och minskar ekosystemens förmåga att leverera tjänster.
            </item>
            <item xml:id="i-X8Hv2PWxf2Htm3TthVmDNV">
              Riksdagen tillkännager för regeringen som sin mening vad som
              anförs i motionen om att det tas fram vägledande principer för
              hantering av de målkonflikter som kan finnas mellan utveckling
              och miljömässigt hållbar utveckling.
            </item>
            <item xml:id="i-SrSkJCcu1G976t7rKXDXrv">
              Riksdagen tillkännager för regeringen som sin mening vad som
              anförs i motionen om att det görs en djupare analys av hur olika
              aktörer samspelar i utvecklingsinsatser och ansvarsutkrävande.
            </item>
            <item xml:id="i-QVVr3NSczsw7arg4uvQQe1">
              Riksdagen tillkännager för regeringen som sin mening vad som
              anförs i motionen om att det görs en översyn av utvecklingssamarbetets
              organisation, roller och hantering. Översynen ska belysa hur vi
              miljö- och klimatsäkrar biståndet på bästa sätt liksom hur erfarenheterna
              från biståndet kan användas i de kanaler som finns och utvecklas
              för den internationella klimatfinansieringen.
            </item>
          </list>
        </div>
        <div xml:id="i-HZ5u1fpkvgc1EsJw7iNLZp" type="motContent">
          <head xml:id="i-6cxstbYmZvCt8LuQipkExC" type="h1">
            Motivering
          </head>
          <head xml:id="i-MWdfnbS3oBcqjQoFe1ncam" type="h2">
            Biståndspolitisk plattform på skakig grund
          </head>
          <p xml:id="i-8XQPw4veBK879Tw8hKxsR5">
            Miljöpartiet välkomnar regeringens ambition att sammanfatta huvuddragen
            i den svenska biståndspolitiken. Vi kan samtidigt konstatera att
            den vilar på en skakig grund. Statskontoret beskrev i en utvärdering
            att biståndet styrdes i en djungel av policys och det har länge
            funnits en efterfrågan hos biståndets aktörer om att samla, tydliggöra
            och utveckla styrningen av biståndet. Därför är det djupt beklagligt
            att processen att ta fram den biståndspolitiska plattformen varit
            så oklar. Trots att arbetet dragit ut på tiden dröjde det innan
            biståndets aktörer engagerades och det var länge oklart hur riksdagen
            skulle involveras.
          </p>
          <p xml:id="i-KQvkDCcrj2ggHpPteNUg2s">
            Det är Miljöpartiets bestämda uppfattning att plattformen skulle
            vunnit i kvalitet om den tagits fram i en ordnad process med biståndets
            aktörer och den borde presenterats för riksdagen i form av en
            proposition, inte en skrivelse.
          </p>
          <p xml:id="i-5Cbtqb1qczc1jkuSJU14BU">
            Svensk biståndspolitik har alltid vilat på ett brett samförstånd
            och förändringar av övergripande mål har beretts med berörda aktörer,
            så att dessa kan sluta upp i arbetet för ett bra bistånd. Regeringens
            förändringar av styrningen av biståndet har skett i en mycket
            märklig ordning, en bakvänd hantering. Först presenterades förslaget
            om en biståndspolitisk plattform som skulle ersätta alla nu gällande
            policys och styrinstrument, sedan introducerades nya resultatstrategier,
            efter det kom nya mål för biståndet och sist av allt kom själva
            plattformen som skulle vara styrande.
          </p>
          <head xml:id="i-EXeDuToybSdLL9Cj36fBPf" type="h2">
            Miljöpartiets politik för hållbar utveckling
          </head>
          <p xml:id="i-JNa2J3GQTAAfbTaLGwcYAQ">
            Inom ramen för FN formuleras nu en ny global utvecklingsagenda
            som kan ta vid då milleniemålen går ut 2015 och ligga till grund
            för den värld vi vill ha i framtiden. Sverige har, med sitt internationella
            förtroendekapital, alla förutsättningar att vara en drivkraft
            i en utvecklingsagenda som både kan utrota fattigdom och hejda
            klimatförändringar och annan miljöförstöring. Miljöpartiet har
            en långsiktig, konkret och samlad vision för Sveriges utrikes-,
            miljö- och biståndspolitik. Den presenteras i partimotionen En
            grön politik för global utveckling. I denna motion finns också
            ett kapitel om biståndets roll.
          </p>
          <p xml:id="i-BekVotTQGbVPynio2B7xUY">
            Den globala utvecklingen är helt beroende av fungerande ekosystem.
            När vi släpper ut mer växthusgaser än planeten klarar av att hantera,
            när vi lider förlust av biologiskmångfald och när kvävecykeln
            kommer ur balans, får det ödesdigra konsekvenser för mänsklig
            utveckling och fred. Många av de framgångar som svenskt bistånd
            varit med och byggt, riskerar allt att falla samman om världssamfundet
            inte investerar i en hållbar utveckling. Det visar FN:s klimatpanel
            med all tydlighet.
          </p>
          <p xml:id="i-PPJDb5R5vqwZCuKCBq84Jx">
            Miljöpartiet ser hur gränserna mellan bistånd och andra politikområden
            suddas ut allt mer. Nya aktörer tillkommer i utvecklingssamarbetet
            och andra finansiella flöden än traditionellt bistånd spelar allt
            större roll. De globala utmaningarna kräver idag, mer än någonsin
            tidigare, en samstämmig politik och ett bistånd som effektivt
            kan stödja förändringsaktörer, omställning och hållbar utveckling.
            Målet för svenskt bistånd förbättrade levnadsvillkor för människor
            som lever i fattigdom och förtryck förpliktigar Sverige att se
            över hur alla politiska beslut i Sverige och EU påverkar möjligheterna
            till fattigdomsbekämpning och hållbar utveckling. Det behövs en
            nystart för biståndet som en del av en hållbar politik för global
            utveckling.
          </p>
          <p xml:id="i-BBiz4aajxAKY9wuKTq3Vmt">
            Miljöpartiet vill ha ett generöst och effektivt bistånd med tydligt
            fokus på att skapa förutsättningar för fattiga människor att själva
            förbättra sina villkor samtidigt som vi är med och stärker statliga
            institutioner, civilsamhället och näringslivet. Vi vill se resultat
            på lång sikt och låta biståndet vara just bistånd, fritt från
            dolda avräkningar och kortsiktiga egenintressen. Vi ska hedra
            1 % -målet och ha en transparent redovisning av klimatfinansiering.
            Samtidigt ska vi minska våra utsläpp, verka för rättvis handel
            och stävja kapital- och skatteflykt.
          </p>
          <head xml:id="i-YaJNotXcXBe3VixWEvbhZ7" type="h2">
            Individer och samhällen för hållbar utveckling
          </head>
          <p xml:id="i-Dq6NpzqTWrCvUwXhYgjos3">
            Den biståndspolitiska plattformen har ett starkt fokus på individen.
            Det är viktigt att se alla människors unika kapacitet, men lika
            viktigt är att se de samhällen, miljöer och strukturer som fångar
            dem och ger vitt skilda förutsättningar till ett värdigt liv.
            Miljöpartiet anser att plattformen brister i att visa den enorma
            ojämlikhet som råder inom och mellan världens länder och fördelningen
            av jordens resurser.
          </p>
          <p xml:id="i-LAHLnxfRLJyAtHbfe2AATj">
            Alliansregeringen saknar perspektivet att förändring skapas genom
            att människor går samman och organiserar sitt arbete och behovet
            av starka samhällsinstitutioner. Miljöpartiet beklagar att regeringen
            frångått den internationella agenda som visar att lokalt ägarskap
            är den mest grundläggande förutsättningen för förändring och hållbara
            resultat- bortom biståndet. I jakten på kortsiktiga mätbara resultat
            riskerar den långsiktiga hållbara utvecklingsagendan komma på
            skam. Miljöpartiet vill säkerställa att samarbetspartners och
            mottagare av svenskt bistånd får reella möjligheter att påverka
            inriktningen av svenskt utvecklingspolitik. De lokala konsultationer
            som nämns i plattformen måste bli en naturlig del av processen
            för planering och uppföljning av svenskt bistånd liksom politiken
            för global utveckling. Vi vill se att åtaganden under Paris-agendan
            genomförs, bland dessa anpassningar till samarbetslandets resultat-
            och budgetsystem och utvecklad koordinering med andra givare.
            Plattformen hade kunnat bidra bättre till den globala agendan
            för biståndseffektivitet där Sverige tidigare varit ledande. Miljöpartiet
            konstaterar att Alliansregeringen har en oförmåga att möta den
            globala utvecklingsagendans krav på att, i alla delar, hantera
            både fattigdomsbekämpning och miljö- och klimatfrågorna.
          </p>
          <head xml:id="i-RAFJobRUuvMwDskm7H1dyN" type="h2">
            Hållbar ekonomisk utveckling
          </head>
          <p xml:id="i-BJr8UdcX9275xLzy8Be3hH">
            Sveriges stöd till ekonomisk utveckling, bland annat genom krediter,
            måste kopplas till fördelningspolitiska insatser och stöd till
            en lokal skattebas i det aktuella landet.
          </p>
          <p xml:id="i-7pAtoLfRKVqUAmwchZBguE">
            Ett starkt inhemskt näringsliv i samarbetsländerna är centralt
            och viktigt för att skapa arbetstillfällen. Det bör förtydligas
            att stöd till näringslivet ska utformas så att det stärker ett
            socialt och miljömässigt hållbart inhemskt företagande som når
            de fattigaste och skapar jobb lokalt med respekt för arbetstagarnas
            rättigheter och fackföreningar. Det är också viktigt att referera
            till andra aktörer som till exempel kooperativa företag och offentlig
            sektor som kan ha stor betydelse för fattigdomsminskning.
          </p>
          <p xml:id="i-GxUxagf415yodHMzYtJfXQ">
            Svenskt bistånd ska stödja en ekonomisk tillväxt som inte urholkar
            naturkapital och minskar ekosystemens förmåga att leverera tjänster.
            Plattformen borde, bl.a. med utgångspunkt i UNDP:s rapport om
            mänsklig utveckling problematisera kring begreppet tillväxt. Tillväxt
            bör inte ses som mål i sig utan snarare som medlet att uppnå biståndets
            olika målsättningar om en hållbar utveckling. Den ekologiska dimensionen
            av hållbar utveckling måste sätta ramarna för övrig utveckling.
          </p>
          <p xml:id="i-GB6moQ5XR6WH841qBMh5Nu">
            En solid plattform skulle med större tydlighet lyfta fram insatser
            för förnybar energi och energieffektivisering, hållbar vatten-
            och livsmedelsförsörjning. Det behövs också en utvecklad politik
            för visa hur miljö- och klimatpolitiska styrmedel kan gynna marknader
            - hur ett hållbart utnyttjande av naturresurser också är en garanti
            för hållbara jobb. Svenskt bistånd måste ge ett ökat stöd till
            kapacitetsutveckling av de institutioner i utvecklingsländerna
            som arbetar med långsiktiga hållbarhetsfrågor. Efterlevnad och
            uppföljning av existerande lagar och regler på miljöområdet måste
            betonas. Plattformen saknar tydliga referenser till de internationella
            ramverken för miljö- och klimat (Rio +20, UNFCCC, UNCBD m.fl.).
            Det måste finnas en tydlig hänvisning till hur dessa integreras
            och genomsyrar alla delar av svenskt bistånd och utvecklingssamarbete.
            Plattformen ger inte vägledning i hur miljö- och klimatarbetet
            ska komma in i planering och budgetering av alla insatser, t.ex.
            jordbruk, energi och stadsplanering. Plattformen hanterar inte
            heller de målkonflikter som kan finnas mellan utveckling och miljömässigt
            hållbar utveckling. Här hade det behövts tydliga vägledande principer.
          </p>
          <p xml:id="i-DEztGkbeJErm1jFkbBphnV">
            Miljöpartiet beklagar att biståndsplattformen inte tar ett bättre
            grepp om frågor kring utvecklingsfinansiering. Även om regeringen
            bejakar att Sveriges möjlighet att stötta människors arbete att
            ta sig ur fattigdom och förtryck går långt utanför biståndet,
            så finns uppenbara brister när det gäller konkreta åtaganden från
            regeringen. Det handlar bl.a. om skatteflyktsfrågan där regeringen
            behöver utveckla strategier för att de inte ska motverka utvecklingsmålen.
            Miljöpartiet har i ett flertal motioner som behandlas tidigare
            och innevarande år föreslagit åtgärder, bl.a. att regeringen ska
            verka för land-för-land rapportering.
          </p>
          <head xml:id="i-VwSMGHTbjfYejyvcgbgG2d" type="h2">
            Aktörer i en hållbar utvecklingspolitik
          </head>
          <p xml:id="i-SJTrfEU17YnRbdbPiq9gZT">
            Folkrörelser, religiösa samfund, fackföreningar, näringsliv och
            inte minst myndigheter har viktiga roller i utvecklingssamarbetet.
            Tyvärr har inte civilsamhällets stora betydelse för utveckling
            fått sitt rättmätiga utrymme i skrivelsen. Det borde med större
            tydlighet framgå att facket är ju inte bara en representant för
            det civila samhället, utan också en arbetsmarknadspart. Plattformen
            skulle tjäna på en djupare analys av hur olika aktörer samspelar
            i utvecklingsinsatser och ansvarsutkrävande. Miljöpartiet välkomnar
            regeringens förtydligande av hur man ser att bistånd via privata
            aktörer ska bidra till fattigdomsbekämpning och att denna del
            av biståndet ska vara lika transparent och målinriktat som andra
            delar av svenskt bistånd. Svenskt bistånd måste präglas av transparens,
            delaktighet och dialog. Kvalitet bygger på ständiga lärdomar,
            kontinuerliga förbättringar och möjligheter till innovation. I
            dialogen kring biståndet ska Sverige kunna ställa krav på resultat
            men samarbetsländerna och biståndets aktörer ska, å sin sida,
            kunna ställa krav på givarländerna att driva en politik som river
            utvecklingshinder. Exempelvis arbetet för att förhindra kapital-
            och skatteflykt, samt skapa rättvisare handelsregler och fungerandeglobala
            klimatavtal. Allt bistånd ska vara klimat- och miljösäkrat.
          </p>
          <p xml:id="i-RtMkFBR7raK899p53GeQa">
            Biståndet är ett samarbete och därför ska utbyte av olika slag
            vara en viktig del. Forskningssatsningar, ungdomsutbyte och dialog
            mellan olika utvecklingsaktörer har en centralplats i ett grönt
            bistånd. Kulturens roll i svenskt utvecklingssamarbete ska återupprättas.
            Regeringen har begränsat möjligheterna för svenska organisationer
            att opinionsbilda och informera om biståndet. Vi anser att det
            så kallade informationsanslaget ska utvidgas och användas för
            detta ändamål. Regeringen har också minskat stödet för att bygga
            en svensk kunskapsbas på universitet och högskolor. En grön politik
            återupprättar betydelsen av utbildning och forskning i det globala
            utvecklingssamarbetet.
          </p>
          <head xml:id="i-HkvRTNMoV76VoUKFUTA3sL" type="h2">
            Översyn av biståndets organisation
          </head>
          <p xml:id="i-AhGzpgtQa34Uo1BYR6mibt">
            Miljöpartiet vill att det görs en samlad översyn av det svenska
            utvecklingssamarbetets styrning, organisation och rollfördelning.
          </p>
          <p xml:id="i-CHkCP363aQkTJef4qgPkeJ">
            Under Alliansregeringens år vid makten har det svenska utvecklingssamarbetet
            blivit en form av experimentverkstad med mer eller mindre genomtänkta
            satsningar och projekt. Alltmer bistånd kanaliseras via multilaterala
            organisationer samtidigt som styrningen och uppföljningen av detta
            bistånd rönt stor kritik. Mervärdet hos svenska aktörer, både
            folkrörelser och myndigheter, har ifrågasatts samtidigt som nya
            aktörer, framförallt från näringslivet, bjudit in i samarbetet.
            Miljöpartiet vill se ett brett engagemang i svenskt utvecklingssamarbete.
            Vi vill ha förutsägbara och långsiktiga spelregler utan dubbla
            måttstockar. Organiseringen av svenskt utvecklingssamarbete ska
            vara dynamiskt och anpassat till en ny tid där bistånd samspelar
            med övrig politik för hållbar global utveckling. Här har internationellt
            miljö- och klimatarbete och arbete för fred och säkerhet en särskild
            roll.
          </p>
          <p xml:id="i-7ZGyHXrg41LVm3CkSKYQap">
            Miljöpartiet vill genomföra en översyn som analyserar såväl UD:s
            roll i förhållande till Sida, liksom andra myndigheter som genomför
            bistånd. Översynen ska belysa hur vi miljö- och klimatsäkrar biståndet
            på bästa sätt liksom hur erfarenheterna från biståndet kan användas
            i de kanaler som finns och utvecklas för den internationella klimatfinansieringen.
            Kompetensförsörjningen som krävs för att möjliggöra ett fortsatt
            kvalitativt svensktutvecklingssamarbete är en viktig fråga som
            också bör ingå i översynen. Med hög kompetens i utvecklings-,
            miljö- och klimatfrågor, analys samt idéutveckling kan Sverige
            också fortsattspela en viktig roll i utvecklingspolitiken och
            också fortsatt bedriva en verksamhet i världsklass.
          </p>
          <p xml:id="i-E8z8WRVaJXHEkc3kHJ3Bb9">
            Mot denna bakgrund vill vi att det genomförs en översyn av hur
            det svenska utvecklingssamarbetet idag är organiserat, vilka förändringar
            som har genomförts och deras effekter, lyfta in perspektiv från
            omvärldsförändringar och internationella
          </p>
          <p xml:id="i-CKvv1MkCfKmnF8KPHeFxxE">
            reformprocesser, såsom post-milleniemålsagendan. Översynen bör
            också lägga förslag för en välfungerande och ändamålsenlig organisering
            och rollfördelning. Detta bör ske i en öppen process.
          </p>
          <p xml:id="i-HUT7wc3vbHUHqfJc27Zznh">
            Miljöpartiet välkomnar regeringens strävan att minska rapporteringsbördan
            genom förenklade rutiner och långsiktiga perspektiv. Vi vill se
            ett fortsatt fokus på resultat utan den byråkratisering som blivit
            en följd av Alliansregeringens biståndspolitik.
          </p>
        </div>
        <div xml:id="i-VgmAPtfhqJ5DzXhQynbmgP" type="signatureBlock">
          <list xml:id="i-LxRbnd5wDieW7Fw7LUPzmA">
            <item xml:id="i-8KGmayqBUnhXJUrGf9rD38" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-TyphogRCkTndeDT1L4FbjE" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
            <item xml:id="i-VjRMVKEi7QR1PRuiuqQLfx" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-JMD3z2AmgquxxTUREj57Uu" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
