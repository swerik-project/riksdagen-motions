<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00078">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__78/mot_1958_a_ak__78-001.pdf"/>
      <fw xml:id="i-JK8GZzJYyxy3SosBQGLo9C">
        Motioner i Andra kammaren, nr 78 år 1958 15
      </fw>
      <div xml:id="i-3N4ZvJmA3G8AY2zuSVHRFd" type="motHeader">
        <div xml:id="i-EKMxkv5P2CZjxtutZGihmf" type="motTitle"/>
        <div xml:id="i-RreVfGZNpbiEDCYPtpP8iE" type="motSubmissionInfo"/>
      </div>
      <div xml:id="i-TFnSJCVAp9jCursX299vHY" type="motBody">
        <div xml:id="i-ThWZLzoxYZBt9t4vnGiqq2">
          <p xml:id="i-BxHVMzcabmirLN7pJVv9dE">
            Nr 78
          </p>
          <p xml:id="i-Twen175Eu4E16ZHMAad6Sz">
            Av herr Hamrin i Jönköping m. fl., om ökat statsbidrag till Länk-
            rörelsen.
          </p>
          <p xml:id="i-RZcty1b5pgRkpkThQ7C5w4">
            Länkrörelsen, som i sig innefattar också de s.k. A.A.-grupperna
            (»ano- nyma alkoholister»), har under senare år vunnit en allt
            starkare utbredning i vårt land och utgör numera ett instrument
            av icke ringa verkningskraft i det nykterhetsvårdande arbetet.
            Nykterhetsvårdsutredningen ger i en i juli 1957 till socialministern
            överlämnad promemoria med förslag rörande stats- bidrag till inackorderingshem,
            alkoholpolikliniker och länksammanslut- ningar följande allmänna
            karakteristik:
          </p>
          <p xml:id="i-9W8tzP3CtMe9Cr1nyYHbxr">
            Länkrörelsen måste betecknas som en betydelsefull faktor i strävandena
            att återföra alkoholmissbrukare till ett nyktert liv. Den omständigheten
            att varje medlem kan åberopa personlig erfarenhet av alkoholmissbrukarens
            belägenhet, är utan tvivel en styrka i rörelsens propagandaarbete.
            Detta torde delvis förklara att mången hellre vänder sig till
            länkgruppen med sina alkoholproblem än till nykterhetsnämnd eller
            läkare. Det torde också ligga i sakens natur, att den som själv
            har varit hemfallen åt alkoholmissbruk har särskilt goda förutsättningar
            att sätta sig in i en annan alkoholmissbrukares situation och
            att vinna gehör hos denne. Den inom allt nykterhetsvårdsarbete
            viktiga förmågan att vinna alkoholmissbrukarens förtroende och
            att få ho- nom att öppna sig torde visserligen till stor del bero
            på personligheten hos den som skall hjälpa, men det är uppenbart
            att den egna erfarenhet som länkmedlemmen äger, utgör en viktig
            tillgång därvidlag. Inom länkgemen- skapen finner den svage stöd
            däri att han är omgiven av kamrater, som trots lika ogynnsamma
            förutsättningar som hans egna har lyckats bemästra sina svårigheter.
            För alkoholmissbrukaren, som tynges av mindervärdeskänslor och
            självförebråelser, erbjuder länkgruppen en umgänges- och verksamhets-
            miljö, som är ägnad att stärka hans självkänsla. Den nära personliga
            kon- takten inom gruppen möjliggör en effektiv medlemsvård. Vid
            återfall kan hjälp snabbt mobiliseras och det är även i viss mån
            möjligt att förebygga återfall genom att man inom gruppen i tid
            observerar de lynnesförändringar som ej sällan föregår en alkoholperiod.
            Den beredskap till snabb hjälp som eftersträvas inom länkgrupperna
            är av betydelse även då det gäller att lämna eller förmedla materiellt
            bistånd. Länkrörelsens möjligheter att utgöra ett värdefullt komplement
            till den samhälleliga nykterhetsvården framstår sär- skilt klart
            mot bakgrunden av de svårigheter som erfarenhetsmässigt före-
            ligger, då det gäller att åt öppna vårdformer i allmän regi, t.
            ex. eftervården åt alkoholmissbrukare, förläna en effektiv men
            smidig utformning. Ehuru några siffermässiga beräkningar inte
            är möjliga, råder det intet tvivel om att länkrörelsen mer eller
            mindre varaktigt har kunnat till ett nyktert liv återföra ett
            betydande antal alkoholmissbrukare, som eljest skulle ha belas-
            tat samhällets nykterhetsvård eller andra sociala organ.
          </p>
          <pb facs="riksdagen-motions-pdf/data/1958/mot_1958_a_ak__78/mot_1958_a_ak__78-002.pdf"/>
          <fw xml:id="i-55KKhpY8i1Tu5wPAZy7uFW">
            16 Motioner i Andra kammaren, nr 78 år 1958
          </fw>
          <p xml:id="i-63KhMfsKE8kRhgszoaobKk">
            Det officiella erkännande, som här ges, står helt i överensstämmelse
            med iakttagelser, vilka kunnat göras av var och en som haft tillfälle
            och anled- ning att följa länkrörelsens arbete. Obestridligen
            har länkrörelsen, i kraft av medlemmarnas starka hjälpvilja och
            på dyrköpta personliga erfarenheter vunna insikt i alkoholismens
            problematik, kommit att bli till ovärderlig nytta inte minst i
            dagens situation. Det understrykes i nykterhetsvårdsutredningens
            nyssnämnda promemoria, att det stöd, som staten för närvarande
            lämnar länkrörelsen, måste med hän- syn till rörelsens omfattning
            och betydelse anses som alltför ringa. Förslag till ändrade grunder
            för statsbidrag har också av utredningen framlagts. Förslaget
            innebär i korthet, att det nuvarande särskilda statsbidraget till
            länkrörelsen skall upphöra och att i stället denna bidragsgivning
            skall in- ordnas under det allmänna statsbidraget till de kommunala
            nykterhetsnämn- derna. Emellertid har departementschefen — under
            åberopande av den kostnads- ökning som skulle uppkomma för staten
            — förklarat sig icke nu beredd ta ställning till nykterhetsvårdsutredningens
            ovan åberopade förslag. Statsbi- draget till länkrörelsen föreslås
            sålunda under nästa budgetår utgå enligt oförändrade grunder och
            med oförändrat belopp, 50 000 kronor. Vi avse icke nu att yrka
            på någon ändring, vad statsbidragsgrunderna beträffar, även om
            detta i och för sig vore väl motiverat. Däremot bör enligt vår
            mening — i avvaktan på ett framtida ställningstagande i denna
            fråga från statsmakternas sida — en omprövning komma till stånd
            rörande stor- leken av det belopp som för nästa budgetår lämpligen
            bör utgå. Vi dela helt nykterhetsvårdsutredningens uppfattning,
            att det av staten hittills lämnade stödet är alltför ringa, och
            finna det sålunda riktigt och rimligt med en för- dubbling av
            anslaget. Vad samhället här — såsom nykterhetsvårdsutred- ningen
            visat och såsom också vitsordas på annat sätt — ger ut, utgör
            från såväl mänsklig som rent ekonomisk synpunkt en den allra bästa
            investering. Med stöd av ovanstående hemställa vi, att riksdagen
            måtte för budgetåret 1958/1959 som bidrag till Länkrörelsen anvisa
            ett belopp av 100 000 kronor, vilket innebär en höjning med 50
            000 kronor av det av Kungl. Maj:t föreslagna beloppet.
          </p>
          <p xml:id="i-RfVHNNvCHfzMEUso8LFhSL" type="date">
            Stockholm den 22 januari 1958
          </p>
          <div xml:id="i-6LP6c3WSzHoAgFpa45R8Yy" type="signatureBlock">
            <list xml:id="i-JsUrtT1rVSYiaZnAPAuP4w">
              <item xml:id="i-HTaVcN7z1iF6pPeZ9HXZjZ" who="unknown" type="signature">
                Yngve Hamrin Gunnar Engkvist Einar Rimmerfors i Jönköping Viola
                Sandell James I A. Dickson J
              </item>
              <item xml:id="i-WTzmvHmbiT4SzPMRu4FETX" who="unknown" type="signature">
                W. Pettersson i Norregård Henning Carlsson Eric Nelander Erik
                Strandh
              </item>
            </list>
          </div>
          <p xml:id="i-EDR2yrNvSJ2HhWZbowYnsK">
            i Huskvarna
          </p>
          <p xml:id="i-819jM6DDciKMoK4sCeDY9B">
            Rydahls Boktryckeri AB, Stockholm 1958
          </p>
        </div>
      </div>
    </body>
  </text>
</TEI>
