<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00836">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__836/mot_1963__ak__836-001.pdf"/>
      <fw xml:id="i-RFtLK6hPiGGVBtFT4n7jEx">
        12 Motioner i Andra kammaren, nr 836 år 1963
      </fw>
      <div xml:id="i-PAG7bbEhgMxaJynze6cmTj" type="motHeader">
        <div xml:id="i-7q1jGgzrVUmtstue5XgkBV" type="motTitle"/>
        <div xml:id="i-Qfx4aACCbvLj6hxkLjdPfh" type="motSubmissionInfo"/>
      </div>
      <div xml:id="i-MN1FbnKVHjFx4sHBy2dzPC" type="motBody">
        <div xml:id="i-JcAhYQCE6ZebHhzRBXdXhA">
          <p xml:id="i-2QsmX3Gg2X3xZiGcPAemUy">
            Nr 836
          </p>
          <p xml:id="i-BvAzveANfJmHuT58T5CJz5">
            Av fru Sjövall, i anledning av Kungl. Maj:ts proposition nr 100,
            med förslag till lag angående ändrad lydelse av 1 och 4 $$ lagen
            den 17 juni 1938 (nr 318) om avbrytande av havandeskap.
          </p>
          <p xml:id="i-VBuwi5epT3BBFcEJbwmmja">
            I proposition nr 100 år 1963 föreslås, att risk för allvarlig
            fosterskada, uppkommen genom specifik icke ärftligt betingad påverkan
            under foster- stadiet, skall få utgöra självständig (och alltså
            ensam) grund för rätt till legal abort, även hos psykiskt frisk
            kvinna. Redan Hippokrates antog att ämnen passerade från moder
            till foster via moderkaka och navelsträng — »som växterna drar
            näring ur jorden så lever barnet i livmodern&gt;. I Hippokrates
            läkared fanns även förbud för läkaren att giva en kvinna något
            medel att framkalla abort. Regeln måste ange, att man redan då
            hade kännedom om abortframkallande medel eller metoder och att
            kunskaperna härom var så utbredda, att en förbudsregel krävdes!
            Trots detta har fostrets hälsotillstånd, frånsett ärftlighetsfaktorers
            be- tydelse, icke framstått som ett självständigt medicinsk problem
            förrän de sista tjugo—trettio åren. Intill dess var det ett medicinskt
            axiom att fost- ret låg utomordentligt välskyddat för yttre påverkan
            i livmodern och att moderkakan utgjorde en praktiskt taget ogenomtränglig
            barriär för både sjukdomsagens överförande moder—foster och för
            farmakas genomträng- ande till fostret. ändå har olika medicinska
            iakttagelser gjorts från slutet av 1800-talet, vilka sammanställda
            borde ha skyddat läkarkåren — och samhället — från den vetenskapliga
            chock rubeola och neurosedyn blev. Man visste på 1800-talet både
            att syfilis hos modern gav allvarliga foster- skador och att främst
            morfin men även andra farmaka, givna strax före el- ler under
            förlossningen, gav ökad fosterdödlighet. Man visste slutligen
            — så fort befolkningsstatistik fanns i ett land — att svält och
            undernäring gav ökad spädbarnsdödlighet, ökat antal dödfödda eller
            för tidigt födda barn och sannolikt — enligt stora undersökningar
            under andra världskriget — även ökat antal missbildningar eller
            sjukdomar hos fostret. Nu strömmar medicinska fakta in om fostrets
            sårbarhet, om dess ut- talade känslighet för t.o.m. tidsmässigt
            mycket kort påverkan (tre neu- rosedyntabletter har angetts vara
            nog, tagna vid specifik tidpunkt under graviditeten), om fostrets
            olika resistens tidigt och sent under gravidi- teten, om graden
            av fosterskadans omfattning ifall skadan drabbat fost- ret tidigt
            eller sent. Riskerna synes vara högst de första 100 dagarna un-
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-002.pdf"/>
          <fw xml:id="i-TuGnzcXht3B9CnwEUXtg4v">
            Motioner i Andra kammaren, nr 836 år 1963 13
          </fw>
          <p xml:id="i-YS8LgcZo7J8Gr5FmYYB4nD">
            der graviditeten, men mycket allvarliga skador kan uppkomma även
            där- efter. En systematisering av dessa fosterskador har också
            skett; de skall en- dast anges i korthet för att illustrera problemens
            omfattande karaktär.
          </p>
          <p xml:id="i-CNDtc5RUEVsRzX95ekZRRc">
            1. Genopatier — skador genom arv. Hit hör även mutationer. 2.
            Gametopatier — skador på icke befruktade könsceller. (Både moderns
            och faderns könsceller kan skadas. Möjligen kommer det att visa
            sig vetenskapligt lättare att fastställa ska- dor hos sädescellerna
            än hos äggcellerna, eftersom kontinuerliga sädesprov med lätthet
            kan erhållas från mannen medan äggceller endast nås för undersökning
            genom operativa ingrepp på kvinnan.)
          </p>
          <p xml:id="i-HawHqzgZ7dR3YBak8NWrhh">
            3. Blastopatier — skador på fostret under de tre första graviditetsvec-
            korna. 4. Embryopatier — skador på fostret från fjärde graviditetsveckan
            till tredje graviditetsmånadens slut. 5. Fetopatier — skador efter
            tredje graviditetsmånaden.
          </p>
          <p xml:id="i-8W7mgh8kdNDA4Si8qqbNXM">
            Nu framlagt lagförslag omfattar endast grupp 3 och 4 ovan, »de
            första hundra dagarna» av graviditeten. Fosterutvecklingen är
            då annorlunda än senare, karakteriserad av celldelning och anläggning
            av olika organ ur den amorfa cellmassa det mycket tidigare fostret
            utgör (= grupp 3). Skador under denna tid anses ge upphov till
            utbredda missbildningar, ofta träffande flera olika organsystem
            i kroppen. Efter tredje graviditetsmånadens slut antar man att
            skador endast drab- bar enskilda organ, missbildning av ett hjärta,en
            njure etc.— gränsen mel- lan dessa skador och ärftliga sjukdomar
            måste alltid vara svår att draga. Likaså kan man endast för både
            tidiga och sena fosterskador ana sam- band med utifrån kommande
            skador, alltså ej ärftligt betingade, endast om skadan är omfattande,
            »fullt synlig» redan vid födelsen. Om sambandet mellan lättare
            skador, sent uppträdande skador och tröskelvärden för påverkan
            på grund av olika sjukdomar hos modern eller genom farmaka vet
            man f.n. intet, framför allt därför att varje undersök- ning fordrar
            ett kontrollmaterial t.o.m. enbart för de grava skadorna på 5
            000—15 000 individer, eller än fler. (Nagasaki och Hiroshima har
            upp- getts icke ge nog underlag för bedömning av strålskador hos
            foster.) Vad kan med våra nuvarande medicinska kunskaper ge fosterskada?
            1. Sjukdomar hos modern: rubeola ger tidig fosterskada. Man ifråga-
            sätter om olika andra virussjukdomar också kan göra detta, t.ex.
            influ- ensa, påssjuka, bältros, smittkoppsvaccinering, hepatit,
            mononucleos. Även vissa parasitära sjukdomar kan ge allvarliga
            fosterskador. 2, Vitaminbrist, medveten eller icke. Försök har
            gjorts för flera år se-
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-003.pdf"/>
          <fw xml:id="i-RhFzgyrg4wV4ZdWjagvS78">
            14 Motioner i Andra kammaren, nr 836 år 1963
          </fw>
          <p xml:id="i-AzB77SyJCwm5X8viNXigJB">
            dan, bl.a. i USA, att ge vitaminer i födelsekontrollerande syfte.
            Man gav aminopterin, som hämmar vitamin B-12. I 25 &amp; av fallen
            fick man så gravt missbildade levande barn att experimenten upphörde.
            — De skador hunger och undernäring ger, sannolikt på grund av
            vitaminbrist och brist på spe- cifika aminosyror, har omnämnts
            tidigare. 3. Hormonbehandling, där man nämnt cortison, insulin
            m. fl. Ur lagstiftningssynpunkt är dock de skador de syntetiska
            könshormo- nerna kan ge viktigast. Exempelvis kan syntetiskt progesteron,
            givet kvin- nan tidigt för att hejda hotande missfall, ge upphov
            till virilisering både av modern och av ett väntat kvinnligt foster.
            Vi har ingen kännedom om framtida syntetiskt framställda födelsekontrollpiller
            på hormonbas också skulle kunna göra detta; ej heller har vi tillräcklig
            kunskap om huruvida dessa syntetiska hormoner oftare skulle framkalla
            blastopatier (mycket tidiga skador) än embryopatier. Många kvinnor
            — redan nu använder ett par miljoner kvinnor i USA födelsekontrollpiller,
            utvecklingen har skett på ett par år! — kommer att ta dessa piller
            i början av en graviditet, både då de ännu ej vet att de är gravida
            och för att i panik genom överdosering framkalla abort. Kvinnors
            hormonkonsumtion enbart här i Sverige för att framkalla abort
            har ersatt deras tidigare kininätande — problemet vore värt medicinalstyrelsens
            upp- märksamhet; åtminstone borde hormonpreparat receptbeläggas.
            4. Strålskador av olika art, joniserande strålning, röntgenbehandling,
            stort antal röntgenundersökningar av sjuk man eller kvinna, som
            senare visar sig fortfarande vara fertil, röntgenundersökningar
            under pågående graviditet. (Jämför propositionens uppmaning till
            sena röntgenundersök- ningar för att fastställa skelettmissbildningar.
            Vanligheten av skelettmiss- bildningar vid tidiga allvarliga fosterskador
            är okänd, ev. ger endast vissa farmaka eller virus detta — rubeola
            gör det ej.) Isotoper utgör ett sär- problem, särskilt svårbedömt
            nu, då forskningen tydligen i snabbt steg- rad takt nyttjar radioaktivt
            märkta isotoper för att fastställa om farmaka går över till fostret
            eller ej. Ett ökat antal undersökningar genomföres nu världen
            över (jfr ne- dan); antalet kommer säkerligen snabbt att stiga.
            Medicinalstyrelsens uppgift att röntgenbehandling eller isotoper
            ej ut- gjort abortindikation är felaktig. Enbart i Göteborg har
            detta skett ett par gånger; tyvärr kan jag inte nu erinra mig
            om de fått utgöra ensam eller endast bidragande orsak till den
            legala aborten. Jag har också avvisat propåer att å abortklientelet
            utföra försök med isotoper, eftersom ingen vetenskaplig instans
            kunnat svara mig om ett sådant försök automatiskt måste — med
            våra nuvarande kunskaper — leda till ständigt upprepad abort vid
            följande graviditeter. Problemet om så utförda forskningar kom-
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-004.pdf"/>
          <fw xml:id="i-Hri474ALkLoTdvMT4qDRpG">
            Motioner i Andra kammaren, nr 836 år 1963 15
          </fw>
          <p xml:id="i-K9m6cAFTqXy8eLZMtBHW9r">
            mer snabbt att växa; det borde bli föremål för prövning hos strålskydds-
            nämnden så att ingen undersökning genomfördes utan dess tillstånd;
            ev. är det av så allvarlig art mot bakgrunden av det ständigt
            växande behovet av ökade kunskaper vi — och världen — behöver,
            att särlagstiftning om sådan forsknings utformning borde ske.
            5. Läkemedel, som ej faller under gruppen vitaminer, hormoner,
            enzy- mer, alltså ej som dessa i små doser verkande katalysatorer,
            utan »van- liga» läkemedel, givna kort tid eller tagna under åratal.
            Listan på antalet läkemedel som kan övergå till mänskligt foster
            växer ständigt. Försök göres bl. a. på legalt abortklientel och
            som sagt i stigande omfattning med hjälp av radioaktivt märkta
            ämnen. Än så länge har denna typ av forsk- ning liten omfattning
            i Sverige. Man har kunnat fastställa hög halt av t.ex. vissa sömnmedel
            och vissa moderna psykiatriska läkemedel (tran- quilisers) i fostrets
            hjärna. Om detta samtidigt anger risk för att foster- skador skulle
            kunna uppkomma är en öppen fråga. Till denna grupp hör även syrgas
            och vissa narkosmedel, alltså fråge- ställningar om modern måste
            opereras under pågående graviditet. 6. Gifter — ett praktiskt
            taget helt outrett kapitel, men man kan inte avvisa tanken att
            exempelvis vissa växtskyddsmedel, vissa preparat inom industrien
            m. m. skulle kunna ge fosterskador, då sannolikt främst game-
            topatier, dvs. skador på sädesceller och äggceller. Fluorskador
            på foster har också nämnts, och det är ju en intressant frågeställning
            för den svens- ka riksdagen om något så katastrofalt som fluorskador
            kommer att bevi- sas i framtiden, med den massmedicinering som
            nu understötts, där i så fall den befolkningspolitiska aspekten
            på lång sikt är av både mer tragisk och omfattande ekonomisk karaktär
            än kostnader för utbildning av fler tandläkare. Framför allt grupp
            6 och strålskador av olika ursprung leder fram till nästa ännu
            så länge också obestämbara men ej avvisbara problematik, att icke
            bara det aktuella fostret kan skadas utan att vissa ämnen ger
            upphov
          </p>
          <p xml:id="i-Mh5d9sf99Z5iZGq9863g3C">
            till mutationer. I detta speciella sammanhang — propositionens
            lagför- slag — uppkommer närmast en fråga om ev. steriliseringsindikations
          </p>
          <p xml:id="i-BDCGJA6fHS35Atwn17Ur1p">
            tyngd. Förmodar man skador även vid kommande graviditeter, med
            eller utan samtidig mutationsrisk, måste steriliseringsindikationerna
            bedömas som vid ärftliga sjukdomar. Problemet är ej beaktat i
            propositionen. Fram- för allt ger det dock en belysning av hur
            intensivt nödvändig en vidgad forskning är — samtidigt belyser
            det också svårigheten att avgöra vilket pris vi vill betala i
            form av mänskliga tragedier (isotopskador exempelvis) i framtiden.
            Den ger kanske också gränserna för tillåten forskning, att om
            risk för fosterskador kan antagas föreligga även vid följande
            gravidi- teter, får forskning endast ske om kvinnan har många
            barn redan och är
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-005.pdf"/>
          <fw xml:id="i-VKg8ewqePH4ZhSoUCNRCkh">
            16 Motioner i Andra kammaren, nr 836 år 1963
          </fw>
          <p xml:id="i-3bTXvpJZZ6AtQdbefxswch">
            klart inställd, då forskningen påbörjas, att acceptera både abort
            och steri- lisering. Det förtjänar att klart understrykas att
            även om antalet medicinska undersökningar snabbt växer i antal,
            så är samtliga av litet format med hittills osäkra och svårbedömda
            vetenskapliga resultat. De anger för da- gen inte mycket mer än
            att problemen om fosterskador är omfattande, utomordentligt svårbedömda
            och svårlösta, även med ökad forskning. De anger vidare att fostret
            är mycket känsligt, att skador kan drabba det såväl före konceptionen
            (geno- och gametopatier) som tidigt eller sent under graviditeten.
            Möjligen har man rätt att av utförda undersök- ningar redan nu
            dra slutsatsen att sannolikt behövs mer än en verksam faktor för
            att en allvarlig fosterskada skall uppkomma, i vart fall strider
            inte ett sådant antagande mot beprövad medicinsk erfarenhet både
            om ärftlighetsfaktorers genomslagbarhet och om den framfödda människans
            mottaglighet för sjukdomsagens. Jämför i detta sammanhang propositio-
            nens förslag om att den nya indikationen skall vara ensamt grundande
            för rätten till abort. Statsrådet anger att skadefaktorn skall
            vara vetenskapligt styrkt. Mot bakgrunden av den redovisning av
            ett fåtal av de faktorer som i dag anses kunna innebära risk för
            att ett foster allvarligt skadas kan vi ej ange gränserna för
            när dessa skador är »vetenskapligt styrkta». Man har tagit rubeola
            som trolig gräns — risken för fosterskador är där ca 10 procent.
            även om denna gräns accepteras kommer förskjutningar nedåt att
            bli nödvändiga av humanitära skäl. Godtages inom det närmaste
            decenniet — genom ökade forskningsresultat — enbart hälften av
            de möj- liga skador av allvarlig art jag uppräknat, måste vi vända
            på problemet, ty då blir det ett befolkningspolitiskt problem
            av betydande omfattning. även de 90 Z onödiga aborterna måste
            då i stor utsträckning genomfö- ras, under förutsättning att denna
            typ av abortindikation skulle bli själv- ständigt avgörande. Vidare
            måste vi ompröva övre gränsen för tidpunkten för tillstånd att
            ge- nomföra aborten, nu i förslaget maximalt 24:e veckan. Visar
            vetenskapliga undersökningsresultat — vi har redan data nog för
            tveksamhet om före- komst av enbart tidiga allvarliga fosterskador
            — att de även kan upp- komma sent, bör samma regler gälla för
            medicinsk indikation, dvs. ingen övre tidsgräns. Vi möter då i
            stället risken för att både ett sjukt och ett friskt barn föds
            levande, med de f.n. successivt minskande möjligheterna för barnet
            att överleva ju tidigare det föds. Omvänt kan vi ock genom kanske
            snara me- dicinska framsteg kunna rädda fler mycket tidigt födda
            barn — även om de fötts gravt missbildade. Icke ens statsrådet
            har kunnat finna giltiga skäl att ändra lagen, han
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-006.pdf"/>
          <fw xml:id="i-Y1HAD6GQMcBA8qTAp4nh5Y">
            Motioner i Andra kammaren, nr 836 år 1963 17
          </fw>
          <p xml:id="i-8YjrMxE9kE8npAS2Mi8AK1">
            liksom medicinalstyrelsen och samtliga remissinstanser har pekat
            på möj- ligheterna redan nu existerande lag ger att avbryta dessa
            havandeskap, då moderns hälsa så bjuder. Skälen till att lagförslaget
            framlagts synes vara två: 1) att man ursprungligen ej avsåg dessa
            fall när lagen skrevs. Att la- gen därför tillämpas »felaktigt&gt;
            och med för vida normer, möjligen. Hur ofta har icke detta hänt
            att man senare tacksamt accepterat att man i lagskrivningsögonblicket
            var klokare än man visste man behövde vara? 2) att lagen bör äga
            tillämplighet även för psykiskt friska kvinnor — här strider punkt
            2) mot punkt 1). Abortlagens grundtema är att en psykiskt välbalanserad
            kvinna icke skall erhålla legal abort. Vissa speciella undantag
            har gjorts på basen av uråldriga kulturföreställningar — sexualbrotten
            — samt i samhällsnyt- tans namn — de eugeniska indikationerna
            — i viss omfattning. En kvinna som fött ett missbildat barn övertalas
            som regel att fullfölja nästa, som regel psykiskt mycket påfrestande
            graviditet. Endast om hon bedöms icke orka detta utgör ett tidigare
            missbildat barn abortindikation. En psykiskt välbalanserad kvinna,
            gift med en grav alkoholist eller en gravt kriminell man, där
            ärftlighet icke kan påvisas hos mannen, erhål- ler ej automatiskt
            abort. även om ärftlighet, t. o. m. av betydande tyngd, finns,
            medger den icke — och skall icke medge — automatisk rätt till
            abort. Det beror på familjesituationen, kvinnans kapacitet, tidigare
            barns hälsa resp. sjukdom — en kvinna med ett allvarligt ärftligt
            sjukt barn som kan väntas dö om något år uppmanas försöka föda
            nästa, troligen friska barn. Sannolikt borde även våra traditionella
            eugeniska indikationer omprö- vas. Granskar man abortlagstiftningen
            ur internationell synpunkt finner man att den högsta »välvilligheten&gt;
            mot abortindikationer finns beträf- fande de eugeniska, just kanske
            bottnande i tankegången att med deras hjälp utrota sjukdomar.
            Samtidigt finner man att realtankegången bakom är samhällsnyttans,
            att bespara samhället utgifter. För många år sedan stötte jag
            på ett fall som fått sterilisering, välkänt i världslitteraturen,
            med mycket hög ärftlighet för en sällsynt ögonsjukdom. Så långt
            man kunde följa släkten bakåt — och den är följd i generationer,
            till 1600-talet — bestod den av högt begåvade människor. Modern
            i fråga och hennes enda barn, båda med denna starkt invalidiserande
            ögonsjukdom, var båda aka- demiker. Vi har en tendens att bevilja
            abort vid exempelvis diabetes, om igen med ensam värdering av
            sjukdomen och icke av individens och släk- tens intellektuella
            kapacitet. Omvänt, inga har så lätt att erhålla abort som de imbecilla
            kvinnorna, ofta stillsamt välinpassade i samhället och t.o.m.
            normalt samhällsnyttiga i den arbetsuppgift de har; andra gånger
            tillhörande starkt asociala släkter där risken för ett asocialt
            barn bedöms som hög.
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-007.pdf"/>
          <fw xml:id="i-9p8hTV2ruSCEA5LBSEuBTt">
            18 Motioner i Andra kammaren, nr 836 år 1963
          </fw>
          <p xml:id="i-LdEAYeJrtBMD7pbAsAyksK">
            I stor utsträckning är det dock omfattningen av samhällets insatser
            som avgör hur en välbegåvad, starkt vanför människa skall uppleva
            sitt öde eller hur stora riskerna är för att ett imbecillt barn
            skall bli asocialt och ej relativt väl inpassat, efter måttet
            av sina resurser, i samhället. Också här tror jag att en omprövning
            bör ske av den ensamma indika- tionens tyngd, den bör även i dessa
            fall liksom i de nya fall som stats- rådet föreslår alltid mätas
            mot kvinnans — och mannens — totala situa- tion och totala kapacitet.
            Lagförslaget har framlagts av humanitära skäl. Samtidigt har det
            öpp- nat möjligheter för en inhuman behandling av den kvinna det
            kan kom- ma att gälla — genom diskussionen av sent utförda röntgenundersökningar,
            vilkas starkt begränsade bevisvärde jag redan omnämnt. En tendens
            i neurosedynfallen — har funnits hos gynekologerna att kräva denna
            sena röntgenundersökning, självfallet beroende på läkarnas osäkerhet
            inför den- na helt nya problematik. Risk finns att man i framtiden
            inför nya teratoge- na preparat kommer att göra detta om igen
            — i hopp om att också de skall ge skelettskador. Också de kvinnor,
            för vilka klar abortindikation funnits på grund av tidig framkallad
            allvarlig depression när de förstått riskerna för fostret, har
            sålunda tvingats vänta på denna sena röntgen, dvs. att operationen
            skett först när de känt fosterrörelser, vilket i vart fall för
            omföderskor är ett svårt psykiskt trauma. Om man vill acceptera
            lagen skall man i likhet med vad som gäller huvudparten av samtliga
            övriga indikationer även här erkänna den mycket stora felmarginal
            man arbetar med vid indikationsställandet. Det är bättre att ge
            exempelvis en först- föderska en mycket tidig abort kanske framför
            allt vid denna typ av in- dikationer, där som regel en normalsituation
            föreligger för nästa gravidi- tet — så att hon snabbt blir gravid
            på nytt — än att tvinga henne ner i en alltmer djupnande depression
            som kan ta månader eller år att läka ut. Det är inhumant att på
            grund av läkarnas osäkerhet förfara så. Dess- utom — och det är
            också ett öppet problem — röntgenundersökningar un- der gravididet
            har tidigare ansetts kontraindicerade. även om vi har bättre metoder
            nu med lägre strålriskdoser, känner vi fortfarande inte lägsta
            säkra dosen för strålskada på ett foster. Statsrådet nämner några
            »typfall» där lagen skulle vara tillämplig — rubeola, RH-faktorn,
            röntgenskador och neurosedynliknande preparat. Nå- gon enhetlighet
            vid bedömningen finns icke nu, utöver moderns hälsa. I Göteborg
            — och medicinalstyrelsen har accepterat detta — anser vi RH-faktorn
            kontraindicera abort, en av de få kontraindikationer vi arbe-
            tar med. Eftersom en RH-immuniserad kvinna har så utomordentligt
            små möjligheter att få ett levande barn, övertalar vi henne att
            liksom en moder med ett tidigare missbildat barn fullfölja graviditeten
            — hellre än att hela livet fråga sig om hon aborterat sitt enda
            levande barn.
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-008.pdf"/>
          <fw xml:id="i-TFWPNPhMdgWabeMjjqrtRh">
            Motioner i Andra kammaren, nr 836 år 1963 19
          </fw>
          <p xml:id="i-9BQaJiNgjFXEFWhd8gKaS6">
            Isotopproblemet har jag nämnt tidigare; jag tror det vore olyckligt
            att medge generell abort här — då växer inte den nödvändiga försiktighe-
            ten i användandet av isotoper fram hos läkarkåren. Statsrådet
            nämner intet om bevisbördan eller tyngden av de bevis som måste
            krävas. Rubeola kan genom noggrann klinisk utfrågning ofta med
            rätt stor grad av sannolikhet fastställas i efterskott, bl.a.
            med hjälp av sekundärfall i omgivningen. Medicinalstyrelsen har
            krävt läkar- eller di- striktssköterskediagnos eller denna mycket
            utförliga anamnes i efterskott. RH-faktorn kan fastställas genom
            blodprov; röntgenbehandling eller iso- topbehandling kan fastställas
            genom inkrävande av sjukhusjournaler. Våldtäkt, som primärt bygger
            på kvinnans muntliga utsago, kräver stöd av genomförd polisutredning
            för att få åberopas som ensam indikation. Det är en omöjlighet
            att bevisa om en kvinna ätit eller inte ätit ett fåtal tabletter;
            möjligen kan snabbt genomförda sannolikt dyrbara blod- eller urinprov
            (i likhet med rattfylleriprov) i vissa specialfall ge viss vägled-
            ning, kanske endast under förutsättning att hon inte samtidigt
            tagit rätt likartade preparat. Kvinnans skildring av den uppgivna
            våldtäkten ger viss ledning att avgöra sanningshalten i hennes
            uppgifter, men hur bedöma uppgiften att hon svalt tre tabletter?
            Ökad forskning kommer säkert att ge oss möjlighet att för i aktualögonblicket
            kända preparat snävra till den farliga zonen, vil- ket dock hjälper
            föga eftersom kvinnan kan utgå ifrån fel tidpunkt för konception
            — och ofta gör så. Riksdagen godtog förra året en vidgning av
            begreppet sexualbrott, där- med också i sak en vidgning av abortindikationerna.
            Bevisbördan vid dessa »nya» sexualbrott närmar sig den som detta
            lagförslag rymmer — båda bör utredas ytterligare, och likartade
            och sannolikt sammanfallande reg- ler bör och måste uppställas.
            Statsrådet menar att de fall som kan tillämpas enligt denna nya
            lag kommer att bli få. I likhet med många läkare kan jag inte
            dela hans opti- mism här; dels växer vårt medicinska vetande med
            accelererad fart, dels kommer en betydande risk att föreligga
            att kvinnorna — med eller utan bakomliggande påtryckning från
            männen — åberopar antingen tablett- ätande eller de &gt;nya» sexualbrotten
            för att erhålla abort. Vissa kritiska läkare har sagt att vi här
            öppnar möjlighet för all kriminell abortering att nu utföras på
            laglig väg — jag anser dem mer realistiska i sin bedömning av
            frågan än statsrådet. Går lagförslaget igenom måste tillika utländska
            kvinnors rätt att erhålla abort regleras. Propositionen har dragit
            upp ett omfattande, ett svårt och för de reellt drabbade djupt
            tragiskt problem. Ingenstädes finns emellertid en analys av problematiken,
            ej heller av dess reella befolkningspolitiska innebörd,
          </p>
          <pb facs="riksdagen-motions-pdf/data/1963/mot_1963__ak__836/mot_1963__ak__836-009.pdf"/>
          <fw xml:id="i-Hza9DUBezNYiKQujgpDMGJ">
            20 Motioner i Andra kammaren, nr 836—837 år 1963
          </fw>
          <p xml:id="i-UybQgkA4yBSKwgYSgLayR1">
            både om för många skadade barn föds eller om friska barn aborteras
            i onö- dan. Framför allt vidgar frågeställningen i propositionen
            forskningens nöd- vändiga roll och lika nödvändiga begränsning.
            Uppställs icke regler för fortsatt forskning, kan forskning i
            sig leda till att nya aborter måste ut- föras; den kan okontrollerad
            t. o. m. få skadeeffekter som är större än våra nuvarande bristande
            kunskaper. Mot bakgrunden av vad jag anfört anser jag icke att
            propositionen nu bör tillstyrkas; den måste föregås av en omfattande
            utredning. Samtidigt anger problematiken att vår nuvarande lagstiftning
            bör överses i sin helhet; ökad tyngd får denna begäran genom att
            översyn ändå måste ske före brottsbalkens ikraftträdande. Eventuellt
            måste särlagstiftning ske om forsk- ning å gravida kvinnor samt
            å fertila män och kvinnor. Det ekonomiska stödet för kvinnor i
            abortsituation har länge släpat efter. Göres en total översyn,
            bör även detta problem tas upp. Under hänvisning till ovanstående
            hemställes, att riksdagen måtte avslå Kungl. Maj:ts proposition
            med förslag till lag angående ändrad lydelse av 1 och 4 88 i la-
            gen om avbrytande av havandeskap, att riksdagen i skrivelse till
            Kungl. Maj:t måtte begära 1) en översyn av gällande abortlag,
            2) en utredning om rätten att bedriva forskning å gra- vid kvinna
            och å fertil man eller kvinna, samt 3) en utredning om översyn
            av ekonomiska stödåtgär- der åt kvinna i abortsituation. Stockholm
            den 2 april 1963 Elisabet Sjövall
          </p>
          <p xml:id="i-NuAuzFfRMBKLebfeqdVXZq">
            Nr 837
          </p>
          <p xml:id="i-6jLqgSCSZs3RKZmbQWEvWh">
            Av herr Turesson m. fl., i anledning av Kungl. Maj:ts proposition
            nr 100, med förslag till lag angående ändrad lydelse av 1 och
            4 $$ lagen den 17 juni 1938 (nr 318) om av- brytande av havandeskap.
          </p>
          <p xml:id="i-4MpV46dXNPrZAcPZyuY9nS">
            (Lika lydande med motion nr 683 i Första kammaren)
          </p>
          <p xml:id="i-HnnwHN8RJc6AkGUqVmjzdt" type="date">
            Stockholm den 2 april 1963
          </p>
          <p xml:id="i-7BoBoUxvaZMtzhmmSULKzG">
            Bo Turesson Karin Wetterström Stina Gunne Jöns Nilsson Lennart
            Stiernstedt i Bästekille
          </p>
          <p xml:id="i-SRxC6TaSSHefMTnLLujYjB">
            AB Gustaf Lindströms Boktr., Stockholm 1963 5887
          </p>
        </div>
      </div>
    </body>
  </text>
</TEI>
