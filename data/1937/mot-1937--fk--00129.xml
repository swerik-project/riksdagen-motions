<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__129/mot_1937__fk__129-001.pdf"/>
      <div type="motHeader" xml:id="i-MzXbeu7EA5FiwMHCP8vg4H">
        <div type="motTitle" xml:id="i-7hgD492cKzDjvy7AD2xUMF"/>
        <div type="motSubmissionInfo" xml:id="i-Sj3domErGbAP6nh6eWFsn9"/>
      </div>
      <div type="motBody" xml:id="i-DMrkkmidMyNtf3Rq1geUuZ">
        <div xml:id="i-DcSzeDgHrou8gmr4uP4sVo">
          <p xml:id="i-Bc3RVxqjmCXXASsoPmhRsF">
            Motioner i Första kammaren, Nr 129. 1
          </p>
          <p xml:id="i-UMUCPFT3Fz2Z31hXKuLDVT">
            Nr 129.
          </p>
          <p xml:id="i-VdNNaeSRMSY3apAggm7tGQ">
            Av herr Ekströmer och herr Svensson, Martin, angående lag om
            obligatorisk tjurkontroll.
          </p>
          <p xml:id="i-DUy3YtEGN73jRXNTfTMBA8">
            Staten och hushållningssällskapen ha sedan lång tid tillbaka
            sökt främja aveln av nötboskap bl. a. genom premiering, organisationsbidrag
            och lån till tjurföreningar, stamboksföring samt upplysningsverksamhet.
            Utan tvivel ha dessa åtgärder i hög grad bidragit till att föra
            nötkreatursaveln framåt, men denna lämnar dock ännu mycket övrigt
            att önska inom stora delar av landet. Enligt tillgängliga uppgifter
            funnos i landet år 1935 ett antal av 28,046 stycken tjurar. Härav
            voro 2,316 stycken godkända tjurföreningstjurar. Därtill har ett
            stort antal av de större jordbruken egna tjurar av god kvalitet.
            Dock kan med bestämdhet sägas att ett mycket stort antal tjurar
            av otillfredsstäl- lande kvalitet användas ute i landet. En ändring
            härvidlag är i högsta grad behövlig. Tjurföreningarna, vilka ha
            till uppgift att underlätta tjurhållnin- gen för det mindre och
            medelstora jordbruket, ha ej fått på långt när den ut- bredning,
            som motsvarar behovet, och där sådana föreningar bildats, föra
            de ofta — trots avsevärda understöd av allmänna medel — en osäker
            tillvaro på grund av bristande insikt om handjurens betydelse
            för en framgångsrik avel. Det finns talrika exempel på, att tjurföreningar
            hindrats i sin verk- samhet eller t. o. m. måste upplösas till
            följd av att djurägarna i orten före- dragit att anlita »byatjurar»
            av okänd härstamning, vilka upplåtits mot lägre betäckningsavgift.
            De understöd av allmänna medel, som i sådana fall ut- gått, ha
            då blivit till ringa nytta. Nämnda olägenheter torde ej kunna
            inom rimlig tid avhjälpas enbart ge- nom fortsatt upplysningsverksamhet,
            utan därjämte erfordras någon form av lagstadgad kontroll över
            tjur, som upplåtes till betäckning av kor, tillhö- rande annan
            än tjurens ägare. Enskilda hushållningssällskap ävensom hus- hållningssällskapens
            ombud ha därför gjort upprepade framställningar till Kungl. Maj:t
            om att förslag till lag om tjurbesiktningstvång måtte föreläg-
            gas riksdagen. I proposition nr 188 till 1930 års riksdag framlade
            Kungl. Maj:t dylikt lagförslag i huvudsaklig överensstämmelse
            med ett förslag, som utarbetats inom lantbruksstyrelsen och förordats
            av 19 utav rikets 20 hus- hållningssällskap. Enligt tillstyrkan
            av jordbruksutskottet biföll första kam- maren sagda proposition,
            men andra kammaren avslog densamma, varför frågan föll denna gång.
            Med anledning av motion från Blekinge läns hus- hållningssällskaps
            förvaltningsutskott avläto hushållningssällskapens ombud år 1935
            en underdånig skrivelse med anhållan, att förslag till lag om
            tjur- besiktningstvång måtte ånyo framläggas för riksdagen. Kungl.
            Maj:t beslöt Bihanq till riksdagens protokoll 1937. 3 saml. Nr
            129—137. 1
          </p>
          <pb facs="riksdagen-motions-pdf/data/1937/mot_1937__fk__129/mot_1937__fk__129-002.pdf"/>
          <p xml:id="i-whueiJdvGxZitYmwtmcKs">
            2 Motioner i Första kammaren, Nr 129. emellertid den 20 mars
            1936, förklara denna framställning icke föranleda nå- gon Kungl.
            Maj:ts åtgärd. Sistnämnda beslut torde ha motiverats därav, att
            frågan endast fem år ti- digare varit underställd riksdagen. Såvitt
            framgår av de yttranden, som före- gingo andra kammarens förenämnda
            avslagsbeslut, synes detta väsentligen haft sin grund i farhågor
            för att vederbörande premieringsnämnder resp. husdjurskonsulenter
            skulle ställa för stora krav på tjurarna och att ladu- gårdsskötseln
            härigenom skulle förorsakas kostnader, vilka den svårligen kunde
            bära med dåvarande låga mjölkpriser. Då alltså frågan om införandet
            av tjurbesiktningstvång fallit egentligen på grund av att man
            fruktat att alltför stora krav skulle ställas på de tjurar, som
            fingo upplåtas till allmänt begagnande, synes det oss naturligt
            att man undersöker, huruvida icke vad man önskar skulle likaväl
            kunna vinnas, om bestämmelserna så avfattades, att denna olägenhet
            icke behövde befaras, och vi tillåta oss då framlägga följande
            förslag: Besiktning av tjurarna i hävdvunnen bemärkelse torde
            i allmänhet ej vara nödvändig. Det ändamål, som avses med besiktningstvånget,
            kunde vinnas och de olägenheter, som detta befaras medföra, kunde
            undvikas genom lag- stadganden om tjurkontroll efter i huvudsak
            följande riktlinjer: Tjur må ej upplåtas till betäckning av hondjur,
            tillhörande annan än tju- rens ägare, med mindre antavla för tjuren
            blivit godkänd av vederbörande premieringsnämnd för nötboskap.
            Såsom villkor för godkännande skall gälla: 1) att tjuren hämtas
            från besättning som är fri från tuberkulos och i vil- ken fullständig
            avkastningskontroll (»A-kontroll») är genomförd; 2) att tjuren
            som kalv blivit öronmärkt på betryggande sätt; 3) att tjurens
            fader och morfader äro införda i stambok för den ras, som i den
            trakt, där tjuren skall användas, är föremål för premiering eller
            stam- boksföring; 4) att tjurens moder, farmoder och mormoder
            i medeltal för tre på var- andra följande år lämnat en kontrollerad
            mjölkavkastning, vars fetthalt och smörfettmängd motsvarar lägst
            medeltalet för närmast liggande kontrollför- eningar; 5) att antavlan
            är undertecknad av ägaren till tjurens moder och bestyrkt av kontrollassistent,
            som vid tiden för tjurens födelse tjänstgjorde i den kon- trollförening,
            ägaren tillhörde. Antavlan skall utskrivas i två exemplar, av
            vilka det ena skall förvaras hos vederbörande hushållningssällskap.
            För att man ej helt skulle behöva lita till stamtavlorna kunde
            lämpligen föreskrivas att en besiktning av tjurar före godkännandet
            skulle göras utav någon i orten boende för kreatursavel intresserad
            jordbrukare, utsedd av hushållningsällskapets förvaltningsutskott,
            och att besiktning av husdjurs- konsulent endast skulle förekomma
            på särskild framställning av exempelvis 3 jordbrukare i orten.
          </p>
          <pb facs="riksdagen-motions-pdf/data/1937/mot_1937__fk__129/mot_1937__fk__129-003.pdf"/>
          <p xml:id="i-ErbDSJbr1Aexxcq8nKUY3s">
            Motioner i Första kammaren, Nr 129. 3
          </p>
          <p xml:id="i-Vq5nzPSp9waHtQiiw5hNta">
            De föreslagna bestämmelserna skulle gälla fakultativt, d. v.:s.
            deras infö- rande på olika orter skulle vara beroende av beslut
            utav hushållningssällskap och landsting, och bestämmelserna böra
            så avfattas, att någon konkurrens med befintlig tjurförening icke
            kan ifrågakomma. På ovan antydda sätt synes det oss som om en
            enkel och fullt acceptabel tjurkontroll skulle vinnas som ett
            första steg mot mera noggranna åtgärder och i varje fall skulle
            följande fördelar vinnas: a) Tjurar, härstammande från kontrollerat
            goda bruksdjur, skulle komma till allmän användning i stället
            för de beträffande härkomst och arvsanlag okända tjurar, som nu
            ofta begagnas. b) Många tjurkalvar efter värdefulla men ej stambokförda
            mödrar, vilka kalvar nu vanligen nedslaktas, skulle tillvaratagas
            för aveln. c) Som tillgången på dylika kalvar är god, behövde
            betäckningskostnader- na icke stegras. d) Nämnvärda kostnader
            för besiktning och registrering behövde i allmän- het ej förekomma.
            e) Kontrollerade och reaktionsfria besättningar med tillgång till
            stambok- förd tjur kunde bli ett slags avelscentra för kringliggande
            bygd. Då »kontroll- tjurarna» som regel ej behövde vara stambokförda
            och alltså ej kunde bli fäder till nya kontrolltjurar, borde man
            ej ha anledning befara, att de skulle konkurrera ut föreningstjurarna.
            Tvärtom kunde det förväntas, att tjurför- eningar och kontrollföreningar
            mångenstädes skulle vinna ökad anslutning tack vare utsikterna
            för medlemmarna att få avsättning för tjurkalvar till kontrolltjurar.
            f) Djurägarna behövde icke riskera att vid betäckning av korna
            hemföra smitta av tuberkulos. g) De anslag, som staten och hushållningssällskapen
            nedlägga för nötbo- skapspremiering och kontrollföreningar, skulle
            göras mera fruktbärande och nå avlägset liggande orter, där förutsättningar
            för bildande av tjurföreningar ännu saknas. Vi torde böra påpeka,
            att de föreslagna bestämmelserna stå i god överens- stämmelse
            med den utredning om en förenklad och utvidgad stambokföring som
            av kungl. lantbruksstyrelsen nyligen slutförts. De farhågor, man
            eventuellt kan hysa för att genom införandet av dessa betämmelser
            nybildandet av tjurföreningar skulle försvåras, tro vi ej behö-
            va tillmätas större betydelse, ty därigenom att endast goda tjurar
            kommer att till avel användas, kommer förvisso insikten om en
            vårdad avel att mer och mer vinna insteg hos landets jordbrukare
            och kravet från deras sida på allt bättre och bättre tjurmaterial
            att skärpas. Och sålunda är det att för- vänta att efterhand den
            naturliga formen för tjuranskaffning kommer att bliva sammanslutning
            i tjurföreningar. I längden synes oss därför den före- slagna
            ordningen vara ägnad att främja tjurföreningsverksamheten i stället
            för tvärtom.
          </p>
          <pb facs="riksdagen-motions-pdf/data/1937/mot_1937__fk__129/mot_1937__fk__129-004.pdf"/>
          <p xml:id="i-4DsMVtawwFAx4UTNWmWeDe">
            Motioner i Första kammaren, Nr 129. På grund av det här anförda
            få undertecknade föreslå,
          </p>
          <p xml:id="i-JP78RY8nf7XjSfnC127eM7">
            att riksdagen måtte i skrivelse till Kungl. Maj:t anhålla, det
            Kungl. Maj:t ville efter närmare utredning förelägga riks- dagen
            förslag till lag om obligatorisk tjurkontroll i huvudsak enligt
            de grunder, som ovan angivits.
          </p>
          <p xml:id="i-CM7Jm37fZ7LW6rjRyf9FLW">
            Stockholm den 23 januari 1937.
          </p>
          <p xml:id="i-RLaVoD8ZVep7kPqVuW6Pfm">
            Ivar Ekströmer. M. Svensson.
          </p>
        </div>
      </div>
    </body>
  </text>
</TEI>
