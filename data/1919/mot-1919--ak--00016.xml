<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__16/mot_1919__ak__16-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Andra kammaren, Nr 16, 5
          </p>
          <p>
            Nr 16.
          </p>
          <p>
            Av herr Branting, om pension åt f. d. vice direktören vid Pulkowas
            observatorium Magnus Nyrén.
          </p>
          <p>
            Genom de revolutionära välvningarna i Ryssland ha även åtskilliga
            svenskar, vilka där haft sin verksamhet, blivit lidande. Men några
            bland dem ha i det främmande landet tidigare lyckats förvärva
            en ekonomisk ställning på ett helt annat plan, än de haft utsikter
            att uppnå hemma. De få nu taga den onda dagen med den goda och
            avvakta, om möjligen vid uppkomsten av en stabil ny ordning någon
            ersättning kan ges dem för lidna helt oförvållade förluster. Att
            svenska staten skulle själv träda hjälpande emellan för deras
            räkning lärer väl icke sättas i fråga. Annorlunda ställer sig
            efter min uppfattning saken i det fall, jag härmed tillåter mig
            framlägga till riksdagens omprövning. En' ung svensk vetenskapsman,
            doktor Magnus Nyrén, fick 1868 anställning som e. o. astronom
            vid Pulkowa världsberömda observatorium. Han behöll emellertid
            närmaste känning med hemlandet. Promoverad i Uppsala 1869 erhöll
            han för sin doktorsavhandling filosofiska fakultetens första pris
            och kallades till docent i astronomi vid universitetet. Emeller-
            tid voro platserna hemma i hans ämne även för de bästa mycket
            få, och utsikten att hedra det svenska namnet på den internationella
            vetenskapens fält syntes mera möjlig vid en institution som Pulkowa,
            där för övrigt inslaget av svenska vetenskapsmän alltid varit
            starkt — det behöver blott erinras om namn som Hasselberg, Gyldén,
            Backlund, vilken steg till chef för Pulkowa, m. fl. Doktor Nyrén
            gick tillbaka till Pulkowa, där han redan 1871 blev »adjunkt-astronom»&gt;
            och 1873 erhöll ställning som »äldre astronom». År 1890 befordrades
            han till vicedirektör. Efter 25 års tjänstgöring 1896 hade han
            enligt institutionens stadgar rätt att pensio- neras, men omvaldes
            på ytterligare 5 år, ett omval som 1901 förnyades och sedan utsträcktes
            för 1 år åt gången vartdera av åren 1906 och 1907.
          </p>
          <pb facs="riksdagen-motions-pdf/data/1919/mot_1919__ak__16/mot_1919__ak__16-002.pdf"/>
          <p>
            6 Motioner i Andra kammaren, Nr 16.
          </p>
          <p>
            Först år 1908, vid uppnådda 71 års ålder, begärde och erhöll
            han av- sked med en pension, som utfästes till 3,000 rubel, vilket,
            sedan prof. Nyrén därpå återflyttat till Sverige, utbetalades
            av ryska legationen i Stockholm med 5,760 kronor i svenskt mynt.
            Det bör nämnas, att han under hela sin tjänstetid i Ryssland förblivit
            svensk medborgare. Resultaten av Nyréns vetenskapliga verksamhet
            nedlades under denna långa arbetsdag i ett stort antal avhandlingar,
            varjämte han redigerat över ett dussin av Pulkowa-observatoriets
            annaler. Att hans arbete uppskattades, därom vittnar bl. a. hans
            inval i talrika akademier och vetenskapliga samfund. Han blev
            sålunda 1890 ledamot av Vetenskapsakademien i Stockholm, han är
            ledamot av Vetenskapssocieteten i Uppsala och av Fysiografiska
            Sällskapet i Lund, korresp. ledamot av Vetenskapsakademien i Petrograd,
            hedersledamot av Royal Astronomical Society i London och av Ryska
            Astron. Sällskapet. Vetenskapsakademien i Paris belönade honom
            1899 med ett av sina pris. Nu drabbas denne förtjänte vetenskapsman,
            som utom våra gränser gjort sitt land heder och sedan ett tiotal
            år åter befinner sig hemma i sitt fädernesland, i sin höga ålder
            — han fyller nästa 29 februari 82 år — av den återverkan från
            välvningarna i Ryssland, att han fullstän- digt berövas sitt levebröd.
            Den 1 september 1917 var sista gången hans pension utbetalades.
            Strax därpå kom bolsjevikdiktaturen till makten. Några små besparingar,
            som han kunnat göra, funnos förvarade i form av ryska värdepapper
            i en Petrogradbank. Flerfaldiga försök att utfå dessa värdepapper,
            som efter nuvarande regims tillkomst gjorts av svenska generalkonsulatet
            i Petrograd, hava alla misslyckats. För övrigt äro pap- peren
            numera troligen också värdelösa. Det synes mig, att här föreligger
            ett synnerligen ömmande undan- tagsfall, då svenska staten skulle
            hedra sig själv genom att, utan all juri- disk förpliktelse och
            utan att därmed giva något prejudikat, gentemot en förtjänt åldrig
            svensk vetenskapsman fylla den förpliktelse, som ryska staten
            iklätt sig och revolutionens Ryssland i handling fortfarande erkände,
            men som Rysslands nuvarande herrar icke vilja kännas vid. En svensk
            man, som nedlagt ett långt livs fruktbärande arbete i sin vetenskaps
            tjänst och därunder efter alla regler som gälla i civiliserade
            länder tryggat sig mot att, när krafterna tryta, behöva vara hänvisad
            till en ställning som understödstagare av enskilda, låt vara av
            närstående, bör hans foster- land kunna bereda den honnören att
            för de år han ännu kan ha kvar låta utgå den pension, som rätta
            vederbörande undandraga sig att betala. Om denna pension bör räknas
            från nu, då han är 82 år, eller t. ex. från
          </p>
          <pb facs="riksdagen-motions-pdf/data/1919/mot_1919__ak__16/mot_1919__ak__16-003.pdf"/>
          <p>
            Motioner i Andra kammaren, Nr 16. 7
          </p>
          <p>
            1918 års början, då han blott var 81 år, är av mindre vikt. Jag
            till- låter mig emellertid hemställa,
          </p>
          <p>
            att riksdagen ville besluta att till förre vice direk- tören
            vid Pulkowas observatorium, filosofie doktorn Magnus Nyrén, må
            utgå som pension på allmänna indragningsstaten ett belopp av 5,760
            kronor årligen, räknat från 1 januari 1918.
          </p>
          <p>
            Stockholm den 15 januari 1919.
          </p>
          <p>
            Hj. Branting.
          </p>
        </div>
      </div>
    </body>
  </text>
</TEI>
