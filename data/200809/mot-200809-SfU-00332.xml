<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00332">
  <teiHeader>
    <fileDesc>
      <titleStmt>
        <title>Papperslösa</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Papperslösa</title>
          <idno type="rdwebb">GW02Sf332</idno>
          <rs type="number">Sf332</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf332/text</ref>
          <ref type="dokument_url_html">http://data.riksdagen.se/dokument/GW02Sf332</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf332</ref>
          <ref type="doc">http://data.riksdagen.se/fil/834686BA-F885-4C20-AAC3-81123814A09A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3JufD8nmspprjMSSRuYJz4" type="signed"/>
        <correspContext corresp="i-3JufD8nmspprjMSSRuYJz4">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-G8SmUQUKobYSMPaTRF8Gdj" type="numbering">
          <date when="2008-10-08"/>
        </correspAction>
        <correspAction xml:id="i-X4yjGrnCQedXfvyHunsQtX" type="submission">
          <date when="2008-10-06"/>
        </correspAction>
        <correspAction xml:id="i-5m5mWjyEEjfQ3cxNnfEo4q" type="transfer">
          <date when="2008-10-04"/>
        </correspAction>
        <correspAction xml:id="i-RMu5UaH9b5fTWjbwsrF4es" type="assigned"/>
        <correspContext corresp="i-RMu5UaH9b5fTWjbwsrF4es">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-57ipmurvnH73F5UTdYo9az" type="motBody">
        <div xml:id="i-JJcMkWyzV8BZ2d19aobX65" type="TOC">
          <head xml:id="i-X8iyLeCDe9QTDTUo2erNWn">
            1 Innehållsförteckning
          </head>
          <list xml:id="i-DoEWrVTECzjQpsYfkfbF7F">
            <item xml:id="i-XMd5eHPP8c3TztPmShPDJe">
              2
            </item>
            <item xml:id="i-Nk8geVRQBTq5nvqaSGQzSh">
              2 Förslag till riksdagsbeslut 1
            </item>
            <item xml:id="i-4yBwi7L5eCWvykrjDJ88Sj">
              3 Inledning 2
            </item>
            <item xml:id="i-ArQrubdVgEdgQBvnJMcDY3">
              4 Amnesti 3
            </item>
            <item xml:id="i-KYd59fLsfaDHGZ6ycPUS3F">
              5 Arbetskraftsinvandring 4
            </item>
            <item xml:id="i-6GPqmQXBFCvupEGRSM4TuU">
              6 Rätten till full sjukvård 5
            </item>
            <item xml:id="i-PwgW2Ru1GiKYGFkqhZv24q">
              7 Rätten att gå i skola 6
            </item>
            <item xml:id="i-BE2fKqaVK8ERtwabCdym2g">
              8 Stärkta rättigheter på arbetsmarknaden 7
            </item>
          </list>
        </div>
        <div xml:id="i-KdZGADNWf3vno2Ecri6en1" type="motProposal" subtype="förslag">
          <head xml:id="i-YXfwAPGaAYWvDHRQ1f77G6">
            2 Förslag till riksdagsbeslut
          </head>
          <list xml:id="i-26hst8BHwWzFjSpHVAy5D4" style="ol">
            <item xml:id="i-JjPWEqhnDNjMEizCXXycCB">
              Riksdagen begär att regeringen återkommer med förslag på lag
              om att de som fått avslag på sin ansökan enligt den tidsbegränsade
              lydelsen i 2 kap. 5 b § utlänningslagen ska beviljas uppehållstillstånd
              om det inte föreligger särskilda skäl som talar emot detta som
              att han eller hon gjort sig skyldig till allvarlig brottslighet.
            </item>
            <item xml:id="i-JLuBKs1SMFPKYCgiyMqoEz">
              Riksdagen begär att regeringen återkommer med förslag som innebär
              att den som kan göra sannolikt att hon eller han varaktigt befunnit
              sig i Sverige sedan den 1 januari 2008 och inte gjort sig skyldig
              till grov brottslighet ges permanent uppehållstillstånd.
            </item>
            <item xml:id="i-Br7iU9uwvrxYqWzQjQReWz">
              Riksdagen begär att regeringen återkommer med förslag på övergångsregler
              som ger asylsökande och papperslösa som i dag befinner sig i Sverige
              möjlighet att ansöka om uppehållstillstånd av arbetsmarknadsskäl
              i enlighet med vad som anförs i motionen.
            </item>
            <item xml:id="i-PMGB6e98jevoZgbT6mJwHy">
              Riksdagen begär att regeringen återkommer med förslag om att
              asylsökande, personer som undanhåller sig avvisningsbeslut samt
              papperslösa som befinner sig varaktigt i Sverige ska erhålla full
              hälso- och sjukvård inom ramen för befintligt hälso- och sjukvårdssystem
              och tandvårdssystem på samma villkor som övriga bosatta i Sverige.
            </item>
            <item xml:id="i-RDCS1XJ55mSXi7mg7G4RoG">
              Riksdagen tillkännager för regeringen som sin mening vad som
              anförs i motionen om att Socialstyrelsen bör ges i uppdrag att
              sammanställa nödvändig kunskap om sekretesslagens innehåll i fråga
              om papperslösa som söker sjukvård och sprida denna i form av en
              särskild utbildningsinsats för sjukvårdspersonal.
            </item>
            <item xml:id="i-HCJ1d5QcbfHECMqDSS8AVb">
              Riksdagen begär att regeringen skyndsamt återkommer till riksdagen
              med förslag på hur barn till papperslösa ska kunna gå i skolan
              på samma villkor som alla andra barn.
            </item>
            <item xml:id="i-3L7HPAuu6v1NargejHKPZF">
              Riksdagen begär att regeringen återkommer med förslag om skadeståndskrav
              riktat mot arbetsgivare som anlitar svart arbetskraft i enlighet
              med vad som anförs i motionen.
            </item>
            <item xml:id="i-67Z8VFo46fLZbYzNArkd1x">
              Riksdagen begär att regeringen återkommer med förslag om att
              avskaffa straffet för den som arbetar utan arbetstillstånd.
            </item>
          </list>
        </div>
        <div xml:id="i-FqfuQEG4gVm13GaXSq4WaD" type="motContent">
          <head xml:id="i-XYLku4HoVSipkaXwGzpXWv" type="h1">
            3 Inledning
          </head>
          <p xml:id="i-4dENApzbYAZdi5EBjRvkms">
            I Sverige finns människor, oklart hur många, som lever gömda
            och utan papper. Dessa kallas papperslösa, vilket betyder att
            de saknar formell rätt att vistas i landet men att de likafullt
            är här. Utan tillgång till de vanliga strukturerna för sjukvård,
            skola och arbete är denna grupp helt ställd vid sidan av det skyddsnät
            som de flesta av oss tar för givet. Papperslösa lever i ett slags
            skuggvärld utan trygghet och säkerhet. De tvingas arbeta svart
            för att överleva och bygga nätverk med sina landsmän och andra
            papperslösa eftersom man inte har tillgång till samhällets ordinarie
            strukturer. För löner långt under avtal och utan ordinarie skyddsregler
            utgör de papperslösa en utnyttjad och hunsad grupp på arbetsmarknaden.
            Ofta talas det från myndigheters sida om att dessa människor är
            illegala vilket ger sken av att det rör sig om brottslingar och
            bedragare. Det är helt felaktigt. Ingen människa kan vara illegal.
          </p>
          <p xml:id="i-Uq8UZ9stofMhWG9hZHGCtb">
            Regeringen har också gett sitt tydliga besked till dem som lever
            papperslösa i Sverige: Ni har er själva att skylla för er situation
            och borde omgående åka härifrån för ni har inget att frukta vid
            hemresa. Men regeringen blundar för att många av dem som lever
            gömda aldrig prövats i den mer rättssäkra asylprocess som införts
            sedan Utlänningsnämnden lades ner och överprövningen av asylärenden
            sköts i vanliga domstolar. Många har rotat sig i Sverige efter
            många års vistelse.
          </p>
          <p xml:id="i-HWNn5kz8bwSFGsaENSDeV4">
            Den flyktingpolitik som förs i Sverige i dag skapar orättvisor
            och villkor som ingen människa ska behöva leva med. Så länge dessa
            orättvisor består kommer människor som får avvisningsbeslut inte
            att kunna resa tillbaka till sina hemländer. Då förvisas man till
            ett liv som gömd och papperslös i Sverige, utanför alla sociala
            trygghetssystem, bortom allt det som vi som bor här sedan tidigare
            tar som självklara delar av vår välfärd. Man har ingen rätt till
            sjukvård eller till skola för sina barn och man saknar rättigheter
            på arbetsmarknaden.
          </p>
          <p xml:id="i-PgqwEjFVxcvjCjcdscaHN3">
            Vänsterpartiet kämpar för de papperslösas rättigheter. För oss
            är det självklart att de mänskliga rättigheterna gäller för alla
            och vi vill att också papperslösa ska få rätt till vård och barnen
            rätt att gå i skolan. Vi kräver en starkare ställning för papperslösa
            på arbetsmarknaden, väl medvetna om att det är de arbetsgivare
            som utnyttjar de papperslösa som är de största brottslingarna
            och inte de papperslösa. Samtidigt nöjer vi oss inte med att bara
            stärka de papperslösas ställning i samhället, eftersom det trots
            allt skulle innebära att vi accepterar en indelning av befolkningen
            i ett A- och ett B-lag. En sådan uppdelning är förödande för såväl
            den som lever utan papper som för andra i Sverige vars rättigheter
            och ställning på inte minst arbetsmarknaden urholkas. Ytterst
            handlar det därför om rätten för papperslösa att få bygga ett
            nytt liv i Sverige, ett liv utan fruktan för utvisning.
          </p>
          <head xml:id="i-94Yu64wL48Gi6y2BB6N3SF" type="h1">
            4 Amnesti
          </head>
          <p xml:id="i-PJqHQwTbWdR6BGJZ9rdJEb">
            För att lösa situationen långsiktigt för den grupp som i dag
            lever varaktigt i Sverige utan papper och som inte kan återvända
            till sina hemländer krävs att en regularisering, en amnesti, genomförs.
            Samma möjligheter att bygga sitt fortsatta liv i Sverige ska ges
            till alla, oavsett om man lyckats få tag på ett arbete eller inte.
            De papperslösa som lever i Sverige i dag måste få möjligheterna
            att få bygga en framtid här utan fruktan för utvisning.
          </p>
          <p xml:id="i-VTKzEScWS9KwedxQrxCH4X">
            Vänsterpartiet lyckades 2005 tillsammans med Miljöpartiet driva
            igenom en tidsbegränsad förändring av utlänningslagen som kom
            att gälla mellan den 15 november 2005 och 31 mars 2006, och som
            gav nya och ökade möjligheter till uppehållstillstånd för dem
            som fått lagakraftvunna avvisningsbeslut. Många av dem hade sedan
            kortare eller längre tid tillbaka levt gömda då de inte ansett
            sig kunna återvända till hemlandet. Många barn for mycket illa
            av att leva gömda. Att så många inte kunnat följa de beslut om
            avvisning som meddelats har till stor del haft sin grund i att
            myndigheterna inte respekterat rätten till asyl som den stadgats
            i utlänningslagen och i de internationella konventioner som Sverige
            åtagit sig att följa. Genom den tillfälliga lagen fick 17 357
            personer bifall på sin ansökan. Av dessa fick 13 144 permanent
            uppehållstillstånd och 4 213 tidsbegränsat uppehållstillstånd.
            11 786 personer fick avslag. De som fick bifall var framför allt
            barnfamiljer och ensamstående där förhållandena i hemlandet gjort
            det svårt att genomföra en verkställighet. Vänsterpartiet gläds
            med alla dem som fått stanna i och med den tillfälliga lagen och
            välkomnar dem varmt. Av övriga ensamstående fick cirka 80 procent
            avslag. Detta visar att det nya begrepp i utlänningslagen, humanitärt
            angeläget, som avsetts få en mer vidsträckt betydelse än det begrepp
            som ersattes i synnerhet genom att hänsyn till intresset att upprätthålla
            den reglerade invandringen inte skulle tas i samma utsträckning
            som tidigare inte fått den effekt som lagstiftaren åsyftade.
          </p>
          <p xml:id="i-VCftLzqGhQWapz7vbffsMP">
            Grundkravet om generell amnesti handlade om att ge upprättelse
            åt dem som felbehandlats i den tidigare processen. Kravet har
            därmed fortsatt giltighet och vi avsätter i vårt budgetalternativ
            medel till att det genomförs. Mot denna bakgrund föreslår Vänsterpartiet
            att de som fått avslag på sin ansökan enligt den tidsbegränsade
            lydelsen av 2 kap. 5 b § utlänningslagen ska beviljas uppehållstillstånd
            om det inte föreligger särskilda skäl som talar emot detta. Ett
            sådant särskilt skäl kan vara att personen gjort sig skyldig till
            allvarlig brottslighet. Regeringen bör återkomma till riksdagen
            med förslag till en lag i enlighet med det ovan anförda. Detta
            bör riksdagen begära.
          </p>
          <p xml:id="i-4Cpt5qKJTGmU3g15h5iE1g">
            Alla som finns i landet utan papper har emellertid inte tidigare
            sökt asyl. En del har bedömt utsikterna att få uppehållstillstånd
            som för små, andra har stannat kvar efter ett besök i landet och
            några har kommit för att arbeta. Myndigheter låtsas generellt
            som om dessa människor inte finns, men det gör inte att de försvinner.
            I stället är det dags att som en engångsåtgärd, genom en amnesti,
            ge dessa personer chansen att bygga en framtid i Sverige. Vänsterpartiet
            föreslår därför att riksdagen begär att regeringen återkommer
            med förslag som innebär att den som kan göra sannolikt att hon
            eller han varaktigt befunnit sig i Sverige sedan den 1 januari
            2008 (det vill säga ett år före ikraftträdandet) och som inte
            gjort sig skyldig till grov brottslighet ges permanent uppehållstillstånd.
            Detta bör riksdagen begära.
          </p>
          <head xml:id="i-5udwUcXTEQVCScuDCpRFM7" type="h1">
            5 Arbetskraftsinvandring
          </head>
          <p xml:id="i-3RHM1x1oMhdiXxmSySpZ97">
            Regeringen och miljöpartiet har nyligen lämnat ett gemensamt
            förslag till riksdagen om nya regler för arbetskraftsinvandring
            för utomeuropeisk arbetskraft. Förslaget innebär inte, även om
            man gör allt för att försöka framställa det så, någon som helst
            lösning för alla de papperslösa som i dag finns i landet och som
            kanske har ett arbete men som aldrig har sökt asyl.
          </p>
          <p xml:id="i-Gr6zAcpkkbwE3R21w29q7F">
            Vänsterpartiet är kritiskt till regeringens och Miljöpartiets
            förslag i stort. Vi anser att den högermodell av arbetskraftsinvandring
            som det här är fråga om, med totalt fokus på arbetsgivarnas behov
            av arbetskraft, är en del i regeringens strategi om att försvaga
            arbetarna, kollektivavtalsmodellen och de fackliga organisationernas
            styrka. Det är en utveckling som fördjupar klyftor och tydligt
            befäster den etniska indelningen av arbetsmarknaden.
          </p>
          <p xml:id="i-4dyzYZ1jYrQuyvquQcESYc">
            Däremot anser vi att det är fullständigt orimligt att den som
            är papperslös i Sverige i dag ska uteslutas från möjligheterna
            att söka uppehållstillstånd av arbetsmarknadsskäl om ett utvidgat
            system för arbetskraftsinvandring genomförs. Det skulle innebära
            att människor som redan lever och arbetar här ska avvisas samtidigt
            som annan arbetskraft importeras för att utföra samma arbete.
          </p>
          <p xml:id="i-4ZcvmxM3v7whjLqVYiXvLq">
            Mot bakgrund av ovanstående bör regeringen återkomma med förslag
            på övergångsregler som ger asylsökande och papperslösa som i dag
            befinner sig i Sverige, och som inom en bestämd tid kan uppvisa
            anställningsbevis, möjlighet att ansöka om uppehållstillstånd
            av arbetsmarknadsskäl inifrån Sverige. Detta bör riksdagen begära.
          </p>
          <head xml:id="i-GHeqys2kdM3JEgMLTDKTds" type="h1">
            6 Rätten till full sjukvård
          </head>
          <p xml:id="i-5Dh7EPWFh3rPkWLWzB3QWz">
            Den medicinska etikens mest grundläggande princip är alla människors
            rätt till vård efter behov. Detta innebär att ekonomisk, social
            eller juridisk ställning, politisk eller religiös tillhörighet,
            etnisk bakgrund, kön och liknande faktorer inte får påverka den
            medicinska professionens handlande.
          </p>
          <p xml:id="i-G1uquce1EWk43tKBa2tQpE">
            I dag har endast asylsökande barn rätt till full sjukvård i Sverige.
            Sjukvård för asylsökande vuxna ges endast för så kallat akuta
            tillstånd och vård som inte kan anstå, och personer som är papperslösa
            omfattas inte utöver bestämmelserna om akutvård enligt 4 § hälso-
            och sjukvårdslagen. Detta innebär att personer som ofta har särskilt
            stora behov av exempelvis primärvård och psykiatri inte får dessa
            tillgodosedda. Enligt det förslag som regeringen nyligen drev
            igenom är nu denna ordning också befäst i lag.
          </p>
          <p xml:id="i-Hgei9EVwA1DLXPE3vhNchH">
            Papperslösas tillgång till vård i Sverige är alltså mycket begränsad.
            I vissa fall försätts härmed personer i livshotande tillstånd
            eftersom regelverket inte möjliggör tidigare behandling. Läkare
            med stor erfarenhet av vård åt papperslösa kan vittna om permanenta
            skador och men som uppstår på grund den bristande tillgången till
            vård.
          </p>
          <p xml:id="i-Y22utNZdAKV5tfikWJrQqc">
            Ett annat mycket stort hinder för papperslösa att få tillgång
            till vård är rädslan att bli anmäld. På grund av att det är svårt
            att registrera gömda patienter och att hela betalningsansvaret
            ligger på patienten själv, är första bemötandet i receptionen
            ofta en hotfull upplevelse för den vårdsökande. Eftersom det blivit
            känt att sjukvårdspersonal vid flera tillfällen, i strid med gällande
            sekretesslagstiftning, meddelat polisen eller Migrationsverket
            att man har en patient hos sig för vilken ett lagakraftvunnet
            avvisningsbeslut föreligger, väntar många in i det sista med att
            söka vård. I andra fall tvingas de lämna sjukhuset innan de blivit
            bedömda av en läkare.
          </p>
          <p xml:id="i-PRkiJzQMKRpopuuUbFwQWk">
            Ytterligare en problematik som gör att papperslösa ofta undviker
            att vända sig till sjukvården handlar om kostnaderna. Eftersom
            staten inte kompenserar landstingen för vård till papperslösa
            tvingas dessa personer att betala vårdkostnaderna själva, även
            efter det att uppehållstillstånd eventuellt beviljats. Det rör
            sig ofta om extrema belopp, och i flera fall har dessa ärenden
            gått vidare till kronofogdemyndigheten för indrivning. Detta förfarande
            kan upplevas mycket kränkande för den enskilde som ofta redan
            lever under svår psykisk press. Hos flera landsting, bland annat
            i Region Skåne och i Jönköpings län, har man mer eller mindre
            uttryckligt antagit en policy om att efterskänka kostnaderna i
            sådana fall så att papperslösa ges subventionerad akutsjukvård.
          </p>
          <p xml:id="i-Dph3JHfFJdzDBjpw1kWRcE">
            Den lagstiftning som reglerar papperslösas tillgång till vård
            innebär en särbehandling av vissa patientgrupper och befäster
            Sveriges ställning som ett av de mest restriktiva länderna i EU
            vad gäller tillgång till vård för papperslösa personer. Den Brysselbaserade
            organisationen Picum, som arbetar med att främja papperslösas
            sociala rättigheter, jämförde nyligen vården för papperslösa i
            elva EU-länder. Undersökningen visade delad bottenplacering för
            Sverige och Österrike.
          </p>
          <p xml:id="i-TfWK6cvAvAhq1P2NeKBBa">
            Sverige har nyligen och återkommande kritiserats av FN:s särskilda
            rapportör för rätten till hälsa, Paul Hunt, för att brista avseende
            de internationella konventionerna om mänskliga rättigheter. Huvudpunkten
            i hans kritik gäller det faktum att asylsökande och papperslösa
            inte har samma tillgång till vård och som andra i Sverige. Det
            innebär att en grupp som ofta har särskilt stora behov av exempelvis
            primärvård och psykiatri inte får dessa tillgodosedda.
          </p>
          <p xml:id="i-QhM2crDZ6YNM5vUXN5Uw5T">
            För att värna allas rätt till vård oavsett legal status och för
            att understryka den medicinska etikens grundläggande principer
            vill Vänsterpartiet betona att asylsökande och papperslösa ska
            omfattas av den allmänna hälso- och sjukvården samt tandvården
            och alltså inte av någon särlagstiftning. Den ordning som nu gäller
            är allvarligt diskriminerande och ett brott mot de mänskliga rättigheterna
            och mot Sveriges folkrättsliga åtaganden. Enligt Vänsterpartiet
            är det mycket anmärkningsvärt att regeringen behandlar rätten
            till sjukvård som ett migrationspolitiskt instrument. En lagstiftning
            som särbehandlar och utestänger vissa grupper är inte förenlig
            med de mänskliga rättigheterna om lika värde och icke-diskriminering.
          </p>
          <p xml:id="i-8XRA2LUzPg2ETBHtd5w4d6">
            För att Sverige ska leva upp till sina internationella åtaganden
            måste asylsökande och papperslösa ges rätt till full sjukvård
            på samma villkor som alla andra i Sverige, det vill säga rätt
            till behandling även för icke akuta sjukdomstillstånd. Vänsterpartiet
            avsätter i sitt budgetförslag 500 miljoner kronor för att täcka
            hälso- och sjukvårdens ökade kostnader för att genomföra denna
            reform samt medel för att asylsökande och papperslösa ska omfattas
            av samma rätt till tandvård som andra som är bosatta i Sverige.
            Mot denna bakgrund bör regeringen återkomma med förslag om att
            asylsökande, personer som undanhåller sig avvisningsbeslut samt
            papperslösa som befinner sig varaktigt i Sverige ska erhålla full
            hälso- och sjukvård och tandvård inom ramen för befintligt hälso-
            och sjukvårdssystem och tandvårdssystem och på samma villkor som
            övriga bosatta i Sverige. Detta bör riksdagen begära.
          </p>
          <p xml:id="i-Saa3PZUTDer3tJfkEKMssb">
            Vidare bör Socialstyrelsen ges i uppdrag att sammanställa nödvändig
            kunskap om sekretesslagens innehåll i fråga om papperslösa som
            söker sjukvård, och sprida denna i form av en särskild utbildningsinsats
            för sjukvårdspersonal. Detta bör riksdagen som sin mening ge regeringen
            till känna.
          </p>
          <head xml:id="i-89rWyF5Yi1wnPfFY2DEu17" type="h1">
            7 Rätten att gå i skola
          </head>
          <p xml:id="i-HKwTHSb7k693dYXALFNHRP">
            Vänsterpartiet gjorde i samband med vårbudgeten för 2005 en särskild
            överenskommelse med den tidigare socialdemokratiska regeringen
            och Miljöpartiet om att se över hur gömda barn som finns i Sverige
            ska garanteras rätten att gå i skolan. Gömda och papperslösa barn
            i Sverige har numera rätt till sjukvård men har fortfarande inte
            rätt att gå i skolan. Enligt Barnkonventionen ska staten ge varje
            barn som befinner sig i landet tillgång till utbildning. Det innebär
            att även ett barn som lever gömt ska ha den rätten. I dag avgörs
            skolgången för dessa barn från fall till fall och av hur mycket
            solidaritet det finns vid varje enskild skola. FN:s kommitté för
            barnets rättigheter har kritiserat Sverige för dessa förhållanden.
            Inom EU är det endast Sverige, Danmark och Tyskland som inte erbjuder
            gömda barn någon lagstadgad rätt till skolgång, vilken alltså
            är fastställd i barnkonventionen.
          </p>
          <p xml:id="i-6Q5qS4mtEEEspovaPkScXE">
            Man bör komma ihåg att oavsett vad man anser om föräldrarnas
            skäl att hålla sig och sina barn gömda måste barnen tillförsäkras
            så goda uppväxtvillkor som möjligt och att vistas i skolan några
            timmar om dagen med struktur och kamrater kan bli en livlina för
            dessa barn. Vänsterpartiet anser därför att den rätt till skola
            som gäller barn till asylsökande också ska gälla barn som lever
            gömda utan papper. Detta ska gälla från förskola till gymnasiet
            inklusive särskola.
          </p>
          <p xml:id="i-SvoW8oqp5GgbNURe2PkUoC">
            2007 slutfördes den utredning som efter krav från Vänsterpartiet
            skulle se över vilka regleringar som var nödvändiga för att se
            till att skolgången ska kunna ske under trygga former. Dessvärre
            innebar utredningens förslag inga som helst förbättringar när
            det gäller sekretessfrågan, vilken var själva orsaken till att
            frågan överhuvudtaget behövde utredas. Utredningens förslag innebär
            att polisen ska ha rätt att gå in i skolan och hämta barn för
            att verkställa avvisning. Därigenom bidrar utredningen enbart
            med att göra en tydlig markering att förskolan och skolan inte
            ska vara några frizoner för barn till papperslösa. Risken är att
            utredningens förslag kommer att innebära en försämring jämfört
            med i dag för de papperslösa barnens rättigheter och säkerhet
            om de genomförs.
          </p>
          <p xml:id="i-XU5r3UJ8qcXo5fCTW5nai8">
            Fram till nu har barnens rätt till skola legat i händerna på
            enskilda skolledares välvilja och solidaritet. Vänsterpartiet
            menar att alla barn ska ha rätt att gå i skolan. Vi anvisar i
            detta avseende 50 miljoner årligen till kommunerna för att inga
            ekonomiska hinder ska föreligga för att kunna ordna med dessa
            barns skolgång. Mot denna bakgrund bör regeringen skyndsamt återkomma
            till riksdagen med förslag på hur barn till papperslösa ska kunna
            gå i skolan på samma villkor som alla andra barn. Detta bör riksdagen
            begära.
          </p>
          <head xml:id="i-RDRSMjGwVamfTvazEXPLZY" type="h1">
            8 Stärkta rättigheter på arbetsmarknaden
          </head>
          <p xml:id="i-PVWVND6Mhh7dHYDmaUyqvZ">
            Papperslösa är en extremt utsatt grupp på arbetsmarknaden. Vi
            vet att många tvingas leva på svartarbete utan trygghet eller
            rimliga arbetsmiljö- och anställningsförhållanden. Löner på 2025
            kronor i timmen är inte ovanligt och ibland uteblir lönen helt.
            Eftersom papperslösa själva riskerar att åtalas och skickas ut
            ur landet vågar de flesta inte vända sig till myndigheterna för
            att få hjälp mot utnyttjande, vilket arbetsgivarna förstås väl
            känner till. Utsattheten på arbetsmarknaden är total.
          </p>
          <p xml:id="i-XooUYNSeBjtQuBSb7f2xyp">
            Fackföreningsrörelsen har i allt högre grad börjat uppmärksamma
            de papperslösas situation. Bland annat förs en aktiv diskussion
            om hur de fackliga organisationerna bättre ska kunna biträda papperslösa
            arbetare, och ett fackligt centrum för stöd och råd till papperslösa
            har nyligen inrättats av LO, TCO, ett antal fackförbund och Föreningen
            Papperslösa Stockholm. Det är ett viktigt arbete både för att
            förbättra de papperslösas situation och i förlängningen för hela
            strukturen på arbetsmarknaden.
          </p>
          <p xml:id="i-BS8sHK3pfkxx7puUxQLjNr">
            Vänsterpartiet har länge kämpat för att stärka de papperslösas
            rättigheter. Ytterst handlar det om rätten för papperslösa att
            få bygga ett nytt liv i Sverige, ett liv utan fruktan för utvisning.
            Men det finns också ett antal förändringar i lagstiftningen som
            skulle underlätta för papperslösa att tillvarata sina rättigheter
            på arbetsmarknaden och göra det möjligt att komma åt de arbetsgivare
            som utnyttjar dem som billig arbetskraft.
          </p>
          <p xml:id="i-G81C1Nnc6mUJidARSetDsu">
            Det är redan olagligt att anställa personer som saknar arbetstillstånd,
            men lagen tillämpas inte i tillräcklig grad. De sanktioner arbetsgivaren
            riskerar står inte heller i proportion till de vinster arbetsgivare
            kan göra på att utnyttja papperslösa. Därför krävs en skärpning
            av lagstiftningen som innebär att arbetsgivare som skor sig på
            människor utan papper, ska bli skyldiga att betala mellanskillnaden
            mellan den lön de betalat ut och den som gäller i branschen. Dessutom
            ska arbetsgivare kunna tvingas att betala skadestånd för kränkande
            behandling till den som utnyttjats. Regeringen bör därför i enlighet
            med det ovan anförda återkomma med förslag om skadeståndskrav
            riktat mot arbetsgivare som utnyttjar papperslösa som arbetskraft.
            Detta bör riksdagen begära.
          </p>
          <p xml:id="i-SGswKndbd38sgvw3moxqPk">
            Utlänningslagen bör också ändras så den som arbetat utan arbets-
            eller uppehållstillstånd avkriminaliseras. Dagens lagstiftning
            där både arbetsgivaren och den anställda kan straffas för det
            illegala arbetet skyddar i praktiken de oseriösa arbetsgivarna.
            Vi menar att arbetsgivarna bör bära hela straffansvaret för själva
            anställningen. Det skulle förbättra möjligheterna för papperslösa
            att kräva löner och arbetsvillkor i enlighet med lagar och avtal
            samt att utnyttja rätten att få skadestånd och ersättning i enlighet
            med förslaget ovan. Regeringen bör därför återkomma med förslag
            om att avkriminalisera den som arbetar utan arbetstillstånd. Detta
            bör riksdagen begära.
          </p>
        </div>
        <div xml:id="i-CAte8z89DjJkoFVo65qYct" type="signatureBlock">
          <list xml:id="i-JsjrqW6b3LPdHTzuUEWtLi">
            <item xml:id="i-QmsZjwnxfhutcdvFW8EiK6" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-KFZQjrnVKmuhvcbvXdQcUV" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-LGcfgGTxCeZJD2De3kDtWK" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-37KbsSJNe5addZScReQAcS" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
