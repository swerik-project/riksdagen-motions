<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00268">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__268/mot_1937__ak__268-001.pdf"/>
      <fw xml:id="i-TQqo3kzRe8sYoJPxACx2Wc">
        Motioner i Andra kammaren, Nr 268. 5
      </fw>
      <div xml:id="i-NJVobTXzdvCbX2oUi38RYv" type="motHeader">
        <div xml:id="i-9bmJ4gwVCnd9osamx7dddr" type="motTitle"/>
        <div xml:id="i-VTnTNmU7vHprda6P5ozx8E" type="motSubmissionInfo"/>
      </div>
      <div xml:id="i-AKyZZ9Q2Tn1h7TsA4mmJb3" type="motBody">
        <div xml:id="i-6cKQ4aLeSjLBoaPwBoWQBF">
          <p xml:id="i-RXFEykb9hYGwvB5ntJcKiZ">
            Nr 268.
          </p>
          <p xml:id="i-9CAgrrq2xHo7w8QMgcKgUb">
            Av herr Åqvist, angående utbytande av vittneseden mot en i högtidlig
            och bindande form angiven försäkran eller förklaring.
          </p>
          <p xml:id="i-RB8VpjafUGZzSPRBgidNJg">
            Redan vid 1903 års riksdag väcktes av herrar G. Lindgren i Islingby
            och Hugo Segerdahl motioner i syfte att få till stånd utredning
            huru- vida och i vad mån ed skulle kunna utbytas mot en i annan
            hög- tidlig och bindande form på heder och samvete avgiven förklaring,
            ävensom i vad mån en omarbetning av i 17 kap. rättegångsbalken
            befintliga stadganden om lydelse av ed och ordningen för dess
            avläg- gande skulle kunna äga rum. Dessa motioner ledde emellertid
            då ej till något resultat genom att första kammaren avslog desamma
            trots lagutskottets positiva hemställan. I motion vid 1909 års
            riksdag upptog herr Edvard Wavrinsky sam- ma spörsmål, och denna
            gång biföll riksdagen motionen samt beslöt att i skrivelse den
            27 april 1909 till Kungl. Maj:t anhålla, att Kungl. Maj:t ville
            taga under övervägande, dels i vilka fall edgång må kunna utbytas
            mot en i annan högtidlig och bindande form avgiven försäk- ran,
            dels ock huru formen för edgång bör förändras, samt därefter för
            riksdagen framlägga de förslag, som därav kunde föranledas. Kungl.
            Maj:t överlämnade denna skrivelse — jämte mycket annat — till
            den 1911 tillsatta processkommissionen, som i sitt 1926 avgivna
            betänkande ifråga om vittneseden yttrade, att »någon befogad invänd-
            ning synes ej kunna framhållas mot att ersätta de nuvarande bestäm-
            melserna med en föreskrift om rätt för vittne, som på grund av
            sina åsikter i religiöst hänseende hyser betänklighet mot att
            avlägga eden, att i stället avgiva en högtidlig försäkran på heder
            och samvete att tala sanning. Förutsättningarna för edens utbytande
            mot försäkran synas enligt nu gällande regler vara alltför begränsade,
            och med hän- syn till att uppskov vid förhandlingen måste undvikas,
            kan prövningen ej längre överlämnas åt Konungen utan bör tillkomma
            rätten, där vitt- nesförhöret skall äga rum.» I propositionen
            nr 80 vid 1931 års riksdag angående huvudgrunder- na för en rättegångsreform
            uttalade föredragande departementschefen följande vid frågan om
            vittneseden. »Rätten att utbyta eden mot en högtidlig försäkran
            bör emellertid i lag fastställas och prövningen torde, till undvikande
            av omgång och tidsutdräkt, böra överlämnas åt den domstol, vid
            vilken vittnet skall höras.»
          </p>
          <pb facs="riksdagen-motions-pdf/data/1937/mot_1937__ak__268/mot_1937__ak__268-002.pdf"/>
          <fw xml:id="i-9Ya9AmGD8R7HMgcPkHUcue">
            6 Motioner i Andra kammaren, Nr 268.
          </fw>
          <p xml:id="i-WtL759G8h71KQwdF4HvQHM">
            Denna uppfattning delades av det särskilda utskott, som behand-
            lade propositionen, samt även av riksdagen. I princip uttalade
            man sig alltså för ett bibehållande av vittneseden men med rätt
            att efter prövning få utbyta densamma. När undertecknad nu tager
            upp frågan om vittneseden så sker det ur delvis andra synpunkter
            än dem, som motiverade Wavrinskys mo- tion, även om vad denne
            anförde ännu äger sin fulla kraft. Fortfa- rande är för många
            människor ett besvärjande av liv och själ till Gud och ett anropande
            av hans hjälp för att tala sanning ett profa- nerande av hans
            heliga namn. Det torde förhålla sig så inte bara hos religiösa
            människor utan över huvud hos allvarliga människor med en mera
            allmän kulturell och social inställning. Den hänsyn, som måste
            tagas till sådana personers uppfattning, som på grund av sin religiösa
            inställning ej vilja gå eden, har även genom praxis visats, i
            det de av Kungl. Maj:t erhållit tillstånd att efter prövning få
            utbyta eden mot högtidlig försäkran. Undertecknad anser emellertid
            att tiden nu skulle vara mogen för en ytterligare reform ifråga
            om i varje fall vittneseden. I vår tid griper rättvisans maskineri
            in på ett mycket större område än förr, vilket medför att fler
            människor komma som vittnen inför domstolarna. Erfa- renheten
            visar även, att en mängd förseelser numera äro av den art, att
            det är synnerligen svårt för människor att lämna noggranna upp-
            lysningar om vad som faktiskt skett. Uppfattningen hos vittnen
            om vad som faktiskt hänt och skett synes ju vara ganska olika,
            och det kan väl sägas, att en domare numera med långt större kritik
            än tidi- gare för sig själv nagelfar ett vittnesmål innan han
            fäller sitt utslag. Särskilt har människans bristande förmåga
            att klart återge vad som faktiskt skett kommit till uttryck i
            de numera så vanliga bilmålen, där det allra klarast visat sig,
            att två eller flera personer icke ha sam- ma uppfattning. Detta
            behöver ej gälla så subtila frågor som uppskat- tande av en hastighet
            utan frågor om huru t. ex. två förare manövrerat vid ett kollisionstillfälle.
            Under sådana omständigheter måste den bristande överensstämmel-
            sen mellan under ed avgivna vittnesmål för de personer, som inkallats
            som vittnen, framstå som pinsam, i all synnerhet som de var för
            sig ha den uppfattningen, att hans eller hennes uppfattning om
            händelse- förloppet är den riktiga. Det gäller här ej nedsättande
            av några reli- glösa känslor, utan varje människa har rätt att
            framlägga sin upp- fattning utan att han skall behöva känna obehag,
            om han i ett eller annat avseende misstagit sig. Det kan även
            ifrågasättas, om man ej genom vittnesedens ersättande med en högtidlig
            försäkran skulle lättare kunna få fram vittnen mot vad nu ofta
            är fallet. De ovan angivna synpunkterna utgöra säker-
          </p>
          <pb facs="riksdagen-motions-pdf/data/1937/mot_1937__ak__268/mot_1937__ak__268-003.pdf"/>
          <fw xml:id="i-U47d96nyoakDzv81t13vdc">
            Motioner i Andra kammaren, Nr 268. 7
          </fw>
          <p xml:id="i-8Ja9HDrpqbDQ56D5nN4u4n">
            ligen för många människor ett hinder då det gäller att uppträda
            som vittnen. Undertecknad tror att rättvisans vårdare skulle ha
            stor nytta av den nuvarande vittnesedens utbytande mot annan lämplig
            i högtidlig och bindande form avgiven försäkran, och rättssäkerheten
            skulle sä- kerligen ej därför behöva lida. Givetvis måste emellertid
            de sanktioner, som nu finnas i strafflagen mot mened, bibehållas
            och lämpas efter en sådan försäkran. Arbetet med processreformen
            synes taga en ansenlig tid i anspråk, och säkerligen kan detsamma
            ej på länge beräknas vara fullföljt så långt, att här berörda
            område blir behandlat av riksdagen. Underteck- nad har därför
            tillåtit sig att separat upptaga frågan om vittneseden och hemställer
            under åberopande av vad ovan anförts,
          </p>
          <p xml:id="i-2Ve9Z1gC1MxdMR21PL8VS7">
            att riksdagen i skrivelse till Kungl. Maj:t anhåller om skyndsam
            utredning angående sådana förändringar i gällande bestämmelser
            i rättegångsbalken och straffla- gen, att den nuvarande vittneseden
            må efter prövning av domstol kunna utbytas mot en i högtidlig
            och bin- dande form avgiven försäkran eller förklaring samt att
            Kungl. Maj:t för riksdagen framlägger förslag härom.
          </p>
          <p xml:id="i-8PL2nSqhwU8cKZ69qp1nLX" type="date">
            Stockholm den 21 januari 1937.
          </p>
          <p xml:id="i-615GCbAqhQZ114ohHSjZhq">
            Ernst Åqvist.
          </p>
          <p xml:id="i-MC9Lnym7YpwetExe8NSyV9">
            I motionens syfte instämma
          </p>
          <p xml:id="i-A7Wi8QqQx4n47ckipN4Hi6">
            C. G. Tengström. Axel Boeckström.
          </p>
        </div>
      </div>
    </body>
  </text>
</TEI>
