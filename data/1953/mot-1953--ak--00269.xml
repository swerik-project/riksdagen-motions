<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00269">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__269/mot_1953__ak__269-001.pdf"/>
      <fw xml:id="i-KWcLQn7J2jX4Yhm8i8w7Qu">
        Motioner i Andra kammaren, nr 269. 11
      </fw>
      <div xml:id="i-VZsE41KnfuPuAhKxUXo17C" type="motHeader">
        <div xml:id="i-KttnGoum6FNcWQ2UcTFSVx" type="motTitle"/>
        <div xml:id="i-NVF2nrYGdDr8GpyMrw6Jnd" type="motSubmissionInfo"/>
      </div>
      <div xml:id="i-LJC7KvtDWyMjT5eptiQwBM" type="motBody">
        <div xml:id="i-NhVYt6AovGbVSapUeVKE1G">
          <p xml:id="i-RmK2UEgBfjY4woTBXwEeRd">
            Nr 269.
          </p>
          <p xml:id="i-pbeTxTppTZ2vSj8inKpNF">
            Av herr Wedén m. fl., om en effektivisering av besparings- och
            rationaliseringsarbetet inom statsförvaltningen m. m.
          </p>
          <p xml:id="i-2C1NnqpejWLbnrpMpUKJkw">
            Medborgarnas krav på att av dem till staten inbetalade skattemedel
            inom den statliga förvaltningen användes med sparsamhet och på
            ett effektivt sätt måste alltid beaktas. En allmän känsla av att
            förvaltningsapparaten har en tendens att växa ut, mera än vad
            av regering och riksdag fattade beslut i och för sig motiverar,
            gör sig från tid till annan gällande. När, såsom för närvarande
            är fallet, en sittande regim visar en utpräglad tröghet i fråga
            om att avveckla av krig och krisförhållanden en gång föranledda
            regleringar, som föranlett betydande utbyggnader av förvaltningsapparaten,
            befrämjas uppkomsten av sådana uppfattningar. Det är uppenbart,
            att den statliga förvaltningens omfattning och kost- nader bestämmes
            av två olika faktorer, som icke bör sammanblandas med varandra.
            Avgörande är således för det första de beslut om utsträckningen
            av den statliga verksamheten på olika områden, som riksdagen fattar.
            Om t. ex. en majoritet inom riksdagen godkänner, att nya förvaltningsorgan
            upprättas, eller medger, att andra sådana, upprättade under krisartade
            förhållanden, må finnas kvar för fullgörandet av vissa uppgifter,
            om vars nödvändighet delade meningar mellan de politiska meningsriktningarna
            kan råda, är det meningslöst och orättvist att rikta kritik mot
            sådana för- valtningsorgan i och för sig. Kritiken bör då riktas
            mot de politiska me- ningsriktningar, som har ansvaret för deras
            tillkomst eller fortvaro. Vi anser t. ex. att i nuvarande konjunkturläge
            priskontrollen och prisregle- ringen kan väsentligt inskränkas
            och att detta kommer att vara konsu- menterna till gagn. I all
            synnerhet gäller detta efter den väntade antimono- pollagstiftningens
            tillkomst. Vi anser också, för att nämna ytterligare ett exempel,
            att byggnadsregleringen nu i det väsentliga kan avvecklas. Givet
            är, att i och för sig betydande besparingar inom förvaltningsapparaten
            kan ske, om riksdagen fattar beslut av denna art. Men det är också
            tydligt att det här är fråga om politiska avgöranden. På samma
            sätt betingade av politiska ställningstaganden och av det politiska
            maktläget är sådana åtgärder, som innebär icke blott nödvändig-
            heten av en viss förvaltnings- och kontrollapparat utan även direkta
            statliga utgifter av subventionskaraktär. Betydande sådana förekommer
            för när- varande inom jordbrukspolitikens och bostadspolitikens
            områden. I den utsträckning som de politiska meningsriktningarna
            av allmänna rättvise- skäl, hänsyn till önskemål att mildra den
            ekonomiska utvecklingens konse-
          </p>
          <pb facs="riksdagen-motions-pdf/data/1953/mot_1953__ak__269/mot_1953__ak__269-002.pdf"/>
          <fw xml:id="i-6K5QuaYkR2X4pxXArhxZ8K">
            12 Motioner i Andra kammaren, nr 269.
          </fw>
          <p xml:id="i-Jd9UKf87pQhtTbQskGC4Fr">
            kvenser för vissa medborgargrupper eller för att göra övergången
            mellan olika faser i densamma jämnare och därigenom undvika häftiga
            påfrest- ningar av den samhällsekonomiska balansen, finner sig
            böra acceptera sådana åtgärder, måste de naturligtvis också bära
            ansvaret för tillkomsten av de statliga organ, som skall handha
            administrationen av åtgärderna. Från vår allmänna utgångspunkt
            av skepsis till subventioner, en skepsis som i nuläget ter sig
            särskilt välmotiverad, anser vi det t. ex. likväl ound- vikligt,
            att vissa allmänna bostadssubventioner bibehålles tills vidare,
            även om en början till avveckling av dessa bör ske, och accepterar
            följaktligen konsekvenserna härav. Även jordbrukssubventionerna
            bör nedbringas till vad som från allmän rättvisesynpunkt och av
            regleringstekniska skäl fram- står som ofrånkomligt. Vi noterar
            med tillfredsställelse, att jordbruksmi- nistern enligt uttalandena
            i statsverkspropositionen räknar med en betydande reducering av
            dessa subventioner för nästa budgetår. Något preciserat ståndpunktstagande
            i detta fall kan givetvis inte ske förrän utgångspunk- terna för
            nästa års prisuppgörelse klarlagts. Den andra faktor, som påverkar
            den statliga förvaltningsapparatens storlek och kostnader, är
            emellertid de omständigheter inom densamma, som mer eller mindre
            undandrar sig riksdagens insyn och påverkan och som kan föranleda
            en onödig tillväxt av eller uppehållandet av en för vid ram för
            densamma. Erkännas skall att viktiga åtgärder redan vidtagits
            för att komma till rätta med sådana förhållanden. Tillkomsten
            av statens sakrevision och statens organisationsnämnd har varit
            mycket värdefull, och dessa organ har lämnat väsentliga bidrag
            till besparingar och ratio- naliseringar inom statsförvaltningen.
            På grund av själva tillväxten av för- valtningsapparaten har emellertid
            riksdagens möjligheter att i detalj följa och avgöra nödvändigheten
            av den ena eller andra utvidgningen av den- samma trots detta
            förminskats. Riksdagen saknar ett organ, som för den kan utgöra
            ett verkligt, effektivt stöd i dess besparingssträvanden och som
            för sin del är i stånd att på ett uttömmande sakligt sätt behandla
            önskemål från olika grenar av förvaltningsapparaten samt inrikta
            effektivitetsfräm- jande undersökningar och åtgärder i besparingssyfte
            på olika områden, där detta kan framstå som särskilt befogat inom
            ramen för den allmänna politik riksdagen beslutat. Tidigare var
            statskontoret av stor betydelse för riksdagens ställnings- tagande
            till Kungl. Maj:ts på olika ämbetsverks äskanden grundade förslag
            till riksdagen. Numera har statskontorets ställningstaganden icke
            längre samma betydelse för riksdagen. Med detta avser vi givetvis
            ingen ned- värdering av dess energiska försök att bemästra situationen
            utan endast ett påvisande av ett beroendeförhållande av den allmänna
            utvecklingen av förvaltningen. Det vore heller icke märkligt,
            om med den omfattning, som den statliga förvaltningen nu fått,
            statskontoret tvingats att tillgodose be- sparingsintresset genom
            en mera schablonartad och mindre i detalj gående
          </p>
          <pb facs="riksdagen-motions-pdf/data/1953/mot_1953__ak__269/mot_1953__ak__269-003.pdf"/>
          <fw xml:id="i-XPxo3mZXNtVM5pjPntJoCE">
            Motioner i Andra kammaren, nr 269. 13
          </fw>
          <p xml:id="i-J9rgGS9Lfd5J8ys4GJJKuZ">
            behandling av olika anslagsäskanden och förslag om utvidgningar
            än tidi- gare. Men därav har också följt att riksdagen vid sin
            behandling av Kungl. Maj:ts och de olika ämbetsverkens och statliga
            inrättningarnas framställ- ningar icke har samma stöd som tidigare
            i statskontoret för sitt hävdande av sparsamhetsintresset. 1949
            års rationaliseringsutredning föreslog ett sammanförande av stats-
            kontoret, statens sakrevision och statens organisationsnämnd till
            en enda enhet under gemensam ledning. Huvudtanken i förslaget
            torde kunna sägas åsyfta en koordinering av sparsamhetsviljan
            med rationaliseringssträvan- dena och den sakrevisionella kontrollen.
            Inom sakrevisionen och organisa- tionsnämnden finnes redan en
            betydande sakkunskap och detaljkännedom samlade om förvaltningsapparatens
            funktionssätt. För statskontoret i dess egenskap av remissorgan
            med sparsamhetssträvan som huvudsyfte vore det givetvis av stort
            värde att vid sina yttranden över olika myndigheters äs- kanden
            kunna direkt tillgodogöra sig denna sakkunskap. Upprättandet av
            ett dylikt starkt organ, representerande sparsamhetsvilja och
            effektivitets- strävanden, skulle även för riksdagen vara ett
            kraftigt stöd i dess möjlig- heter att tillgodose medborgarnas
            självklart berättigade krav i denna riktning. Vi anser det därför
            icke försvarligt, att Kungl. Maj:t längre uppskjuter sitt ställningstagande
            till 1949 års rationaliseringsutrednings förslag. Givet är, att
            vissa modifikationer i detsamma kan befinnas nödvändiga. Det måste
            dessutom naturligtvis alltid beaktas, att besparings- och rationaliserings-
            åtgärder förbereds i intim kontakt med därav berörda verk och
            inrättningar, liksom icke minst att berörda personalgrupper känner
            förståelse för de- samma och får trygghet för att hänsyn skall
            visas deras berättigade in- tressen. Men huvudsyftet måste vara
            att skapa ett enhetligt uppbyggt starkt organ i besparingsviljans
            tjänst, stött av en högt kvalificerad sakkunskap i organisations-
            och rationaliseringsfrågor. I styrelsen för ett sådant organ bör
            ingå utanför statsförvaltningen stående personer med sakkunskap
            från rationaliseringsarbetet inom näringslivet. Dess chef måste
            väljas med sär- skilt stor omsorg. Endast ett på sådant sätt uppbyggt
            organ kan bli till- räckligt auktoritativt, både i förhållande
            till statsförvaltningen i övrigt och till Kungl. Maj:t, för att
            riksdagen genom dess verksamhet och bedömanden skall få ett tillräckligt
            hållfast underlag för sin prövning. Det är ur många synpunkter
            beklagligt, att en dylik samordning av spar- samhets- och rationaliseringssträvanden
            icke redan kommit till stånd. De sista åren uppvisar en del exempel
            på att dessa strävanden har svårt att vinna gehör såväl inom regeringen
            som hos riksdagen. Avsevärd tid har t. ex. förflutit sedan 1946
            års militära förvaltningsutredning framlade sitt förslag till
            en omorganisation av armé-, marin- och flygförvaltningarna samt
            krigsmaterielverket, vilken skulle medföra att krigsmaterielverket
            delvis uppgått i de olika specialförvaltningarna och delvis ersatts
            med ett mindre
          </p>
          <pb facs="riksdagen-motions-pdf/data/1953/mot_1953__ak__269/mot_1953__ak__269-004.pdf"/>
          <fw xml:id="i-RgRhMsB8FgdasGD1S7R6X">
            14 Motioner i Andra kammaren, nr 269.
          </fw>
          <p xml:id="i-ALPkvZYRpod2KGFEPcmMFP">
            organ för industriplaneringen. Utredningen beräknade försiktigt,
            att dess förslag skulle medföra en direkt besparing på mellan
            3 och 4 miljoner kronor årligen endast i lönekostnader, räknade
            i ett helt annat penning- värde än dagens. De osynliga, indirekta
            besparingarna för det allmänna till följd av ett bättre samarbete
            och bättre direkta kontakter mellan de olika militära förvaltningarna
            och deras leverantörer har naturligtvis icke kunnat beräknas men
            torde, av erfarenheterna inom näringslivet av den nu till- lämpade
            förvaltningsformen att döma, kunna uppskattas till mycket avse-
            värda belopp. Likväl har försvarsministern först i år annonserat
            sin avsikt att förelägga riksdagen en proposition i ärendet, trots
            att statsutskottet vid tidigare tillfällen påmint härom. Vi utgår
            från att försvarsministerns åtagande nu kommer att infrias, men
            tillfogar reflexionen, att förekomsten tidigare av ett statligt
            organ, som med konsekvens och kraft kunnat hävda nödvändigheten
            av en rationaliseringsåtgärd, sådan som den här exemp- lifierade,
            och som hos regering och riksdag kunnat anhålla om dess förverkligande,
            sannolikt skulle medfört ett snabbare handläggande av denna sak.
            Ett par exempel på områden, där åtgärder i rationaliserings- och
            bespa- ringssyfte snarast bör vidtagas, skall här nämnas. Det
            torde vara klarlagt, att ett icke obetydligt dubbelarbete pågår
            på grund av bristande samordning mellan lantbruksnämnderna och
            lantmäteriorganen beträffande i den s. k. yttre rationaliseringen
            ingående sammanläggningar av olika jordbruksen- heter; ansvaret
            för en tekniskt riktig utformning av dylika åtgärder måste givetvis
            bäras av de myndigheter, vilkas uppgift det är att fastställa
            grän- serna för olika jordbruksfastigheter. Prövningen ur andra
            synpunkter av dylika ärenden borde kunna hänskjutas till hushållningssällskapen.
            Över huvud taget är det enligt vår mening berättigat att taga
            upp hela frågan om lantbruksnämndernas fortvaro till ingående
            prövning. Många skäl tala för att deras nuvarande uppgifter utan
            förfång för jordbruket och utan sär- skilda svårigheter skulle
            väl så effektivt och med mindre kostnader kunna övertas av andra
            redan existerande organ, i första hand hushållningssäll- skapen.
            Denna fråga är enligt vår mening ett utmärkt exempel på en sådan
            organisationsangelägenhet, varpå det icke finns någon anledning
            att lägga politiska synpunkter, utan där det bör från rationaliserings-
            och sparsam- hetssynpunkter prövas, om icke den politik, som statsmakterna
            fastställt, kan likaväl och till lägre kostnad tillgodoses inom
            den ovan angivna orga- nisationsformen. Vi förordar därför, att
            lantbruksstyrelsen och statens organisationsnämnd erhåller uppdrag
            att framlägga förslag till en om- organisation, innebärande en
            fördelning av lantbruksnämndernas nuva- rande uppgifter på hushållningssällskapen,
            lantmäterimyndigheterna och eventuellt andra ifrågakommande organ.
            En rik flora av skiftande bestämmelser uppvisar den långa raden
            av statliga utlåningsfonder. En avsevärd förenkling och mera enhetliga
            be-
          </p>
          <pb facs="riksdagen-motions-pdf/data/1953/mot_1953__ak__269/mot_1953__ak__269-005.pdf"/>
          <fw xml:id="i-VRC6ezrJRS555bmwaHvAM5">
            Motioner i Andra kammaren, nr 269. 15
          </fw>
          <p xml:id="i-X8Bo8MGXvuDJToi775VFkK">
            stämmelser torde här vara möjliga att genomföra. Vissa fonder
            torde det vid närmare undersökning visa sig mindre motiverat att
            bibehålla. I den mån som icke särskilda skäl starkt motiverar
            ett annat förfaringssätt bör element av subventionskaraktär avlägsnas
            ur lånevillkoren. Sammanfattningsvis vill vi framhålla, att möjligheterna
            att i riksdagen framlägga i detalj utformade besparingsförslag
            med nuvarande ordning är begränsade. En förbättring i detta hänseende
            skulle säkerligen vinnas, om ett starkt besparings- och rationaliseringsorgan
            i linje med rationalise- ringsutredningens förslag upprättades
            och dess remissutlåtanden och ställ- ningstaganden utförligt redovisades
            för riksdagen. Även om viljan till be- sparingar och effektivisering
            inom statsförvaltningen framträder inom alla meningsriktningar,
            har den med nuvarande ordning svårt att tillräckligt kraftigt
            resa motstånd mot att byråkratiseringen tilltar mer än vad den
            av riksdagens majoritet beslutade politiken i olika avseenden
            i och för sig skulle göra nödvändigt. Det är därför på tiden att
            upprätta en instans, som med tyngd kan verka i motsatt riktning
            och vara riksdagen till stöd i dess strävan att motverka en byråkratisering
            av samhällslivet. Med hänvisning till ovanstående hemställer vi,
            att riksdagen måtte besluta att i skrivelse till Kungl. Maj:t
            1. anhålla att Kungl. Maj:t snarast måtte för riksdagen framlägga
            förslag med anledning av 1949 års rationalise- ringsutrednings
            betänkande och syftande till en effektivi- sering av besparings-
            och rationaliseringsarbetet inom stats- förvaltningen; 2. begära
            att Kungl. Maj:t uppdrager åt lantbruksstyrel- sen och organisationsnämnden
            att gemensamt framlägga förslag till överflyttning av de lantbruksnämnderna
            till- kommande uppgifterna på hushållningssällskapen, lant- mäteriorganen
            och andra lämpliga organ; 3. anhålla att Kungl. Maj:t föranstaltar
            om en genom- gång av de statliga lånefonderna och bestämmelserna
            för dessa i syfte att uppnå förenkling och förenhetligande.
          </p>
          <p xml:id="i-QQXdBfmaxF83NWra6HEFLm">
            Stockholm den 27 januari 1953.
          </p>
          <p xml:id="i-BEV57PYjPumLvuEJtrEmZR">
            Sven Wedén.
          </p>
          <p xml:id="i-WqXjTTVjtjReoaEA3Pzo5M">
            Bertil von Friesen. Axel Gustafsson, Olle Dahlén. Borås.
          </p>
        </div>
      </div>
    </body>
  </text>
</TEI>
