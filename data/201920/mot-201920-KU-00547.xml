<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KU-00547">
  <teiHeader>
    <fileDesc>
      <titleStmt>
        <title>Några kommunala frågor</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:547 av Matheus Enholm m.fl. (SD)</title>
          <idno type="rdwebb">H702547</idno>
          <rs type="number">547</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H702547/text</ref>
          <ref type="dokument_url_html">http://data.riksdagen.se/dokument/H702547</ref>
          <ref type="dokumentstatus_url_xml">http://data.riksdagen.se/dokumentstatus/H702547</ref>
          <ref type="docx">http://data.riksdagen.se/fil/2903FD5E-86D4-4935-8A34-1E3350AF575E</ref>
          <ref type="pdf">http://data.riksdagen.se/fil/F41BEC76-3782-4014-9946-EDA8562574EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TcpRMvA7NUH7VxZ1m46K1W</idno>
            <name>Mikael Strandman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NzdkfWyLcQrY26ebnjutyf" type="signed"/>
        <correspContext corresp="i-NzdkfWyLcQrY26ebnjutyf">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-TcpRMvA7NUH7VxZ1m46K1W"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction type="submitted" xml:id="i-DCZzNmmhUHvJ7KvJ6DyKBH">
          <date when="2019-09-27"/>
          <time when="11:01:39"/>
        </correspAction>
        <correspAction type="reviewed" xml:id="i-6rXui9jykG8h48JCFFVedT">
          <date when="2019-09-27"/>
          <time when="12:53:39"/>
        </correspAction>
        <correspAction type="referred" xml:id="i-L4oFFTpmiJTjfpFYuXLTvE">
          <date when="2019-10-11"/>
        </correspAction>
        <correspAction type="assigned" xml:id="i-W2U8V8Hco6FeftJhfHebm6">
          <date when="2020-04-16"/>
          <time when="17:07:23"/>
        </correspAction>
        <correspContext corresp="i-W2U8V8Hco6FeftJhfHebm6">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-K4TBmRWidD94PX9Fcdcm8q"/>
        <correspContext corresp="i-K4TBmRWidD94PX9Fcdcm8q">
          <ref type="uppgift">2019/20:KU15</ref>
          <ref type="ref_dok_id">H701KU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU15</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:547 av Matheus Enholm m.fl. (SD) Några kommunala frågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-FpQTeg3WdsfyVY3W8MJs4W">
            Förslag till riksdagsbeslut
          </head>
          <list style="ol">
            <item xml:id="i-ATCnFkhGndPm3SVNZyW5AQ">
              Riksdagen ställer sig bakom det som anförs i motionen om att
              återta den kommunala självstyrelsen och tillkännager detta för
              regeringen.
            </item>
            <item xml:id="i-QV1zY942a5zUQ4aR16JJqi">
              Riksdagen ställer sig bakom det som anförs i motionen om kommunal
              verksamhet och tillkännager detta för regeringen.
            </item>
            <item xml:id="i-3jF41E6p37oMoYAD6f4Bpp">
              Riksdagen ställer sig bakom det som anförs i motionen om oppositionens
              inflytande på och insyn i den ekonomiska förvaltningen och tillkännager
              detta för regeringen.
            </item>
            <item xml:id="i-FN7A9qaDxn5vpiKZynTGPP">
              Riksdagen ställer sig bakom det som anförs i motionen om tomma
              stolar och politiska vildar och tillkännager detta för regeringen.
            </item>
            <item xml:id="i-FhcbqLMDfU4VkJboYj9iig">
              Riksdagen ställer sig bakom det som anförs i motionen om antalet
              ledamöter och ersättare i fullmäktige och tillkännager detta för
              regeringen.
            </item>
            <item xml:id="i-N7VamwJLKPh7sHvHtVJkPq">
              Riksdagen ställer sig bakom det som anförs i motionen om att
              stärka minoritetsskyddet och tillkännager detta för regeringen.
            </item>
            <item xml:id="i-Gi1MjNWG4Yxbue5SR5Lw3t">
              Riksdagen ställer sig bakom det som anförs i motionen om kommunala
              folkomröstningar och tillkännager detta för regeringen.
            </item>
            <item xml:id="i-Fuxo9Jv9RGARgP2Z3aGDDz">
              Riksdagen ställer sig bakom det som anförs i motionen om styrelsernas
              och nämndernas ansvarsfördelning och tillkännager detta för regeringen.
            </item>
            <item xml:id="i-MqZUuHRwX1ih6pVCzWmcD7">
              Riksdagen ställer sig bakom det som anförs i motionen om förtroendevaldas
              rätt till insyn och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LqADgATA7gKP61QPCVRxDh">
            Återta den kommunala självstyrelsen
          </head>
          <p xml:id="i-M8YuamWKJ9S4yX4HVK3CY7">
            För Sverigedemokraterna är den kommunala självstyrelsen en central
            och viktig princip. Genom Sveriges medlemskap i Europeiska unionen,
            EU, har kommunernas självstyre dessvärre urholkats.
          </p>
          <p xml:id="i-CvhQQQcQtCnFy8GM5J1grj">
            Detta sker genom tvingande lagstiftning som varken kommunernas,
            regionernas eller riksdagens politiker kan påverka. Enda utvägen
            är en omförhandling av medlemskapet, alternativt utträde ur unionen.
            Tydliga exempel på EU:s överstatlighet finns exempelvis i kommunallagens
            regler om vem och vilka som är valbara till kommunen och vilka
            som har rösträtt.
          </p>
          <p xml:id="i-MkewjXDi8itxc2A3ox6DVW">
            Genom Lissabonfördraget är Sveriges kommuner och regioner tvingade
            att upplåta rösträtt, såväl som rätt att ställa upp i val, åt
            personer som saknar och aldrig har innehaft något svenskt medborgarskap.
            Sverigedemokraternas uppfattning är att både rösträtten samt rätten
            att ställa upp i val ska vara förbehållna personer med svenskt
            medborgarskap.
          </p>
          <p xml:id="i-3NqYL1m46p49CSvmhxNTPr">
            När det gäller principen om den kommunala självstyrelsen i övrigt
            bör kommunerna återfå makt som tidigare tagits ifrån dem. Exempelvis
            bör den så kallade anvisningslagen, som påtvingade kommunerna
            ett orimligt flyktingmottagande, avskaffas. Det bör enligt vår
            mening stå varje kommun fritt att avgöra hur stor kapacitet att
            ta emot nyanlända kommunen har. Genom lagstiftning, som tvingar
            kommuner att ta emot ett stort antal flyktingar eller ensakommande,
            binder staten kommunerna vid långsiktiga ekonomiska och sociala
            åtaganden som på sikt medför stora kommunala kostnader.
          </p>
          <p xml:id="i-LEPRst1aCqeYttmqV2dN3z">
            På grund av vad som ovan anförts bör regeringen inleda en process
            med att omförhandla de svenska villkoren för Sveriges medlemskap
            i EU. Regeringen bör även återkomma till riksdagen med konkreta
            förslag på hur den kommunala självstyrelsen och svensk lag kan
            stärkas i de avseenden som nämnts ovan.
          </p>
          <head type="h1" xml:id="i-BLMEEuuUnTFUqzzsdSQ2JB">
            Kommunal verksamhet med ansvar för de gemensamma resurserna
          </head>
          <p xml:id="i-Kgs8CZEryvLBYsAkoZ8Naa">
            För Sverigedemokraterna är det grundläggande att de gemensamma
            kommunala och regionala resurserna i första hand ska gå till kärnverksamheterna.
            Kommunens invånare, tillika skattebetalare, ska aldrig förvandlas
            till ofrivilliga riskkapitalister genom att politiker investerar
            pengar i osäkra ekonomiska projekt som sedan riskerar att bli
            förlustaffärer. Under senare år finns det många exempel på kommuner
            som investerat pengar i exempelvis vindkraftsparker, biogasanläggningar
            och andra typer av verksamhet som ur ett ekonomiskt perspektiv
            är alltför riskfyllda.
          </p>
          <p xml:id="i-LLaqyE3ywqehFhQBC8FXGh">
            För de kommuner eller regioner som önskar göra investeringar
            i verksamheter eller kommunala bolag, som ligger utanför kärnverksamheterna,
            bör utgångspunkten vara att det inte ska bli någon ekonomisk förlust
            för kommunen eller regionens invånare. En riskanalys bör vid varje
            sådant projekt utföras, och hinder bör föreligga i sådant fall
            att en sådan analys är alltför riskfylld.
          </p>
          <head type="h1" xml:id="i-6AfMS5ighQezQCYFCgqXbk">
            Oppositionens inflytande och insyn i den ekonomiska förvaltningen
          </head>
          <p xml:id="i-LGKUpDm7ofLVUhGCnRL3iR">
            Vissa kommuner har genom att låta oppositionen i kommunfullmäktige
            utse lekmannarevisorer bidragit till bättre ekonomisk öppenhet
            och transparens. På så sätt undviker man risken att majoriteten
            utser granskande revisorer från de egna politiska leden, som således
            riskerar bli mer förlåtande i sin granskning. En annan möjlighet
            är att lagfästa oppositionens rätt att tillsätta majoriteten av
            revisionen. Vilken ordning som är lämpligast bör utredas, men
            utgångspunkten ska vara att säkerställa och stärka oppositionens
            granskande roll. Det blir då en garanti för att de partier som
            inte sitter i det politiska styret ges ökad insyn i den löpande
            ekonomin, utöver de professionella revisorerna.
          </p>
          <head type="h1" xml:id="i-CWZGdQgtQHpc2acNBKY9md">
            Tomma stolar och politiska vildar
          </head>
          <p xml:id="i-FvLaqKzLrDnikj6D9Bs99U">
            Nuvarande regler medför begränsade möjligheter för partierna
            att efter ett val hantera avhopp av politiska kandidater från
            de partier som valt dem. Detta är en ordning som riskerar att
            leda till lägre väljarrepresentativitet och potentiellt tomma
            stolar.
          </p>
          <p xml:id="i-Kx2E1yEJVnSgEYDUXGvjJf">
            Sverigedemokraterna vill med anledning av detta knyta mandaten
            tydligare till de politiska partierna. Politiska vildar ska därför,
            under förutsättning att de inte är invalda genom personval, kunna
            bli av med sitt uppdrag i fullmäktige såväl som nämnder, styrelser,
            bolag och stiftelser. De ska inte heller kunna sitta mandatperioden
            ut med arvode. Personer som blivit tillsatta som råd, eller givits
            uppdrag i nämnder, styrelser och bolag, i praktiken av sin fullmäktigegrupp,
            ska också kunna avsättas om vederbörande inte längre åtnjuter
            förtroende från en majoritet i partigruppen.
          </p>
          <head type="h1" xml:id="i-EdqH4u4ZuTkTejNfum6LoP">
            Antalet ledamöter och ersättare i fullmäktige
          </head>
          <p xml:id="i-8Dt4NNpqyhkeAvaG2UDqPY">
            I såväl den tidigare som den nu gällande kommunallagen finns
            bestämmelser som reglerar antalet ledamöter och ersättare i fullmäktige.
            Reglerna anger det minsta tillåtna antalet och medför således
            en allt för begränsad flexibilitet i dessa avseenden. Dessa regler
            bör ses över med utgångspunkten att öka såväl små som stora kommuners
            och regioners handlingsutrymme i detta avseende, samtidigt som
            en god medborglig förankring garanteras.
          </p>
          <head type="h1" xml:id="i-KYZERdzYwhw3ReYB2BRg6n">
            Ett stärkt minoritetsskydd
          </head>
          <p xml:id="i-JgNbNKNP73MHvzLiDrkEti">
            En viktig princip är att de politiska partier som blivit invalda
            i fullmäktige måste få så god insyn och kunna vara så delaktiga
            i det politiska arbetet som möjligt. I praktiken handlar det utöver
            partistöd och politiska tjänster också om att kunna deltaga i
            nämndernas och styrelsens arbete. Tyvärr finns det exempel på
            kommuner som efter att valresultatet är klarlagt minskat antalet
            platser i såväl nämnder som styrelser enbart för att hålla vissa
            partier borta från insyn. Ett sådant agerande är i grunden odemokratiskt
            och orättvist. De politiska partierna behöver ha spelreglerna
            klara för sig innan ett val. Genom kommunallagen finns det fortsatt
            risk för att en majoritet, genom ändringar av antalet platser
            i nämnder och styrelse efter ett val, minimerar inflytandet från
            ett eller några partier. Det bör även i detta avseende finnas
            någon form av minoritetsskydd för att säkerställa en så god insyn
            som möjligt, även för de partier som hamnar utanför valteknisk
            samverkan.
          </p>
          <p xml:id="i-83ys2S7btWS8uM5UvjKvW8">
            Ett verktyg som kan användas av en opposition som anser att ett
            ärende borde utredas ytterligare är återremiss. Ett vanligt förekommande
            problem vid återremiss har varit att ärendet skickas tillbaka
            till fullmäktige utan att några ytterligare konkreta beredningsåtgärder
            vidtas, vilket knappast varit syftet. Som regel följer tydliga
            uppmaningar eller instruktioner med en återremiss, om vilka ytterligare
            utredningsåtgärder oppositionen vill ska vidtas. Enligt förarbetena
            till nuvarande kommunallag förtydligades att ”Återremiss innebär
            att ärendet kompletteras med ytterligare beslutsunderlag innan
            beslutet kan fattas. Ärendet skickas då tillbaka till beredande
            organ, som kan vara en nämnd, en fullmäktigeberedning, eller styrelsen.”
          </p>
          <p xml:id="i-4NH39ya5UaMsmM3ZGVEukN">
            Ett exempel på vanligt förekommande krav från oppositionen är
            att ett ärende saknar konsekvensanalys. Det bör således införas
            ett starkare minoritetsskydd, exempelvis genom att införa någon
            form av minimiregler för hur de instruktioner som ges vid en återremiss
            skall åtlydas innan ärendet får skickas tillbaka till fullmäktige
            för avgörande. Samtidigt får inte regelverket bli för strikt och
            långtgående, då det riskerar leda till oproportionerligt ökad
            arbetsbelastning och byråkrati för kommuner och regioner.
          </p>
          <p xml:id="i-A5pAVh2Fm3eqWQNFaeNqf9">
            Gällande interpellationsinstrumentet ska det betraktas som ett
            verktyg för minoriteten att kunna ställa frågor och söka svar
            av den styrande politiska ledningen. Därför bör det säkerställas
            att det finns ett mycket starkt minoritetsskydd gällande interpellationer.
            En möjlighet kan vara att det bör krävas att fem sjättedelar av
            fullmäktige röstar emot att en interpellation ska få ställas för
            att så ska bli fallet.
          </p>
          <head type="h1" xml:id="i-AA7BdWu7JG55eEoMXWQ6e3">
            Förutsättningar för kommunala folkomröstningar
          </head>
          <p xml:id="i-K6HNW1YXPhVP35wqfHFACy">
            Kraven för att få till stånd en kommunal folkomröstning är för
            högt ställda. Det är, enligt vår mening, rimligt att sänka gränsen
            för hur stor andel av en kommun eller en regions invånare som
            behöver underteckna för att få till stånd ett folkinitiativ. Det
            vore samtidigt rimligt att utreda andra möjligheter än de som
            föreskrivs idag och som i praktiken innebär att namninsamlingen
            måste ske manuellt på papper. Exempelvis skulle kommunerna kunna
            upplåta en teknisk plattform för att möjliggöra digitala namninsamlingar
            där legitimering med hjälp av bank-id är möjlig.
          </p>
          <head type="h1" xml:id="i-72CENZkyB1N5n9mbCvLzLF">
            Styrelsernas och nämndernas ansvarsfördelning
          </head>
          <p xml:id="i-Qej1Q4xHpZEtrnxVq2uv2">
            Kommunallagen föreskriver att fullmäktige ska få en möjlighet
            att bestämma att styrelsen ska kunna fatta beslut om särskilt
            angivna förhållanden som rör andra nämnders verksamhet. I likhet
            med vad ett flertal remissinstanser har anfört, bör en sådan förändring
            av tidigare regler anses medfört ett otydligt ansvarsutkrävande.
            Det bör också framhållas att nämnderna i flertalet fall besitter
            bättre kunskap inom sina respektive ansvarsområden än styrelsen,
            som har ett mer övergripande ansvar. Således riskerar dessa förslag
            att leda till att beslut fattas på illa underbyggd grund. Sverigedemokraterna
            anser därför att denna ändring bör reverseras.
          </p>
          <head type="h1" xml:id="i-Q5cDvoKgBBXPye9yPZnTM1">
            Förtroendevaldas rätt till insyn
          </head>
          <p xml:id="i-LhoRzze39JkRWEnWv1hdj1">
            Många av de beslut som idag fattas i en kommun sker på delegation.
            Med ett delegationsbeslut bör det, enligt vår mening, alltid följa
            en plikt för återrapportering till nämndens ledamöter samt regler
            som säkerställer förbättrad tydlighet. Det finns flera skäl till
            detta. Ett sådant skäl är att flera kommuner valt att delegera
            politiskt känsliga beslut om exempelvis HVB-hem och dylikt till
            ordförande, presidium eller tjänstemän samtidigt som man varit
            väldigt sparsam med att redogöra för ärendets hantering i nämnden.
            Detta agerande riskerar att en ledamot av en kommunal nämnd blir
            ovetande om beslut som har fattats och när vederbörande ifrågasätter
            hur och med vilket stöd beslutet fattats över nämndens huvud hänvisas
            ofta till något relativt otydligt delegationsbeslut som vid en
            snabb genomläsning kunde tolkas som harmlöst.
          </p>
        </div>
        <div type="motSignatures">
          <list>
            <item xml:id="i-QyBQSnMgQYoim6oSqwgJGR" who="i-EbEcnmS256rQwq3q9xVfku">
              Matheus Enholm (SD)
            </item>
            <item xml:id="i-Vsy7oML6Kbb6sWQVjbFcMZ" who="i-KUF4FkauEZJFRehwwwUsgF">
              Fredrik Lindahl (SD)
            </item>
            <item xml:id="i-WVpZRoNnxhHyf3tKeXZB4i" who="i-TcpRMvA7NUH7VxZ1m46K1W">
              Mikael Strandman (SD)
            </item>
            <item xml:id="i-GBcA68ioh2a4PwRwet3BQ2" who="i-AbswNU1skgfjJi4ZnN7HgY">
              Per Söderlund (SD)
            </item>
            <item xml:id="i-V4eGiJpSgNR7945gJmAfAw" who="i-7HvCHEwjbKSjsnRP39c1s9">
              Patrick Reslow (SD)
            </item>
          </list>
        </div>
      </div>
    </body>
  </text>
</TEI>
