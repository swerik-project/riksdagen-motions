<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00307">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__307/mot_1958_a_ak__307-001.pdf"/>
      <fw xml:id="i-LQNpjgF5LAHWhgboquFs1Z">
        Motioner i Andra kammaren, nr 307 år 1958 5
      </fw>
      <div xml:id="i-HhpxSrNmXrwu58djjdKooi" type="motHeader">
        <div xml:id="i-3E1uEgBCPWYm7pGiX7xFTo" type="motTitle"/>
        <div xml:id="i-Tbn6euXHKNWA4CF9adkq66" type="motSubmissionInfo"/>
      </div>
      <div xml:id="i-K8FUXvZvYk3vwHp5Lrhqnj" type="motBody">
        <div xml:id="i-SM7cwtu9ytfRiSq13bWKFP">
          <p xml:id="i-Wq77ThENa5bi6vSfrqLKxn">
            Nr 307
          </p>
          <p xml:id="i-NBRifz2RexLjw9kNrZAULZ">
            Av fröken Wetterström, angående viss omläggning av flyktingpolitiken,
            m.m.
          </p>
          <p xml:id="i-QcWHGbC8BxzoEpdaKevDWa">
            Det genom sista världskriget uppkomna flyktingproblemet är en
            av de många frågor, som måste lösas genom fortlöpande internationellt
            sam- arbete. Förenta Nationernas flyktingsorgan riktade på sin
            tid en vädjan till Sverige liksom till andra nationer att vårt
            land måtte mottaga flyktingar, som alltjämt bodde i läger i sådana
            länder, där möjlighet saknades att be- reda dem varaktig stad.
            Detta ledde för Sveriges del till att statsmakterna år 1950 beslöt
            att för varaktig vistelse mottaga ett antal tbe-sjuka flyk- tingar
            och deras familjer. Detta beslut var inledningen till en rad huma-
            nitära aktioner, varigenom mer än 10 000 personer fått tillstånd
            att bosätta sig i vårt land. Till en början överfördes endast
            sjuka flyktingar jämte anhöriga. Seder- mera befanns det vara
            önskvärt att mottaga även arbetsföra flyktingar och flyktingfamiljer.
            Slutligen deltog Sverige i likhet med andra länder i aktionerna
            för att bereda de flyktande ungrarna en fristad och samtidigt
            befria Österrike och andra till Ungern gränsande länder från bördan
            av att ensamma bära ansvaret för dessa nykomna flyktingars framtid.
            Detta arbete i humanitetens namn är det vår givna plikt att fullfölja.
            Med hänsyn till den påtagliga åtstramning, som på senare tid gjort
            sig gällande på vår arbetsmarknad och speciellt med tanke på läget
            på bostads- marknaden, synes emellertid en omläggning av vår hjälpverksamhet
            på detta område böra övervägas. Behovet av ytterligare utländsk
            arbetskraft inom industrier och andra företag synes f.n. vara
            ringa. Arbetskraften måste dessutom beredas bostäder i eller i
            omedelbar anslutning till tätorter. Detta ter sig i dagens situation
            ogenomförbart, då icke ens alla i produk- tionen sysselsatta svenskar
            kan beredas tillfredsställande bostäder. Under sådana förhållanden
            synes mig böra övervägas, huruvida icke flyktingintagningen bör
            bedömas efter annan utgångspunkt än den rent arbetsmarknadsmässiga.
            Man borde därvid inrikta sig på att under den närmaste framtiden
            i Sverige mottaga flyktingar tillhörande den kategori, som numera
            kallas »gammelflyktingar». Därmed menas personer eller fa- miljer,
            som sedan flera år bott i läger och saknar möjlighet att emigrera,
            exempelvis beroende på att någon familjemedlem har eller har haft
            tbe eller annan liknande sjukdom, gamla människor eller familjer,
            där familjeförsörjare saknas, samt sådana, som mer eller mindre
            temporärt
          </p>
          <pb facs="riksdagen-motions-pdf/data/1958/mot_1958_a_ak__307/mot_1958_a_ak__307-002.pdf"/>
          <fw xml:id="i-GRYVetkG1T6CKdJqhcMbf">
            6 Motioner i Andra kammaren, nr 307 år 1958
          </fw>
          <p xml:id="i-5Y7ARkzaNDmWW5kx3XEXZo">
            måste betraktas som partiellt arbetsföra, men som med de möjligheter
            till arbetsträning och omskolning, som finns tillgängliga här
            i landet, så små- ningom eventuellt skulle kunna skaffa sig en
            försörjning. Innan uttagning äger rum av dessa flyktingkategorier,
            som successivt kan överföras till riket, förutsättes att en inventering
            göres beträffande tillgängliga möjlig- heter för arbetsträning
            m. m. Flyktingarna skulle då överföras direkt till speciellt för
            dem anordnade hem, exempelvis ålderdomshem, nedlagda skolor eller
            andra institutioner, som blivit lediga genom att de ersatts av
            nya, för sitt ändamål mer lämpade byggnader. Det torde icke möta
            större svårigheter att skaffa fram användbara fastigheter härför.
            Vid uttagningen bleve det då angeläget att noga inskärpa hos flyktingarna,
            vilka levnads- villkor vårt land har att erbjuda. Med en uppläggning
            enligt de linjer, som här antytts, synes kostnaderna icke behöva
            bli särskilt betungande. Så vitt jag har mig bekant beräknades
            häromåret vårdkostnaden å ålderdomshem till i genomsnitt 12 å
            13 kronor per dag och person och utgifterna å här skisserade flyktinghem
            torde bli ungefär jämförbara. Visserligen får an- tagas att kostnaderna
            bleve bestående under ett antal år, men det kan ifrågasättas om
            icke de sociala utgifterna för underhåll av arbetslösa flyk- tingar
            under vikande konjunktur komme att bli än större. Med det nuvarande
            systemet för omhändertagande av flyktingar uppgår kostnaderna
            till miljontals kronor. Vidare är tillsynen uppdelad på ett flertal
            statliga myndigheter, vilket icke förefaller vara ändamålsenligt.
            Som exempel på kostnadskrävande utgifter kan nämnas mottagandet
            i förläggningar, vanligtvis förhyrda hotell och pensionat, understöd
            till arbetslösa m. m. Över huvud taget synes den nuvarande statliga
            administra- tionen för flyktingverksamheten splittrad, tungrodd
            och kostnadskrävande. Jag anser sålunda att man under innevarande
            år bör mottaga ovan- nämnda med socialvårdsfall mer eller mindre
            jämställda flyktingklientel. Därigenom skulle resultatet av svängningar
            på arbetsmarknaden icke komma att direkt påverka flyktingverksamheten
            och bostadsmarknaden icke att belastas. Vidare skulle, rent administrativt,
            vissa, säkerligen icke oväsentliga, besparingar kunna uppnås.
            Slutligen borde man med större exakthet kunna utläsa hur stora
            utgifter, som åvilat statsverket i detta sammanhang. Med hänvisning
            till det anförda får jag hemställa, att riksdagen måtte besluta
            att i skrivelse till Kungl. Maj:t hemställa att en omläggning
            av flyktingpolitiken sker, innebärande att vid intagning av flyktingar
            till vårt land de arbetsmarknads- mässiga synpunkterna frångås,
            samt att administrationen av flyktingärenden i möjligaste mån
            förenklas.
          </p>
          <p type="date" id="i-NikxsrfSY3k5AXDELkabQG">
            Stockholm den 25 januari 1958
          </p>
          <div type="signatureBlock" id="i-WviHZXTmM9rMX5ndBbKYUd">
            <p who="i-QJQMD7isQ7v6yQvCE9CMfC" type="signature">
              Karin Wetterström
            </p>
          </div>
        </div>
      </div>
    </body>
  </text>
</TEI>
