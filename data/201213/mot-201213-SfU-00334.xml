<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00334">
  <teiHeader>
    <fileDesc>
      <titleStmt>
        <title>Sjukpenninggrundande inkomst för studerande utan rätt till studiestöd</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukpenninggrundande inkomst för studerande utan rätt till studiestöd</title>
          <idno type="rdwebb">H002Sf334</idno>
          <rs type="number">Sf334</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf334/text</ref>
          <ref type="dokument_url_html">http://data.riksdagen.se/dokument/H002Sf334</ref>
          <ref type="dokumentstatus_url_xml">http://data.riksdagen.se/dokumentstatus/H002Sf334</ref>
          <ref type="doc">http://data.riksdagen.se/fil/EFC11091-115D-497E-9A20-5E8ECF49499F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E26bSyM8AtMu3iCZNoJHw6" type="signed"/>
        <correspContext corresp="i-E26bSyM8AtMu3iCZNoJHw6">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-6qr1vUK1GikRrf6qypkn4C" type="numbering">
          <date when="2012-10-08"/>
        </correspAction>
        <correspAction xml:id="i-PabckNvMeS34mrMQwbLKm6" type="submission">
          <date when="2012-10-05"/>
        </correspAction>
        <correspAction xml:id="i-CF3P6oQy7ghQTqjmu87QuM" type="transfer">
          <date when="2012-10-04"/>
        </correspAction>
        <correspAction xml:id="i-KAQrjWt3aWnbwJ65WeAX8o" type="assigned"/>
        <correspContext corresp="i-KAQrjWt3aWnbwJ65WeAX8o">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8oV4c1JZhBTE2wS8W5LvFE" type="motHeader"/>
      <div xml:id="i-U7uiWQB7QxrUnKucUbTCjP" type="motBody">
        <div xml:id="i-7i1R6txdm2vL1cQupMu9Gf" type="motProposal" subtype="förslag">
          <head xml:id="i-EDRvh5JPt8EUEbafRbe9Q1">
            Förslag till riksdagsbeslut
          </head>
          <p xml:id="i-LKs49nWGeJ91ekmCtw5LZW">
            Riksdagen tillkännager för regeringen som sin mening vad som
            anförs i motionen om en översyn av reglerna om beräkning av sjukpenninggrundande
            inkomst för studerande utan rätt till studiestöd.
          </p>
        </div>
        <div xml:id="i-C4Y17oeWdekWdGne7sPYwp" type="motContent">
          <head xml:id="i-YQDV3aqWK874969Xc8rypZ" type="h1">
            Motivering
          </head>
          <p xml:id="i-WzPkuMtNUivsgyRZS8QBNQ">
            Arbetslivet har under de senaste årtiondena blivit alltmer krävande,
            samtidigt som begreppet livslångt lärande har etablerats. Alltfler
            kommer att behöva förstärka sin kompetens under sitt yrkesliv
            genom att genomgå kortare eller längre utbildningar, i en del
            fall i arbetsgivarens regi, i andra fall på universitet och högskolor
            eller hos andra utbildningsanordnare. Det kommer sannolikt också
            att bli allt vanligare att byta inriktning på sitt yrkesliv en
            eller flera gånger för att man valde ett yrke man inte trivs med,
            för att ens yrke har försvunnit till följd av den teknologiska
            utvecklingen, för att man vill ha förändring i tillvaron eller
            av något annat skäl.
          </p>
          <p xml:id="i-WtGWf92dSKorcaWsg4dkAk">
            Detta sammantaget innebär att fler och fler kommer att studera
            under flera perioder av sitt liv, inte enbart i ungdomsåren. Det
            är i grunden något som bör välkomnas. Det är viktigt att människor
            inte fastnar i yrken där de inte trivs eller där jobben blir färre
            och att ny kunskap snabbt kan tillgängliggöras för både näringsliv
            och offentlig sektor. Rörlighet på arbetsmarknaden är något positivt,
            både för den enskilde och för samhället.
          </p>
          <p xml:id="i-6W7kbV1ULgrM272dKRBfoP">
            Mot bakgrund av detta är det viktigt att olika offentliga system
            uppmuntrar människor att utbilda sig under olika skeden av livet.
            Det ska finnas drivkrafter att utvecklas och att tillgodogöra
            sig ny kunskap. Av det här skälet bör en översyn göras av reglerna
            kring sjukpenninggrundande inkomst.
          </p>
          <p xml:id="i-Y9oXYhAVd4jF5acmoobLZb">
            Den sjukpenninggrundande inkomsten styr som bekant vilken ersättningsnivå
            man får om man erhåller föräldrapenning, tillfällig föräldrapenning
            eller sjukpenning. Utgångspunkten är att man enbart har en sjukpenninggrundande
            inkomst om man har en arbetsinkomst. Man har dock rätt att under
            vissa förhållanden behålla sin sjukpenninggrundande inkomst, även
            om man går från arbete till en verksamhet som inte ger arbetsinkomster.
            Det gäller bland annat om man studerar men enbart om man finansierar
            sina studier med studiestöd. Den som i unga år studerade med studiestöd
            under de maximala sex åren kan inte finansiera studier med studiestöd
            som vuxen och får således inte heller behålla sin sjukpenninggrundande
            inkomst, om vederbörande väljer att studera i vuxen ålder.
          </p>
          <p xml:id="i-BiL75gzX3hdYFWv5WtDDjj">
            Detta framstår som en tveksam ordning om man vill uppmuntra det
            livslånga lärandet. Den 35-åring som inte har bedrivit akademiska
            studier, och som i vuxen ålder väljer att göra ett uppehåll i
            sitt yrkesliv för att börja studera, har rätt till studiestöd
            och därmed också rätt att behålla sin sjukpenninggrundande inkomst.
            Den 35-åring som läste i unga år men som vill byta yrkesbana,
            till exempel för att långsiktigt ha bättre möjligheter att försörja
            sig, måste finansiera sitt uppehälle under studietiden på egen
            hand och förlorar dessutom sin sjukpenninggrundande inkomst. Rör
            det sig om en kvinna som blir gravid handlar det om stora belopp
            i föräldrapenning som hon förlorar till följd av sitt beslut att,
            på egen bekostnad, leva upp till idealet om det livslånga lärandet.
          </p>
          <p xml:id="i-TyKFDnAc3QMGggvt1cT1Yn">
            Det finns en situation då man kan få behålla sin sjukpenninggrundande
            inkomst om man studerar utan studiestöd, nämligen om man är ledig
            från en anställning eller från ett eget företag och bedriver studier
            inom sitt eget yrkesområde. Den som vill lämna ett yrkesområde
            med dåliga framtidsförutsättningar möter alltså ett offentligt
            system som innehåller drivkrafter som leder i rakt motsatt riktning:
            skomakare, bliv vid din läst.
          </p>
          <p xml:id="i-ApUmofwaMViZteDgJgaiRz">
            Det är svårt att se varför reglerna om sjukpenninggrundande inkomst
            är utformade så att de aktivt motverkar människors önskan att
            byta spår i yrkeslivet. Det är också svårt att se varför den som
            bekostar sina studier med egna medel ska möta ett mindre generöst
            system än den som finansierar studierna med offentligt studiestöd.
          </p>
          <p xml:id="i-Ee8p46abYZRgo9UDMNxoXq">
            Det finns goda skäl att se över reglerna om sjukpenninggrundande
            inkomst för studerande. Det tycks onekligen föreligga argument
            för att ha samma regler, oavsett om man studerar med eller utan
            studiestöd, och oavsett om man studerar inom eller utom sitt yrkesområde.
            Det skulle vara ett steg på vägen mot offentliga system som än
            mer främjar det livslånga lärandet.
          </p>
        </div>
        <div xml:id="i-3fLKmv7X7ri7Eobh7DC4tw" type="signatureBlock">
          <list xml:id="i-LWVs7BvbZEEDzSgBouPPud">
            <item xml:id="i-TMk1X6EnGU6H44sT5QDqAM" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
