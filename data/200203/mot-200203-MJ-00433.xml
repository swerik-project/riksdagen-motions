<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0433/mot_200203_MJ_0433-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ433 pnr: c562
          </p>
          <p>
            Motion till riksdagen 2002/03:MJ433
          </p>
          <p>
            av Sven Bergström och Birgitta Carlsson (c)
          </p>
          <p>
            SMHI:s vädervarningar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att SMHI skall ges ett uttryckligt uppdrag
            att utan dröjsmål och utan kostnad via Internet tillhandahålla
            sådana observationer och MHO-data som kan vara av betydelse för
            den enskilde medborgaren som underlag för dennes beslut om skydd
            mot väderrelaterade skador.
          </p>
          <p>
            Motivering
          </p>
          <p>
            SMHI:s verksamhet och verksamhetsform har nyligen utretts av
            Statskontoret. I rapporten Prognos för SMHI — myndighet, bolag
            eller både och? (2002:3) presenteras slutsatserna. Här förutspås
            en liberalisering när det gäller att kostnadsfritt tillhandahålla
            basdata om nederbörd, vattenstånd och liknande (så kallade MHO-data,
            står för meteorologisk, hydrologisk och oceanografisk). Det tycks
            dock som om man inte har tänkt på att inte bara olika myndigheter
            utan också vanliga medborgare kan ha stort intresse av att ha
            direkt tillgång till aktuella data, till grund för egna beslut
            om skadeförebyggande åtgärder. Det förhärskande perspektivet är
            det klassiska: Myndigheterna samlar in information och bearbetar
            den till en färdig slutsats (i detta fall en prognos eller varning),
            som presenteras för folket. Naturligtvis ska SMHI fortsätta att
            utarbeta prognoser och varningar och gå ut med dem via i förväg
            upparbetade kanaler, men med Internet finns nu möjlighet att även
            låta alla medborgare ta del av den information som dom anser relevant,
            och dra sina egna slutsatser. Ser man hotande moln torna upp sig
            vid horisonten ska man kunna gå in på Internet och se en sekvens
            av färska radarbilder som visar om regnet är på väg mot en, hur
            intensivt det är, hur snabbt det rör sig osv. Bor man vid en älv,
            och vattnet börjar stiga farligt högt, så ska man kunna gå in
            och se om
          </p>
          <p>
            [PA Lä
          </p>
          <p>
            MOT. 2002/03
          </p>
          <pb facs="riksdagen-motions-pdf/data/200203/mot_200203_MJ_0433/mot_200203_MJ_0433-0002.pdf"/>
          <p>
            2002/03:MJ433
          </p>
          <p>
            vattenståndet någon mil uppströms har fortsatt att stiga eller
            om det är på väg att kulminera. I bägge fallen kan man få information
            som hjälper en att fatta rätt beslut om att skydda liv och egendom
            mot vattenskador. Exemplen kan flerfaldigas. Kostnaden för att
            lägga ut dessa uppgifter på Internet är förmodligen mycket liten,
            särskilt i jämförelse med de skadekostnader som kan sparas in.
            Däremot kommer sannolikt ett sådant förfarande att innebära att
            SMHI tappar en del av de intäkter man får idag genom att sälja
            väderinformation till lantbrukare, affärsidkare, media och andra.
          </p>
          <p>
            Stockholm den 22 oktober 2002
          </p>
          <p>
            Sven Bergström (c) Birgitta Carlsson (c)
          </p>
        </div>
      </div>
    </body>
  </text>
</TEI>
