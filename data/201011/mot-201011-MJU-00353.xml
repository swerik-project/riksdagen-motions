<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00353">
  <teiHeader>
    <fileDesc>
      <titleStmt>
        <title>Östersjön</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Östersjön</title>
          <idno type="rdwebb">GY02MJ353</idno>
          <rs type="number">MJ353</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ353/text</ref>
          <ref type="dokument_url_html">http://data.riksdagen.se/dokument/GY02MJ353</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ353</ref>
          <ref type="doc">http://data.riksdagen.se/fil/9FB58600-370C-4D54-A8F3-C023BEBC805C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sgpc3MdBh5kWB1GN5uZuqP" type="signed"/>
        <correspContext corresp="i-Sgpc3MdBh5kWB1GN5uZuqP">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="numbering" xml:id="i-Qbz9YMQcSYUEjTuKFa85nA">
          <date when="2010-10-28"/>
        </correspAction>
        <correspAction type="submission" xml:id="i-PSbmXvDG6CJMEbesxcDS8i">
          <date when="2010-10-26"/>
        </correspAction>
        <correspAction type="transfer" xml:id="i-6oMoqydrCJTjyvK6z5Dp74">
          <date when="2010-10-26"/>
        </correspAction>
        <correspAction type="assigned" xml:id="i-JyDovSgbBwNp4Y6mbyArRY"/>
        <correspContext corresp="i-JyDovSgbBwNp4Y6mbyArRY">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EJMQVy2idEDM3hrGcVUfn7">
            Förslag till riksdagsbeslut
          </head>
          <p xml:id="i-4d3gLJ7FaLhk46DSJQ1jPV">
            Riksdagen tillkännager för regeringen som sin mening vad som
            anförs i motionen om åtgärder kring Östersjön.
          </p>
        </div>
        <div type="motContent">
          <head type="h1" xml:id="i-Qc4imA3PVvG2kEXPKEWAA7">
            Motivering
          </head>
          <p xml:id="i-HJDTmUaoBEiTu97icyvEnb">
            Den nuvarande regeringen har, med en offensiv och framåtsyftande
            havspolitik, tagit viktiga steg för att komma till rätta med övergödningen
            och andra miljöproblem rörande Östersjön.
          </p>
          <p xml:id="i-PSuk43SgJXPaJ7mHB8z7ij">
            Även med den övergripande klimatfrågan i fokus, är det angeläget
            att vi inte släpper andra miljöfrågor ur sikte. En viktig fråga
            för oss i Sverige är just värnandet av Östersjöns unika natur
            med dess bräckta och skiktade vatten. Östersjön är ett mycket
            känsligt hav, med en fauna som på många sätt skiljer sig åt från
            den i andra hav. Då det ofta finns endast ett fåtal arter inom
            varje grupp blir ekosystemet dessutom extra sårbart, och när exempelvis
            blåstång och torsk minskat har detta fått stora återverkningar
            på andra arter.
          </p>
          <p xml:id="i-9Kv2E7REkRgTGrKcKvBpU5">
            De ekologiska förändringarna som följt på övergödningen är stora,
            vilket gynnat vissa arter men försämrat livsbetingelserna för
            andra. Exempelvis påverkas ekonomiskt viktiga arter såsom torsken
            negativt, medan alger gynnas och mängden växtplankton ökar vilket
            bland annat ger upphov till stora algblomningar och syrefria bottnar.
            De senaste årens blomning av blågrönalger beror till dels på just
            den höga förekomsten av fosfor.
          </p>
          <p xml:id="i-6FUhPwPd4xZJwn2gAi2BR5">
            Hotet mot torsken beror bland annat på att syrebristen i djupvattnet
            tar död på torskens ägg. Ändå är det en speciell torsk i Östersjön
            som anpassat sig till den låga salthalten och kan föröka sig här
            trots det bräckta vattnet. Västerhavstorskens ägg flyter vid ca
            30 promilles salthalt, medan Östersjöns torskägg flyter redan
            vid 12 promille. Men om det är brist på syre i det djupvatten
            som har tillräckligt hög salthalt för att äggen ska flyta blir
            det ändå problem och torskleken lyckas alltmer sällan. Syrebristen
            beror på övergödningen.
          </p>
          <p xml:id="i-9nJq2usUyTr4hgeEg9YXnA">
            Övergödningen av Östersjön är ett allvarligt problem, och bedömningar
            görs att tillförseln av kväve och fosfor behöver halveras. De
            ämnen som orsakar övergödning kommer till stor del till havet
            från land via våra vattendrag. Därför är det angeläget att exempelvis
            industri och jordbruk anpassar sig för att minska övergödningen,
            men även som enskilda måste vi vara beredda på anpassning. Detta
            innebär stora krav på förändringar, inte bara i Sverige utan även
            i de nationer vi delar Östersjön med.
          </p>
          <p xml:id="i-2kfrsCCg19tQbU6BbK9iUv">
            Samarbetet kring Östersjön sker i dag primärt inom Helcom, Helsingforskommissionen
            för skydd av Östersjöns marina miljö, och genom EU. Alla länder
            kring Östersjön är i dag medlemmar i EU, förutom Ryssland. Ryssland
            ingår dock i Helcom, varför detta samarbete fortsatt är viktigt.
            Sedan 2007 finns Helcoms aktionsplan för Östersjön, och under
            Sveriges ordförandeskap i EU hösten 2009 antogs EU:s strategi
            för Östersjöregionen, samtidigt som Sverige fick stöd för att
            Östersjön skulle utses till ett pilotprojekt inom ramen för EU:s
            marina direktiv.
          </p>
          <p xml:id="i-T2kSdeBvzPSRdQpGQwSCTV">
            Dessvärre finns det en historik av att de överenskommelser som
            gjorts tidigare fullföljts i ett alltför långsamt tempo. Därför
            är det viktigt att regeringen nu när Sverige är ordförande i Helcom
            fortsätter att följa utvecklingen noggrant. Sverige måste också
            våga driva en offensiv Östersjöpolitik i relation till våra grannar
            och bland annat arbeta för:
          </p>
          <p xml:id="i-EtJ6es2rWN8d4jpxEbjFfq">
            Ett förbud för fosfor i tvättmedel införs på EU-nivå. Detta har
            Sverige redan gjort, och det visade sig att omställningen var
            lättare att genomföra än förväntat.
          </p>
          <p xml:id="i-VdsbLRwrJmY8nHsm8t6Yx2">
            Samtliga s.k. hot-spots åtgärdas skyndsamt. Helcom identifierade
            ursprungligen 162 särskilt allvarliga punktkällor till utsläpp.
            Många av dessa har nu åtgärdats, men långt ifrån alla.
          </p>
          <p xml:id="i-5M41L31vSvAhUVhQWeZWcW">
            Åtgärder mot den kustnära övergödningen inom lantbruket prioriteras.
            Utöver de särskilt allvarliga punktkällorna, finns de mer diffusa
            utsläppen inom framför allt jordbruket som ännu inte åtgärdats.
            Sverige står för 510 % av övergödningen av Östersjön. När det
            gäller önskvärda svenska åtgärder för att minska föroreningarna
            i Östersjön framstår en minskning av den kustnära övergödningen
            som prioriterad. Jordbruket bidrar med 45 % av den svenska kvävebelastning
            på havet som orsakas av människan, medan enskilda avlopp och reningsverk
            bidrar med 33 %, nedfall av luftburna kväveföreningar med 14 %
            och övrigt med 8 %. Nedfallet av kväveföreningar är dock till
            stor del orsakat av utsläpp utanför Sverige.
          </p>
          <p xml:id="i-Xukih8qzNd7FfKFC55HsyB">
            Ett nätverk av marina skyddade områden skapas, för att värna
            artrikedomen och den unika miljön i Östersjön.
          </p>
        </div>
        <div type="motSignatures">
          <list>
            <item xml:id="i-DwxRxabyav7P1pAnh9zFUD" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
