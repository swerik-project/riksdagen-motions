<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00106">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__106/mot_1960__ak__106-001.pdf"/>
      <fw xml:id="i-SQcnQi2fdzRSvBo6hJDTyV">
        2 Motioner i Andra kammaren, nr 106 år 1960
      </fw>
      <div xml:id="i-5Vu1iFMiaydYKos8WFdGYg" type="motHeader">
        <div xml:id="i-3fugH5G4uwq4npjH3Z3xq7" type="motTitle"/>
        <div xml:id="i-GWqz3RD2juYuVCEt6ZNahW" type="motSubmissionInfo"/>
      </div>
      <div xml:id="i-VdBncxtF3jgBzuAL7uJThs" type="motBody">
        <div xml:id="i-FfdMxoFp53v6Y5i6VuJPDd">
          <p xml:id="i-9bSuak2fbfASLv5hDVz5fU">
            Nr 106
          </p>
          <p xml:id="i-DG9UhAcQob4kjrsXB51MVo">
            Av fru Renström-Ingenäs m. fl., om anslag för bidrag till Cen-
            tralkommittén för svenskt tekniskt bistånd.
          </p>
          <p xml:id="i-17aovemo2tAmJDe2W4LVoG">
            Ett av 1960-talets dominerande problem kommer att gälla frågan
            om de mindre utvecklade ländernas möjligheter att inhämta en del
            av de industri- aliserade ländernas ekonomiska och sociala försprång.
            även om det allmänt inses, att deras framåtskridande i huvudsak
            är beroende av deras egen för- måga att mobilisera sina resurser
            i form av naturrikedomar, kapital och mänsklig arbetskraft, är
            det numera lika klart, att deras ansträngningar i den riktningen
            icke kommer att lyckas utan ett omfattande bistånd från län- der
            i en gynnsammare situation. Att Sverige både ekonomiskt och politiskt
            sett har goda förutsättningar att lämna sådant bistånd torde inte
            kunna bestridas. | En fortsatt ökning av Sveriges medverkan i
            det internationella ekonomiska och sociala uppbyggnadsarbetet
            är beroende av den svenska allmänhetens inställning till saken.
            Offentliga initiativ och stödåtgärder måste till för att skapa
            det nödvändiga opinionsunderlaget. Vissa sådana åtgärder har före-
            tagits, t. ex. stödet åt Centralkommittén för svenskt tekniskt
            bistånd, men ytterligare och effektivare åtgärder erfordras. Ett
            av de verksammaste medlen att i allmänhetens medvetande flytta
            in de underutvecklade ländernas problem och att i samband därmed
            tvinga till ett ställningstagande till frågan om vårt lands förpliktelser
            i samman- hanget utgör insamlingsverksamheten. År 1955 genomfördes
            insamlingen &gt;» Sverige hjälper». Den gav ett netto på omkring
            3 miljoner kronor, med vars hjälp viktiga hjälpinsatser kunnat
            genomföras. Sedermera har ytterligare omkring 500 000 kronor tillförts
            insamlingen. Medlen är nu i det närmaste förbrukade på en barnklinik
            i Etiopien, ett familjeplaneringsprojekt på Ceylon, ett elevhemsbygge
            i anslutning till en svensk yrkesskola i Pakistan samt en viss
            kursverksamhet i Sverige. Centralkommittén har därför till- kännagivit
            sin avsikt att 1961 återkomma med en ny Sverige hjälper-insam-
            ling. Det är nödvändigt att skaffa ytterligare medel för ett fullföljande
            och en utvidgning av verksamheten. Men givetvis kommer insamlingen
            också att bli ett viktigt hjälpmedel att påverka den allmänna
            opinionen. Dylika hjälpaktioner brukar möta den invändningen att
            insamlingar icke kan lösa de underutvecklade ländernas problem.
            Ansvaret för denna väldiga uppgift bör ej läggas på enskilda människor
            och göras beroende av deras tillfälliga penninggåvor, utan det
            bör ankomma på staten att lämna nödiga anslag. Dessa invändningar
            har ett visst fog för sig, och om de blir allmänt utbredda motverkar
            de den opinionsbildande effekten i insamlingen.
          </p>
          <pb facs="riksdagen-motions-pdf/data/1960/mot_1960__ak__106/mot_1960__ak__106-002.pdf"/>
          <fw xml:id="i-A4GfKeQfV3afCBPhkBJ8Ca">
            Motioner i Andra kammaren, nr 106 år 1960 3
          </fw>
          <p xml:id="i-JdWS9CRiK4mwteTCQrimd4">
            Undertecknade motionärer håller före att staten på ett verkningsfullt
            sätt kunde påverka denna hjälpaktion och dess resultat genom att
            på förhand utfästa sig att, utöver de medel som i Kungl. Maj:ts
            proposition anvisats för Centralkommitténs verksamhet, intill
            en viss maximigräns tillskjuta en summa motsvarande det insamlade
            beloppet och för samma ändamål, som insamlingen skall tillgodose.
            En sådan utfästelse skulle icke blott gynna denna insamlings verksamhet
            och leda till ett bättre resultat utan även påverka opinionsbildningen
            i lan- det till förmån för ökade svenska engagemang i biståndsverksamheten.
            Sam- tidigt skulle invändningar mot anspråken på enskilda personers
            offervilja undanröjas, eftersom varje givare skulle veta att varje
            skänkt krona auto- matiskt utlöste en motsvarande insats från
            statens sida. I bilaga 5 till statsverkspropositionen år 1956
            anfördes att det goda resul- tatet av insamlingen »Sverige hjälper»
            våren 1955 borde motsvaras av en för- stärkt insats från statsmakternas
            sida. Konkret tog sig denna synpunkt ut- tryck i en anslagshöjning,
            särskilt till stipendier. Det synes uppenbart att den grundsyn
            som låg bakom regeringens ställningstagande, nämligen att de enskilda
            ansträngningarna på förevarande område bör mötas med för- ståelse
            och uppmuntran från statsmakternas sida, alltjämt äger giltighet.
            Utfästelsen om ökade statliga bidrag som följd av enskilda ansträngningar
            borde emellertid givas före insamlingsaktionen. Den uppmuntrande
            effekten skulle därigenom bli mera verkningsfull. Med hänsyn till
            insamlingsresultatet 1955 samt opinionsbildningen där- efter torde
            statens åtagande böra bli generöst och maximeras till 6 miljoner
            kronor. Medlen bör överlämnas till Centralkommittén dels vid utgången
            av budgetåret 1960/61 med ett belopp motsvarande de då insamlade
            medlen, dels vid påföljande budgetårsskifte med den eventuella
            återstoden intill ett belopp av nyss angiven storlek. Med hänsyn
            härtill bör anslaget få karak- tären av reservationsanslag med
            tidsbegränsning intill den 30 juni 1962. Med anledning av vad
            som här sagts vill vi sålunda hemställa, att riksdagen beslutar
            att ett reservationsanslag om 6 miljoner kronor anvisas för budgetåret
            1960/61 för ovan angivna ändamål, samt att utbetalningar från
            anslaget får ske intill den 30 juni 1962.
          </p>
          <p xml:id="i-L4GkavPzPiyNpThSwGvdWH" type="date">
            Stockholm den 25 januari 1960
          </p>
          <div xml:id="i-QQqq8KkRNza8aFdqAAGyqz" type="signatureBlock">
            <p xml:id="i-Kg9dqG5KXwVx5si7usMs3Z" who="unknown" type="signature">
              Lena Renström-Ingenäs Rosa Svensson Nils Kellgren Annie Jäderberg
              Ragnar Lassinantti Marta Lindberg Evert Svensson John Lundberg
              Lisa Johansson
            </p>
          </div>
          <p xml:id="i-UAwmfgUwSM9TBQr6ZkmRHt">
            Kungälv
          </p>
        </div>
      </div>
    </body>
  </text>
</TEI>
