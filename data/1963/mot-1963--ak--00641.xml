<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00641">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__641/mot_1963__ak__641-001.pdf"/>
      <fw xml:id="i-MA2xrFUxhJ8K7CMxUgNa1n">
        10 Motioner i Andra kammaren, nr 641 år 1963
      </fw>
      <div xml:id="i-BBDvbPWdfSjcw1pCAfvCfG" type="motHeader">
        <div xml:id="i-KQXRotT1Khqxk1XSqhm2oV" type="motTitle"/>
        <div xml:id="i-E2qCbKPe4w17mPQNqPcycT" type="motSubmissionInfo"/>
      </div>
      <div xml:id="i-BV8g8u133yh41pfDLxW2RG" type="motBody">
        <div xml:id="i-6foSDQtSvJoYXBaadPyuoS">
          <p xml:id="i-Epd6jdMFT2noKJSYbaF62y">
            Nr 641
          </p>
          <p xml:id="i-NLLsmBWXLLyCtmeUv5YQe1">
            Av herr Enskog och fröken Elmén, om skyldighet för åklagare att
            i brottmål föra talan för försäkringsgivare m. fl.
          </p>
          <p xml:id="i-Q66D4SfbnQgykWCf1NjNQm">
            (Lika lydande med motion nr 531 i Första kammaren)
          </p>
          <p xml:id="i-4XHv2DE53tFrQG6mA7bHWt">
            Enligt 22 kap. 1 $ rättegångsbalken må talan om enskilt anspråk
            i anled- ning av brott föras i samband med åtal för brottet. Grundas
            anspråket å brott, som hör under allmänt åtal, är enligt 2 8 samma
            kapitel åklagaren på målsägandens begäran skyldig att i samband
            med åtalet förbereda och utföra även målsägandens talan, om det
            kan ske utan olägenhet och hans anspråk ej befinnes obefogat.
            Enligt 45 kap. 5 $ andra stycket rättegångs- balken må åklagaren
            och målsäganden, sedan åtal väckts, utan stämning väcka talan
            om enskilt anspråk på grund av brottet, om rätten med hänsyn till
            utredningen och andra omständigheter finner det lämpligt. Flertalet
            underdomstolar lär alltsedan rättegångsbalkens tillkomst ha tillämpat
            stadgandena så, att icke blott den, som omedelbart tillfogats
            skada på grund av brottet, utan även allmänna försäkringskassor,
            försäkrings- givare samt andra, som på grund av lag eller avtal
            ersatt den skadelidande och därigenom trätt i hans ställe, ägt
            att få sitt anspråk på ersättning prövat utan stämning, om rätten
            funnit detta lämpligen kunna ske. Åkla- garna har också i betydande
            omfattning åtagit sig att i dylika fall föra den skadelidandes
            talan. I ett av högsta domstolen genom beslut den 20 mars 1962
            avgjort mål (N.J.A. 1962 s. 174) har högsta domstolen i strid
            med berörda praxis en- hälligt funnit att blott anspråk som grundar
            sig enbart på brottet får väc- kas utan stämning. Grundas anspråket
            även på annan omständighet, så- som försäkringsavtal, utbetalning
            av lön till skadad under sjukdom eller dylikt, kan talan icke
            prövas utan stämning. Med anledning av högsta dom- stolens principavgörande
            har riksåklagaren i cirkulärskrivelse till rikets åklagare den
            19 april 1962 erinrat dessa att åklagaren varken är förpliktad
            eller berättigad att yrka ersättning till försäkringsbolag eller
            annan, som ersatt skadan och inträtt i den skadelidandes ställe.
            Bestämmelserna om rätt för målsägande att få talan om enskilt
            anspråk prövad i samband med åtalet, om rätt för målsägande att
            utan stämning väcka sådan talan och om skyldighet för åklagaren
            att i dylika fall föra målsägandens talan har tillkommit för att
            göra det lättare för målsäganden att få sin talan prövad i brottmålet.
            Detta är uppenbarligen ur många syn-
          </p>
          <pb facs="riksdagen-motions-pdf/data/1963/mot_1963__ak__641/mot_1963__ak__641-002.pdf"/>
          <fw xml:id="i-CrA5HMnwUwy3YScfCCq79u">
            Motioner i Andra kammaren, nr 641 år 1963 11
          </fw>
          <p xml:id="i-Pa1zZUVQ5ToindDn5gbYSm">
            punkter av värde. Att målsäganden kan på ett enkelt och praktiskt
            sätt få sin talan prövad i brottsmålet är för honom av betydelse,
            så mycket mera som målsägandens möjlighet att utfå skadestånd
            i praktiken för honom ofta ter sig oviss och målsäganden därför
            av naturliga skäl är obenägen att nedlägga arbete och kostnader
            på att förbereda och utföra sin talan. För domstolen medför det
            betydande fördelar att talan kan väckas på det förenklade sätt
            som ovan angivits. Särskilt gäller detta vid rådhusrätterna, där
            civilmål och brottmål ofta handläggs på olika avdelningar. Väcks
            talan genom stämning måste målet först förberedas i den ordning
            som gäller för civila mål och därefter sammanslås med brottmålet.
            Detta medför såväl tids- utdräkt som ett i flertalet fall onödigt
            arbete med dubbel diarieföring, sär- skild delgivning, beslut
            om överflyttning m. m. Svårigheter med samord- ning av målen kan
            också uppstå. Även ur det allmännas synpunkt i vidare bemärkelse
            är det en fördel att talan om skadeståndsanspråk och andra enskilda
            anspråk, där så lämp- ligen kan ske, handläggs i brottmålet, dit
            de till sin natur hör. För ett naturligt betraktelsesätt framstår
            det som en primär reaktion då brott be- gåtts att gärningsmannen
            i mån av förmåga gottgör den genom brottet uppkomna skadan. Denna
            grundsats har funnit ett uttryck i 6 $ lagen om villkorlig dom.
            Enligt detta lagrum skall den villkorligt dömde, om han förpliktats
            ersätta genom brottet uppkommen skada, göra vad i hans för- måga
            står för att fullgöra sin skyldighet därutinnan. Vid ett stort
            antal domstolar åläggs också i samband med villkorlig dom den
            tilltalade regel- mässigt jämlikt 8 $ samma lag att helt eller
            delvis genom lämpligt avpas- sade avbetalningar gottgöra den genom
            brottet uppkomna skadan. även villkorligt frigiven torde kunna
            åläggas skyldighet att underkasta sig för- fogande över arbetsförtjänst
            för gäldande av skadestånd. Denna möjlighet torde emellertid sällan
            bliva av praktisk betydelse om icke skadestånds- skyldigheten
            fastställts i brottsmålsdomen. I den mån till ovillkorligt fri-
            hetsstraff dömda, såsom numera i viss utsträckning sker, erhåller
            avtals- enlig lön, ökar frågan i betydelse. Några bärande sakliga
            skäl att ur procedursynpunkt göra skillnad mel- lan målsägande,
            som omedelbart drabbats av skadan, och den som i anled- ning av
            försäkring eller annat förhållande inträtt i den skadelidandes
            rätt föreligger icke. De skadeståndsanspråk varom nu är fråga
            är enligt vad erfarenheten visar i det alldeles övervägande antalet
            fall av mycket enkel natur och kan med fördel upptas till behandling
            i brottmålet utan vare sig stämning eller civil förberedelse.
            Är så icke fallet, föreligger möjlighet för domstolen att hänvisa
            vederbörande att efter stämning föra sin talan eller, om talan
            redan upptagits, utskilja anspråket till särskild civil rätte-
            gång. Några olägenheter av den hittills vid underdomstolarna i
            stor ut- sträckning tillämpade praxis har veterligen ej yppats.
            Högsta domstolens avgörande torde ej heller, såvitt referatet
            ger vid handen, grunda sig på
          </p>
          <pb facs="riksdagen-motions-pdf/data/1963/mot_1963__ak__641/mot_1963__ak__641-003.pdf"/>
          <fw xml:id="i-Rm9yJESS1Tj2xskdh83P8a">
            12 Motioner i Andra kammaren, nr 641 år 1963
          </fw>
          <p xml:id="i-L3Wm9zXsNDMSPusu2SdvUe">
            något övervägande av de praktiska fördelarna med den ena eller
            andra anordningen utan på en formaljuridisk tolkning av lagrummen,
            stödd av vissa uttalanden i förarbeten till rättegångsbalken och
            litteratur. På grund av vad sålunda anförts och då någon ändring
            i den av högsta domstolen antagna lagtolkningen, till vilken riksåklagaren
            anslutit sig, svårligen kan förväntas utan lagändring, får vi
            härmed hemställa, att riksdagen måtte besluta att hos Kungl. Maj:t
            göra framställning om utredning angående sådan ändring i rät-
            tegångsbalken att även den som på grund av försäkring eller eljest
            inträtt i målsägandens rätt skall äga väcka ta- lan utan stämning,
            om rätten finner det lämpligen kunna ske, samt att åklagaren jämväl
            i dessa fall skall vara skyldig att i samband med åtalet förbereda
            och utföra den skade- lidandes talan, om det kan ske utan olägenhet
            och hans anspråk ej finnes obefogat.
          </p>
          <p xml:id="i-16pJY9yzj3Jod2mUtXcUAE" type="date">
            Stockholm den 26 januari 1963
          </p>
          <div xml:id="i-QbozznLo4K5r7rxWYtzZDA" type="signatureBlock">
            <p xml:id="i-LoDQzrziFCK8KLLwLGR1hj" who="unknown" type="signature">
              C. -G. Enskog Brita Elmén
            </p>
          </div>
        </div>
      </div>
    </body>
  </text>
</TEI>
