<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03865">
  <teiHeader>
    <fileDesc>
      <titleStmt>
        <title>med anledning av skr. 2020/21:92 En god arbetsmiljö för framtiden - regeringens arbetsmiljöstrategi 2021-2025</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3865 av Ali Esbati m.fl. (V)</title>
          <idno type="rdwebb">H8023865</idno>
          <rs type="number">3865</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023865/text</ref>
          <ref type="dokument_url_html">http://data.riksdagen.se/dokument/H8023865</ref>
          <ref type="dokumentstatus_url_xml">http://data.riksdagen.se/dokumentstatus/H8023865</ref>
          <ref type="docx">http://data.riksdagen.se/fil/6CEA7878-6C8D-47CB-B192-4C8696A9C792</ref>
          <ref type="pdf">http://data.riksdagen.se/fil/57F9CB6A-F7E7-436B-BBAF-2E8681ACC900</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DebmXjDJb8U5qVHE4J5stU" type="basedOn"/>
        <correspContext corresp="i-DebmXjDJb8U5qVHE4J5stU">
          <ref>Skrivelse 2020/21:92</ref>
        </correspContext>
        <correspAction xml:id="i-DtqhWZhD21ztQsB5PDC9H4" type="signed"/>
        <correspContext corresp="i-DtqhWZhD21ztQsB5PDC9H4">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-HwjymqCgAkVLiAzbPshYcA" type="submitted">
          <date when="2021-02-24"/>
          <time when="13:47:41"/>
        </correspAction>
        <correspAction xml:id="i-YPrzbVMuURufSD47uzLGpx" type="reviewed">
          <date when="2021-03-01"/>
          <time when="17:11:48"/>
        </correspAction>
        <correspAction xml:id="i-GehkjMTZGhu1Psi22Syp66" type="dismissed">
          <date when="2021-03-02"/>
        </correspAction>
        <correspAction xml:id="i-Tx4ct6KQDxbtKzSUXps24F" type="referred">
          <date when="2021-03-03"/>
        </correspAction>
        <correspAction xml:id="i-7Cw6vPomVNw3x6337m4xUA" type="assigned">
          <date when="2022-03-24"/>
          <time when="18:03:12"/>
        </correspAction>
        <correspContext corresp="i-7Cw6vPomVNw3x6337m4xUA">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-5XA7TFUtTdqN732yxDPwdt" type="behandlas_i"/>
        <correspContext corresp="i-5XA7TFUtTdqN732yxDPwdt">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CKjCoPjAJq2a5TA4pgfpKX" type="motHeader">
        <div xml:id="i-AKS5fAQ2q8wNC3JQiXB8TP" type="motTitle">
          Motion till riksdagen 2020/21:3865 av Ali Esbati m.fl. (V) med
          anledning av skr. 2020/21:92 En god arbetsmiljö för framtiden
          – regeringens arbetsmiljöstrategi 2021–2025
        </div>
      </div>
      <div xml:id="i-3oeQ9iUH9m8Wes98NW46SZ" type="motBody">
        <div xml:id="i-Pn23wUG2sEKuY3fU2jyFKL" type="motProposal" subtype="förslag">
          <head xml:id="i-G516age8qqd4jEmMGVKpaH">
            Förslag till riksdagsbeslut
          </head>
          <list xml:id="i-a8TxSjgoTEYpaAaJPYwez" style="ol">
            <item xml:id="i-SgJTCzBjDaiVueKc3TjnJt">
              Riksdagen ställer sig bakom det som anförs i motionen om att
              regeringen årligen i budgetpropositionen bör redogöra för vilka
              åtgärder man vidtar för att människor ska kunna arbeta längre
              och tillkännager detta för regeringen.
            </item>
            <item xml:id="i-Jugefvn1SzaBdBz3txw9PV">
              Riksdagen ställer sig bakom det som anförs i motionen om att
              regeringen skyndsamt bör tillsätta en utredning med uppdrag att
              tydliggöra arbetsmiljöansvaret inom den s.k. gigekonomin och tillkännager
              detta för regeringen.
            </item>
          </list>
        </div>
        <div xml:id="i-XPZnQzuFnNdQC5HPeQrmvS" type="motContent">
          <head xml:id="i-FLaVaK1vSBtoSu5jfoCzFx" type="h1">
            Skrivelsens huvudsakliga innehåll
          </head>
          <p xml:id="i-CgUSdbeEwZXe1A4mjxP8m6">
            I skrivelsen presenterar regeringen sin arbetsmiljöstrategi för
            2021–2025. Arbets­miljöstrategin anger regeringens långsiktiga
            politiska inriktning för området under de kommande fem åren. I
            skrivelsen presenteras hur strategin styr mot uppsatta mål, genomförande
            av strategin samt hur den ska följas upp. Myndigheterna på arbets­miljöområdet
            får i uppdrag att ta fram åtgärdsplaner, vilket ger dem en mer
            fram­trädande och tydligare roll att stödja genomförandet av arbetsmiljöstrategin.
            Regeringen kommer att fortsätta ha ett forum för dialog med arbetsmarknadens
            parter. Det över­gripande målet för arbetsmiljöstrategin är det
            av riksdagen beslutade målet för arbets­livspolitiken om goda
            arbetsvillkor och möjlighet till utveckling i arbetet för både
            kvinnor och män (prop. 2011/12:1 utg.omr. 14 avsnitt 4.3, bet.
            2011/12:AU2, rskr. 2011/12:88) samt regeringens mål om en arbetsmiljö
            som förebygger ohälsa och olycks­fall, som motverkar att människor
            utestängs från arbetet, som tar hänsyn till människors olika förutsättningar
            och som bidrar till utveckling av både individer och verksamheter
            (prop. 2020/21:1 utg.omr. 14 avsnitt 5.1). Delmålen för arbetsmiljöstrategin
            är följande:
          </p>
          <list xml:id="i-4T8LJxdUwuCNFPDpMpWtL8" style="ul">
            <item xml:id="i-MaM1rwa9rWHEw6a1vK119R">
              Ett hållbart arbetsliv – alla ska kunna, orka och vilja jobba
              ett helt arbetsliv.
            </item>
            <item xml:id="i-PazPz71zxgTQbosdZq2MfB">
              Ett hälsosamt arbetsliv – arbetslivet ska bidra till utveckling
              och välbefinnande.
            </item>
            <item xml:id="i-8amCBMRj2xyJ9SKb6xiJTv">
              Ett tryggt arbetsliv – ingen ska riskera liv eller hälsa på grund
              av jobbet.
            </item>
            <item xml:id="i-TLvZ4ggnZJzZr2rwKqDYrw">
              En arbetsmarknad utan brott och fusk – en bristfällig arbetsmiljö
              ska aldrig vara ett konkurrensmedel.
            </item>
          </list>
          <head xml:id="i-EQLbr3YcYAYvVNMBVmn6cJ" type="h1">
            Vänsterpartiets ståndpunkt
          </head>
          <p xml:id="i-WoyE8Sjazoj6JioDTujAf1">
            Alla människor har rätt att arbeta i en trygg och säker arbetsmiljö
            som ger yrkesmässig och personlig utveckling – en arbetsmiljö
            som gör det möjligt att avsluta sitt yrkesliv med bibehållen fysisk
            och psykisk hälsa. I dag finns det stora brister i arbetsmiljön
            på svensk arbetsmarknad och många aspekter av arbetsmiljön har
            försämrats över tid. För att åtgärda bristerna och vända den negativa
            utvecklingen krävs dels tydliga mål, dels en tydlig beskrivning
            av hur dessa mål ska uppnås och följas upp. Vänsterpartiet anser
            att regeringens arbetsmiljöstrategi för 2021–2025 till stora delar
            uppfyller dessa krav. Vi har dock ett antal synpunkter på skrivelsens
            innehåll. I det följande redogör vi för våra synpunkter på skrivelsens
            olika delar.
          </p>
          <head xml:id="i-9HygTZLJF8qA999Buamz7d" type="h2">
            Avsnitt 1 En god arbetsmiljö för framtiden
          </head>
          <p xml:id="i-BgxjZqwGdwps7TvkTpgwnQ">
            I avsnittet hävdar regeringen att man gjort betydande ambitionshöjningar
            på arbets­livsområdet under de senaste åren. Vidare hävdar regeringen
            att betydande resurs­ökningar under de senaste åren har lett till
            att Arbetsmiljöverket under 2019 genomförde nästan 10 000 fler
            inspektioner jämfört med 2016 (skr. 2020/21:92, s. 4).
          </p>
          <p xml:id="i-BdUpr9fFeFZjnc74ds1i9g">
            Det stämmer förvisso att regeringen tillfört mer resurser till
            Arbetsmiljöverket de senaste åren efter alliansregeringens kraftiga
            nedskärningar. Samtidigt har detta, som Vänsterpartiet återkommande
            och i olika sammanhang har påpekat, inte kunnat reparera skadorna
            från nedskärningsåren och ta höjd för nya behov. Arbetets granskning
            visar t.ex. att Sverige har en betydligt mindre statlig arbetsmiljöbudget
            och färre antal inspektörer än våra grannländer, sett till antalet
            sysselsatta. Sverige lever därmed inte upp till ILO:s krav om
            att det bör finnas en inspektör per 10 000 arbetstagare (Arbetet
            2021-01-27). Om regeringen satsade mer resurser på Arbetsmiljöverket
            skulle fler inspektörer kunna anställas, specialkompetens inom
            skilda områden bevaras och utvecklas och fler inspektioner genomföras.
            Vänsterpartiet har länge lyft vikten av att avsätta mer resurser
            till Arbetsmiljöverket. I vår budgetmotion för 2021, utgiftsområde
            14, avsätter vi betydligt mer än regeringen (bet. 2020/21:AU2).
            Vi förutsätter att den ambitionshöjning som regeringens arbetsmiljöstrategi
            innebär följs av höjda anslag till Arbetsmiljöverket i linje med
            Vänsterpartiets förslag.
          </p>
          <p xml:id="i-WfxjJatEKb9Qdc3PuhYb9C">
            I avsnittet framhåller regeringen vidare att vi i genomsnitt
            lever längre i Sverige, vilket ställer höga krav på vår välfärd
            och att vi därmed behöver arbeta längre och att pensionsåldern
            successivt kommer att behöva höjas. Regeringen konstaterar dock
            att det finns utmaningar för grupper som redan i dag har svårt
            att arbeta fram till dagens pensionsålder på grund av ett alltför
            slitsamt arbetsliv, sjukdom eller funktionsned­sättning. Då är,
            enligt regeringen, en god arbetsmiljö och trygghet viktigt för
            att människor ska kunna stanna i arbete (skr. 2020/21:92, s. 4).
          </p>
          <p xml:id="i-PuYhw6awsAQfw4dJtBMZxw">
            Vänsterpartiet kan konstatera att den höjning av pensionsåldern
            som genomfördes i januari 2020, då den lägsta åldern för att ta
            ut allmän pension höjdes från 61 till 62 år, hittills inte har
            följts av några åtgärder som gör det möjligt att jobba längre,
            såsom förbättringar i arbetsmiljö och rehabilitering, en bra företagshälsovård
            och bättre möjligheter att vidareutbilda sig sent i livet. När
            beslutet togs om att höja pensions­åldern bildades ett råd med
            representanter för arbetsmarknadens parter. Där skulle man diskutera
            med politikerna vad som behövde göras för att förbättra arbetsmiljön
            och göra ett förlängt arbetsliv möjligt. Facken har, inom ramen
            för rådet, föreslagit att regeringen varje år i budgetpropositionen
            ska redogöra för vilka åtgärder man jobbar med för att människor
            ska kunna arbeta längre (Kommunalarbetaren 2020-10-14). Vänsterpartiet
            anser att det är ett bra förslag.
          </p>
          <p xml:id="i-Pxgq9EoBpyQDHV4GdQp3BA">
            Regeringen bör i budgetpropositionen årligen redogöra för vilka
            åtgärder man arbetar med för att människor ska kunna arbeta längre.
            Detta bör riksdagen ställa sig bakom och ge regeringen till känna.
          </p>
          <head xml:id="i-A4CnBsecwjGtB6XXCPjrnZ" type="h2">
            Avsnitt 3.2 Arbetslivets utveckling skapar nya utmaningar
          </head>
          <p xml:id="i-DJG7fxuzSX7o2za6HCPCim">
            I avsnittet konstaterar regeringen att den tekniska utvecklingen
            gör det möjligt att förmedla tjänster på nya sätt genom digitala
            verktyg, såsom plattformar, vilket kan påverka hur arbetet organiseras.
            Regeringen framhåller att det ska råda förutsägbara och trygga
            förhållanden även i ett arbetsliv i förändring. Alla som arbetar
            i Sverige ska ha en god och säker arbetsmiljö. I situationer då
            tjänster förmedlas genom nya digitala verk­tyg bör det inte finnas
            några oklarheter i arbetsmiljöansvaret. På samma sätt bör det
            inte finnas några oklarheter vad gäller ansvarsfördelningen mellan
            olika aktörer när arbets­givaren inte råder över arbetsplatsen.
            Arbetsmiljöarbetet behöver utvecklas för att möta nya förutsättningar,
            och Arbetsmiljöverket behöver rätt förutsättningar för att utföra
            sitt tillsynsuppdrag. Den aktör som i praktiken har störst möjlighet
            att påverka arbetsmiljö­förutsättningarna för den som utför arbetet
            bör vara den som har ansvar för arbets­miljön. Den aktören kan
            t.ex. ha rådighet över platsen där arbetet utförs eller på annat
            sätt ha rådighet över avgörande moment som kan påverka arbetsmiljön.
            Ansvarsför­hållandena bör tydliggöras och förutsättningarna för
            ett sådant rådighetsansvar ses över (skr. 2020/21:92, s. 11).
          </p>
          <p xml:id="i-R384AkrBenE8NgXCKVjxyW">
            Vänsterpartiet välkomnar att regeringen uppmärksammar de problem
            som den s.k. gigekonomin innebär för de personer som utför arbetet.
            Arbetsmiljön är ofta bristfällig samtidigt som arbetstempot ofta
            är mycket högt. Eftersom gigjobbarna inte betraktas som arbetstagare
            i traditionell mening kan gigföretagen komma undan arbetsmiljö­ansvaret.
            Vi ser därmed positivt på att regeringen avser att tydliggöra
            arbetsmiljö­ansvaret inom denna sektor. Vi kan dock konstatera
            att regeringen inte är tydlig med hur och när detta ska ske. Arbetsmiljöproblemen
            inom gigekonomin är omfattande och akuta. Enligt vår mening bör
            därför en utredning tillsättas skyndsamt.
          </p>
          <p xml:id="i-M21VD2QrEytSVLkyKAi8Qs">
            Regeringen bör skyndsamt tillsätta en utredning med uppdrag att
            tydliggöra arbets­miljöansvaret inom den s.k. gigekonomin. Detta
            bör riksdagen ställa sig bakom och ge regeringen till känna.
          </p>
          <head xml:id="i-ByQRMnaxkm8K8WUzmsWh8h" type="h2">
            Avsnitt 3.3 God arbetsmiljö och möjlighet till kompetensutveckling
            är avgörande för att säkerställa kompetensförsörjningen
          </head>
          <p xml:id="i-DcQxug2pk6SimgiCrBVNs7">
            I avsnittet konstaterar regeringen att andelen tillfälligt anställda
            legat på en för hög nivå över en längre tidsperiod och att det
            finns ett samband mellan otrygga anställningar och brister i arbetsmiljön.
            Personer med osäkra anställningar saknar ofta den trygghet som
            krävs för att våga påtala arbetsmiljöbrister. Av rädsla för att
            förlora jobbet tvingas man acceptera en dålig arbetsmiljö. Personer
            med tidsbegränsade anställningar har även en högre sjuknärvaro
            än tillsvidareanställda, dels för att de inte har råd att vara
            sjuka, dels för att inte uppfattas som lata och därmed gå miste
            om fortsatt arbete. Enligt regeringen går därmed arbetet för en
            förbättrad arbetsmiljö hand i hand med arbetstagares arbets­villkor
            och trygghet i stort. Regeringen framhåller i sammanhanget att
            man har påbörjat arbetet med att genomföra parternas principöverenskommelse
            som bl.a. innehåller ändringar i regleringen av anställning till
            lägre sysselsättningsgrad, bestämmelser om visstidsanställning
            samt heltid som norm (skr. 2020/21:92, s. 13).
          </p>
          <p xml:id="i-7eRea2QfF6ofXPRUuTVBmn">
            Vänsterpartiet delar regeringens uppfattning att arbetet för
            en förbättrad arbetsmiljö hänger ihop med arbetet för förbättrade
            arbetsvillkor och trygghet i stort. Vi har därför länge krävt
            att de otrygga anställningarna ska begränsas och anställningstryggheten
            ska stärkas. Vi vill bl.a. avskaffa allmän visstidsanställning,
            förbjuda hyvling och införa en maxgräns för tidsbegränsade anställningar
            (mot. 2020/21:176). Med våra förslag skulle arbetsvillkoren förbättras
            och tryggheten på arbetsmarknaden öka – en förutsättning för att
            kunna förbättra arbetsmiljön. Parternas principöverenskommelse,
            som tvingats fram av januaripartierna under hot om lagstiftning,
            åstadkommer inte detta. För att minska andelen otrygga anställningar
            och skapa större trygghet på arbetsmarknaden krävs andra lösningar
            än de som föreslås i parternas överenskommelse.
          </p>
          <head xml:id="i-844pBYN63wKsW4HLrvsAzs" type="h2">
            Avsnitt 4.1 Att skapa friska arbetsplatser kan bidra till såväl
            hälsa som lönsamhet
          </head>
          <p xml:id="i-LSF1Mc8y4ZbYCMFXRT9vve">
            I avsnittet konstaterar regeringen att arbetsmiljöaspekter som
            är gynnsamma ur hälso­synpunkt behöver komma mer i fokus och att
            arbetet med friska arbetsplatser behöver prioriteras. Enligt regeringen
            kan företagshälsovården bidra i arbetet med att skapa friska arbetsplatser.
            Det förutsätter, enligt regeringen, en företagshälsovård med god
            kompetensförsörjning, hög kvalitet och ett ändamålsenligt regelverk.
            Enligt regeringen behöver arbetsgivaren säkerställa tillgången
            till företagshälsovård eller annan expert­hjälp (skr. 2020/21:92,
            s. 15).
          </p>
          <p xml:id="i-UQWVQyHe5UrL11b2bYfQSL">
            Vänsterpartiet ser positivt på att regeringen lyfter fram företagshälsovårdens
            roll för att skapa friska arbetsplatser. Enligt vår mening är
            dock regeringen alltför vag kring hur detta ska gå till. Trots
            en relativt tydlig lagstiftning har i dag allt färre arbetstagare,
            drygt 60 procent, tillgång till företagshälsovård på sin arbetsplats.
            För att fler arbets­tagare ska få tillgång till företagshälsovård
            behöver lagstiftningen ses över. Vänster­partiet anser att alla
            arbetstagare ska ha tillgång till en kvalitetssäkrad företagshälsovård
            med branschkunskap som arbetar med strategiskt förebyggande arbetsmiljöarbete.
            Det är dels en rättvisefråga, dels en förutsättning för att fler
            människor ska orka arbeta fram till 65 år eller längre. Vi har
            därför föreslagit att regeringen bör tillsätta en utredning med
            uppdrag att, i samverkan med arbetsmarknadens parter, ta fram
            förslag på hur en lagstiftad, obligatorisk, effektiv, kvalitetssäkrad
            och branschkunnig företagshälsovård som omfattar alla arbetstagare
            kan skapas (mot. 2020/21:735).
          </p>
          <head xml:id="i-V8gfjYC3UboD3zJCc6jNg3" type="h2">
            Avsnitt 4.2 Det systematiska arbetsmiljöarbetet är grunden till
            en god arbetsmiljö
          </head>
          <p xml:id="i-U84J2NBxkyGW7dEibwGwbX">
            I avsnittet framhåller regeringen att det måste finnas förutsättningar
            för alla arbetsgivare att göra rätt oavsett arbetsplatsens storlek.
            Minskad administration och regelbörda är, enligt regeringen, viktigt
            för konkurrenskraft, tillväxt och sysselsättning i svenska företag.
            Arbetet med att förenkla för företag är därmed angeläget. Regler
            ska därför utformas på ett tydligt och enkelt sätt. Regeringen
            framhåller att Arbetsmiljöverket har i uppgift att ta fram och
            tillhandahålla behovsanpassad, lättillgänglig och kvalificerad
            information inom sitt ansvarsområde, där de små och medelstora
            företagens behov särskilt ska beaktas (skr. 2020/21:92, s. 16).
          </p>
          <p xml:id="i-MtAZ1C79atdXF3yTmu3qnv">
            Vänsterpartiet noterar att regeringen i denna del av strategin
            har hörsammat Svenskt Näringslivs krav på råd, stöd och regelförenklingar
            med fokus på små och medelstora företag (Arbetsvärlden 2020-10-19).
            Vi delar regeringens uppfattning att det behövs åtgärder som förbättrar
            förutsättningarna för alla arbetsgivare, oavsett arbetsplatsens
            storlek, att skapa en god arbetsmiljö för sina anställda. Det
            finns dock en risk att regler som utformas på ett ”enkelt sätt”
            i stället försämrar möjligheterna att bedriva ett bra arbetsmiljöarbete.
            I sammanhanget kan vi konstatera att Arbetsmiljöverkets förslag
            till ny regelstruktur, som syftar till att ”förenkla och förtydliga”
            regelverket, har fått kraftig kritik från såväl fack som arbetsgivare.
            Förslaget kritiseras för att vara otydligt och svårläst, vilket
            leder till ett oönskat tolkningsutrymme. För att undvika detta
            bör parterna framöver involveras på ett bättre sätt i Arbetsmiljöverkets
            arbete med att utforma regler för arbetsmiljöarbetet.
          </p>
          <head xml:id="i-SojJhWgg4kPsnHS2WA7J4h" type="h2">
            Avsnitt 4.3 För ett välfungerande arbetsmiljöarbete är det avgörande
            med fungerande samverkan
          </head>
          <p xml:id="i-7Kmwtz2a1CWH6pWhW7qfYF">
            I avsnittet konstaterar regeringen att skyddsombuden spelar en
            central roll i arbetsmiljö­arbetet och att det är angeläget att
            skyddsombuden får den utbildning som krävs för att kunna genomföra
            sitt uppdrag (skr. 2020/21:92, s. 16). Vänsterpartiet delar regeringens
            uppfattning. Samtidigt kan vi konstatera att regeringens strategi
            saknar förslag som syftar till att stärka skyddsombudens roll
            och möjlighet till utbildning. Vänsterpartiet har vid upprepade
            tillfällen föreslagit stärkt utbildning för skyddsombud: dels
            att skyddsombudsutbildningens längd bör regleras i arbetsmiljölagen
            och uppgå till minst fem dagar, dels att det bör införas en lagstadgad
            rätt till vidareutbildning och fort­bildning för skyddsombud motsvarande
            en dag per år (mot. 2020/21:735). Om regeringen är angelägen om
            att skyddsombuden ska få den utbildning de behöver bör regeringen
            rimligen återkomma med förslag i denna riktning.
          </p>
          <p xml:id="i-2PRhZxuXFMzXF8FfPdvmpG">
            I avsnittet lyfter regeringen även fram de regionala skyddsombudens
            viktiga roll i arbetsmiljöarbetet. Vänsterpartiet anser, i likhet
            med regeringspartierna, att de regionala skyddsombudens tillträdesrätt
            bör utökas så att de får rätt att verka på företag med kollektivavtal
            även om det tillfälligtvis inte finns någon medlem i den kollektiv­avtalsbärande
            arbetstagarorganisationen vid företaget (mot. 2020/21:735). Vi
            beklagar att högermajoriteten röstade nej till detta förslag när
            regeringens proposition behandlades i riksdagen. Vi tar starkt
            avstånd från högerpartiernas ambition att förändra det nuvarande
            systemet med regionala skyddsombud. Vi förutsätter att regeringen
            värnar de regionala skyddsombudens roll i den fortsatta processen.
          </p>
          <p xml:id="i-EmG1wz64QLifRUn49xVHd7">
            I avsnittet framhåller regeringen vidare att samverkan mellan
            arbetsmiljömyndig­heterna och arbetsmarknadens parter behöver
            prioriteras och utvecklas för att ett gott arbetsmiljöarbete ska
            kunna bedrivas och för att regelverket ska utformas tydligt, enkelt
            och förståeligt (skr. 2020/21:92, s. 16–17). Vänsterpartiet delar
            regeringens uppfattning. Vi kan dock konstatera att parternas
            kritik mot Arbetsmiljöverkets förslag till ny regel­struktur (både
            vad gäller process och innehåll) visar att samverkan mellan Arbetsmiljö­verket
            och arbetsmarknadens parter inte fungerar tillfredsställande.
            Vi förutsätter att regeringen vidtar lämpliga åtgärder för att
            förbättra samverkan mellan Arbetsmiljö­verket och parterna.
          </p>
          <head xml:id="i-FEyvQnjCcfY86q9nMtDmNx" type="h2">
            Avsnitt 4.6 Kränkande särbehandling, trakasserier och mobbning
            får inte accepteras på en arbetsplats
          </head>
          <p xml:id="i-MQr7T25Ky7jMu2h4WAnN2B">
            I avsnittet konstaterar regeringen att trakasserier och sexuella
            trakasserier i arbetslivet är allvarliga problem. Regeringen framhåller
            att berättelserna från metoo-uppropet synlig­gjorde att diskriminering
            och sexuella trakasserier förekommer i många branscher och i alla
            delar av samhället. I Arbetsmiljöverkets arbetsmiljöundersökning
            2019 uppgav närmare en av fyra unga kvinnor att de hade varit
            utsatta för sexuella trakasserier i arbetet (skr. 2020/21:92,
            s. 19).
          </p>
          <p xml:id="i-JRzLJqy89Zb4DaukowBrPn">
            Vänsterpartiet vill i sammanhanget framhålla att det finns ett
            tydligt samband mellan otrygga anställningar och risken att utsättas
            för våld, hot och sexuella trakasserier på arbetsplatsen. Otrygga
            anställningar skapar tysta arbetsplatser där få vågar säga ifrån.
            Januaripartiernas ambition att försämra arbetsrätten kommer att
            leda till ökad otrygghet. För att motverka sexuella trakasserier
            på arbetsplatsen krävs trygga anställningar. Vänsterpartiet anser
            även att det krävs ytterligare åtgärder för att motverka sexuella
            trakasserier i arbetslivet. En sådan åtgärd är att utöka Arbetsmiljöverkets
            inspektions­verksamhet med särskilt riktade insatser mot sexuella
            trakasserier i arbetslivet (mot. 2020/21:735).
          </p>
          <p xml:id="i-UkPn13i7q6XCq5xKv4jAtc">
            Regeringen framhåller vidare att kränkande särbehandling och
            trakasserier inte får accepteras på en arbetsplats. Regeringen
            har därför tillsatt en utredning som ser över behovet av åtgärder
            för att säkerställa efterlevnad av bestämmelserna om aktiva åtgärder
            i diskrimineringslagen (dir. 2018:99) (skr. 2020/21:92, s. 19).
          </p>
          <p xml:id="i-UrY1tMBVnS9MAzmgeTxScu">
            Vänsterpartiet välkomnar utredningen och ser fram emot att ta
            del av dess slut­betänkande. Vi menar dock att det krävs ytterligare
            åtgärder för att motverka kränkande särbehandling och trakasserier
            i arbetslivet. I arbetslivet är det parterna som bär huvud­ansvaret
            för antidiskrimineringsarbetet. För att antidiskrimineringsarbetet
            ska bli en självklar och integrerad del i respektive parts ansvarsområde
            krävs att lagstiftningen harmonierar med övrig arbetsrätt. Vidare
            måste den lagstiftning som gäller arbetslivet vara enkel att tillämpa
            ute på arbetsplatserna. De tre fackliga huvudorganisationerna
            LO, TCO och Saco förespråkar en separat lagstiftning för arbetsmarknadsområdet,
            framför allt för att det skulle tydliggöra att diskriminering
            är en arbetsrättslig fråga som lika självklart som annan lagstiftning
            som rör arbetslivet ska hanteras inom ramen för parternas ordning
            för samarbete och konfliktlösning. Vänsterpartiet har föreslagit
            att regeringen bör tillsätta en utredning med uppdrag att ta fram
            förslag på en separat lagstiftning gällande diskriminering i arbetslivet
            (mot. 2015/16:3367).
          </p>
          <p xml:id="i-Lw2ZUBYqDweYq5iMRHWjsH">
            I avsnittet framhåller regeringen att det också är viktigt att
            lyfta frågan om mobbning i arbetslivet och att det motverkas.
            På arbetsplatser där det förekommer mobbning är det inte bara
            den mobbade som drabbas. Även andra anställda på arbetsplatsen
            mår ofta dåligt och har en högre sjukfrånvaro. Med ökad användning
            av digitala medier i arbets­livet har digitala kränkningar och
            nätmobbning blivit vanligare. Ingen ska behöva arbeta i en arbetsmiljö
            där kränkande särbehandling och trakasserier förekommer, varken
            digitalt eller på den fysiska arbetsplatsen. Regeringen ser ett
            behov av att frågan om mobbning i arbetslivet uppmärksammas och
            att åtgärder vidtas för att motverka före­komsten av mobbning
            på arbetsplatser (skr. 2020/21:92, s. 20).
          </p>
          <p xml:id="i-L9Az2htvdyF9QT6WWXmipc">
            Vänsterpartiet ser positivt på att regeringen lyfter frågan om
            mobbning i arbetslivet. Vi kan dock konstatera att regeringen
            inte presenterar några konkreta åtgärder. Vänster­partiet har
            föreslagit att det bör tillsättas en utredning med uppdrag att
            ta fram förslag till en ny lag mot trakasserier i arbetslivet
            (mot. 2020/21:735). Vi förutsätter att regeringen tillsätter en
            sådan utredning om man menar allvar med att vilja motverka förekomsten
            av mobbning på arbetsplatser.
          </p>
          <head xml:id="i-DxgaAgdZKGYySCDJo43QEo" type="h2">
            Avsnitt 5.1 Regeringen utvidgar sin nollvision mot dödsolyckor
            till att ingen ska dö till följd av arbete
          </head>
          <p xml:id="i-R48nHxkadhCSPHQDWL6Qfv">
            I avsnittet framhåller regeringen att arbetet mot dödsolyckor
            i arbetslivet är en viktig prioritering för regeringen. Arbetet
            med berörda myndigheter, representanter för arbets­marknadens
            parter och andra organisationer i de branscher som är värst drabbade
            av dödsolyckor ska därmed fortsätta. Enligt regeringen ska även
            statsrådens gemensamma arbete mot dödsolyckor i arbetslivet, som
            inleddes under föregående strategiperiod, fortsätta att utvecklas
            (skr. 2020/21:92, s. 20).
          </p>
          <p xml:id="i-TKy3K2FgzjZaFeRnYZWXsV">
            Vänsterpartiet ser positivt på att regeringen fortsätter sitt
            arbete mot dödsolyckor i arbetslivet och att det ses som en prioriterad
            fråga. Vi menar dock att en så allvarlig fråga kräver ytterligare
            åtgärder. Vi har därför föreslagit att det bör tillsättas en statlig
            kriskommission som tar ett helhetsgrepp kring dödsolyckor i arbetslivet
            och föreslår konkreta åtgärder för att vända utvecklingen. I en
            sådan kommission bör företrädare för fack, arbetsgivare och berörda
            myndigheter ingå (mot. 2020/21:735).
          </p>
          <p xml:id="i-CpmZwgXLM4HNVkhpvr4qus">
            I samma avsnitt konstaterar regeringen vidare: ”Med kunskap och
            ett systematiskt arbetsmiljöarbete kan de allra flesta av dödsolyckorna
            förebyggas. Samverkan med skyddsombud är viktigt för att minska
            risken för allvarliga olyckor” (skr. 2020/21:92, s. 21). Vänsterpartiet
            vill i sammanhanget framhålla att många skyddsombud vittnar om
            att de utestängs från planering och riskbedömningar. Därmed riskerar
            allvarliga brister i arbetsmiljön att inte uppmärksammas och åtgärdas.
            Det ökar risken för tillbud och olyckor, i värsta fall med dödlig
            utgång. Vänsterpartiet ser mycket allvarligt på att skyddsombud
            hindras från att utföra sitt uppdrag. För att komma till rätta
            med problemet har Byggnads föreslagit att Arbetsmiljöverket ska
            kunna utdöma straff­sanktioner om skyddsombud inte tillåts vara
            med vid riskbedömningen på det sätt lagen föreskriver. Rätten
            till eventuellt skadestånd till den fackliga organisationen ska
            kvarstå. Vänsterpartiet har lagt fram detta förslag till riksdagen
            (mot. 2020/21:735).
          </p>
          <head xml:id="i-8sBxZKmL2Wvu8JuxqsSLZ1" type="h2">
            Avsnitt 6 En arbetsmarknad utan fusk och brott
          </head>
          <p xml:id="i-9aKv7rc3PJxvRdJY93GZbn">
            I avsnittet konstaterar regeringen att arbetslivskriminalitet
            inte hör hemma på den svenska arbetsmarknaden. Regeringen fortsätter
            därför att prioritera arbetet mot arbetslivskriminalitet, bl.a.
            genom varaktig samverkan inom ramen för det myndighets­gemensamma
            arbetet mot fusk, regelöverträdelser och brottslighet i arbetslivet
            samt ett utökat genomförande av kontroller och förebyggande arbete
            (skr. 2020/21:92, s. 26).
          </p>
          <p xml:id="i-VmCH6nhYqnmhzC1H42TTsP">
            Vänsterpartiet välkomnar regeringens arbete mot arbetslivskriminalitet.
            Vi anser dock att det myndighetsgemensamma arbetet bör utvecklas
            och fördjupas. Bland annat bör särskilda myndighetsgemensamma
            kontor, s.k. arbetslivskriminalitetscenter, inrättas enligt norsk
            förlaga. Vi har därför föreslagit att regeringen bör tillsätta
            en utredning som ser över möjligheterna att inrätta arbetslivskriminalitetscenter
            i syfte att stärka det myndighetsgemensamma arbetet mot den systematiska
            kriminaliteten på arbetsplatserna (mot. 2020/21:431).
          </p>
          <head xml:id="i-Nx2XAQq6y4Xx9AQWHxbM1m" type="h2">
            Avsnitt 6.2 Arbetet mot arbetslivskriminalitet ska utvecklas
            genom fler kontroller och förebyggande arbete
          </head>
          <p xml:id="i-PBxJ58me5NreBPL7spoef5">
            I avsnittet konstaterar regeringen att det är viktigt att myndigheterna
            kan utbyta den information som krävs för en effektiv och ändamålsenlig
            kontrollverksamhet. Regeringen kommer därför att se över de behov
            av förändringar av regelverket om offentlighet och sekretess som
            kan krävas för att möjliggöra en förbättrad myndighets­samverkan
            (skr. 2020/21:92, s. 29).
          </p>
          <p xml:id="i-RYYFJpTpEjN9CWEfthSBJN">
            Vänsterpartiet välkomnar regeringens ambitioner på detta område.
            Behovet av att förändra sekretessreglerna har lyfts av såväl LO
            som Skatteverket. Vi förutsätter att regeringen tillsätter en
            utredning skyndsamt och att frågan snabbutreds i enlighet med
            förslagen i Ds 2021:1. Reglerna behöver ändras i närtid för att
            möjliggöra en förbättrad myndighetssamverkan i arbetet mot arbetslivskriminalitet
            på svensk arbetsmarknad.
          </p>
          <p xml:id="i-CasWH2CbHVV1q59w8EjFDk">
            I avsnittet framhåller regeringen vidare att ett gott samarbete
            mellan Arbetsmiljö­verket, Polismyndigheten och Åklagarmyndigheten
            är viktigt för att effektivt kunna utreda allvarliga arbetsmiljöbrott.
            Regeringen hänvisar till en nyligen tillsatt utredning som ska
            se över regelverket om preskription av brott och straff, vilket
            också omfattar arbetsmiljöbrott (dir. 2020:91). I utredarens uppdrag
            ingår bl.a. att se över preskriptions­tiderna och de olika straff
            som styr preskriptionstidernas längd samt att ta ställning till
            vilka brott som inte bör preskriberas (skr. 2020/21:92, s. 29).
          </p>
          <p xml:id="i-5XutPv7iiUU9qc9oxMpW7C">
            Vänsterpartiet delar regeringens uppfattning i denna del men
            anser att det krävs ytterligare åtgärder för att mer effektivt
            kunna utreda allvarliga arbetsmiljöbrott. Dagens Arbetes granskning
            ”Döden på jobbet” visar att det, efter en dödsolycka, tar i genom­snitt
            1 000 dagar innan åtal väcks. Sedan kan det dröja över ett år
            innan domen faller (Dagens Arbete 2020-12-09). Det är helt oacceptabelt.
            Utredningstiderna behöver kortas och arbetsmiljömål behöver prioriteras
            mer inom rättsväsendet. Vi har därför föreslagit att rättsväsendets
            arbete med arbetsmiljöbrott behöver stärkas: dels bör polis och
            åklagare tilldelas mer resurser för detta ändamål, dels bör det
            anställas fler poliser, utredare och åklagare som arbetar specifikt
            med arbetsmiljöbrott (mot. 2020/21:735). Utöver detta finns det
            anledning att överväga ytterligare åtgärder.
          </p>
          <p xml:id="i-3J6QXUKKhFGyKHrjG9KEwa">
            Efter Dagens Arbetes granskning ”Döden på jobbet” har en debatt
            uppstått om varför det tar så lång tid att utreda arbetsmiljöbrott
            i Sverige och vad som bör göras för att förändra detta. I de debattinlägg
            som gjorts av miljöåklagare Christer B Jarlås och den norska domaren
            Rune Bård Hansen finns flera bra förslag kring hur Sverige ska
            bli bättre på att utreda arbetsmiljöbrott. Jarlås lyfter fram
            två förslag: dels att arbeta för en mer enhetlig lagstiftning
            för arbetsmiljön och att införa en arbetsmiljöbalk, dels att fundera
            på att införa ett striktare arbetsmiljöansvar för den som ytterst
            tjänar pengarna på arbetet som utförs (Dagens Arbete 2020-01-18).
            Bård Hansen beskriver hur man arbetar med arbetsmiljöbrott i Norge,
            vilket kan ses som förslag på förbättringar i Sverige: en egen
            arbetsmiljöbalk, ett strängare personligt ansvar för arbetsgivare
            och att den norska ekobrottsmyndigheten har en egen miljöbrottsavdelning
            som också inkluderar arbetsmiljölagen (Dagens Arbete 2020-02-04).
            Vi anser att de förslag som Jarlås och Bård Hansen lyfter är intressanta.
            Ett rimligt första steg är att tillsätta en utredning med uppdrag
            att se över hur lagstiftningen fungerar i dag och lämna förslag
            på hur lagstiftningen bör förändras för att dels korta ned utredningstiderna,
            dels skärpa arbetsgivarnas arbetsmiljöansvar.
          </p>
        </div>
        <div xml:id="i-MSvJ3evTPX96E3AEotn5YA" type="signatureBlock">
          <list xml:id="i-RZFeyJu13WymYWBsNGvG6J">
            <item xml:id="i-QA9KALshykvNsttkVjb9TN" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-ffKgzQtYZ4Cpfm1Q7E1aM" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-5ATBHXdwNzLvDAJy8fxQaC" who="i-Srv2XCR7hGVyZ66wLkW6ad" type="signature">
              Lorena Delgado Varas (V)
            </item>
            <item xml:id="i-RreqTzWDn96gzwiZUyjVm4" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-Gu8AkJqxinWer8Ny2iXHeo" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-Q1ycpbcp1VTLT5yzj1n4yu" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-44EqcNzRNNug6ZZsTGseM4" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
