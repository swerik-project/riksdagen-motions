<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00269">
  <teiHeader>
    <fileDesc>
      <titleStmt>
        <title>Rättssäker parkering</title>
        <author corresp="i-KGqrEB2Pzg8goYxy9CcDhd">av Lars Gustafsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäker parkering</title>
          <idno type="rdwebb">GZ02T269</idno>
          <rs type="number">T269</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T269/text</ref>
          <ref type="dokument_url_html">http://data.riksdagen.se/dokument/GZ02T269</ref>
          <ref type="dokumentstatus_url_xml">http://data.riksdagen.se/dokumentstatus/GZ02T269</ref>
          <ref type="doc">http://data.riksdagen.se/fil/22619629-7352-4561-8044-3A1D05A9E815</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XKu5o2XAHutLVVnydJmaQB" type="signed"/>
        <correspContext corresp="i-XKu5o2XAHutLVVnydJmaQB">
          <note type="signatory" corresp="i-KGqrEB2Pzg8goYxy9CcDhd"/>
        </correspContext>
        <correspAction xml:id="i-XEuxYDTckJYpTzYusCfC4U" type="numbering">
          <date when="2011-10-04"/>
        </correspAction>
        <correspAction xml:id="i-DSgzsDzhoEZdLjLXNiqvCc" type="submission">
          <date when="2011-10-03"/>
        </correspAction>
        <correspAction xml:id="i-BaUmrB91V44WopXGV8cZFc" type="transfer">
          <date when="2011-10-02"/>
        </correspAction>
        <correspAction xml:id="i-9c9CCQZdDSthrVEjxQv2HE" type="assigned"/>
        <correspContext corresp="i-9c9CCQZdDSthrVEjxQv2HE">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DxirjopDjVoAf6rR7b9Now" type="motBody">
        <div xml:id="i-WmvVY36Hve8n2PJ1SZHNgz" type="motProposal" subtype="förslag">
          <head xml:id="i-BoopkUwwJJDTzS4essTYMo">
            Förslag till riksdagsbeslut
          </head>
          <p xml:id="i-S2zhyEkXyZeEqnJ9B1wMAA">
            Riksdagen tillkännager för regeringen som sin mening vad som
            anförs i motionen om en utredning gällande lagen om kontrollavgift
            vid olovlig parkering.
          </p>
        </div>
        <div xml:id="i-VWoNs2DzfDqBbU2xJYPpyM" type="motContent">
          <head xml:id="i-G3iW4KDYquRFRZimCg6GzA" type="h1">
            Brister i nuvarande ordning
          </head>
          <p xml:id="i-FApQ5Ukho5YBtbf2mDtgHM">
            För parkering på gatumark gäller reglerna i lagen (1976:207)
            om felparkeringsavgift. Denna motion behandlar endast reglerna
            om parkering på tomtmark, lagen (1984:318) om kontrollavgift vid
            olovlig parkering ( LKOP ). När LKOP infördes, öppnades en lukrativ
            marknad för privata parkeringsbolag, vilket knappast var lagstiftarens
            avsikt när lagen infördes. I dag finns ungefär 200 parkeringsbolag
            1 som tillsammans omsätter flera miljarder kronor per år. Före
            LKOP:s tillkomst var det svårt för markägarna att ingripa mot
            överträdelser av parkeringsbestämmelserna, bland annat eftersom
            betalningsansvaret var knutet till den som faktiskt hade parkerat
            fordonet och inte till fordonsägaren. LKOP syftade bland annat
            till att underlätta för markägarna att utkräva betalningsansvar.
            2
          </p>
          <p xml:id="i-Q1pKr2C9zQ8o3VhkDVpYmv">
            Det har senare visat sig att LKOP och därav följande rättspraxis
            skapat ojämlika rättsförhållanden mellan de parkerande och parkeringsbolagen,
            där enskilda parkerande är i underläge gentemot parkeringsbolagen
            och i praktiken rättslösa. Regelsystemet och dess tillämpning
            i kombination med parkeringsbolagens ekonomiska vinstintresse
            uppmuntrar bolagen till oseriösa ageranden, till exempel genom
            att ta ut kontrollavgifter i situationer när detta är oskäligt,
            i vissa fall till och med utan att man ens har rätt att ta ut
            sådan avgift. Det finns ingen tillståndsplikt för parkeringsbolagen
            för att de ska få bedriva sin verksamhet och det finns heller
            ingen tillsynsmyndighet som övervakar verksamheten. Den enda form
            av tillsynsinstans som finns är branschorganisationen Svenska
            Parkeringsföreningen, Svepark, som parkeringsbolagen själva skapat
            och driver. Svepark är således inget annat än en branschorganisation
            som har till uppgift att tillvarata branschens gemensamma intressen
            och verka för att parkeringsverksamheten utvecklas utifrån gemensamma
            riktlinjer 3 . I rättspraxis har våra domstolar generellt intagit
            en generös inställning till parkeringsbolagen, vilket bland annat
            visat sig i att parkeringsbolagen och deras personal ges större
            trovärdighet än de parkerande. Parkeringsbolagen åtnjuter även
            andra lättnader när det gäller att bevisa kraven mot de parkerande.
            Därmed löper parkeringsbolagen i praktiken ingen risk att bli
            utsatta för någon granskning av hur de agerar mot de parkerande.
          </p>
          <head xml:id="i-DiZbBpfwzkMKfoSCmVwQw2" type="h1">
            Problemens omfattning
          </head>
          <p xml:id="i-SJEmy4h8VMT5zCVgsVGMBx">
            Det finns av lätt insedda skäl ingen statistik över felaktiga
            kontrollavgifter. Parkeringsbolagen har inget intresse av att
            föra sådan statistik. Det är ett rimligt antagande att ett stort
            antal parkerande ger upp och betalar kontrollavgifterna även när
            de vet att de egentligen har rätt. Det upplevs i många fall som
            meningslöst att försöka få rätt mot ett parkeringsbolag. 4 Det
            har i vissa sammanhang gjorts gällande att inte mindre än var
            femte kontrollavgift skulle kunna vara felaktigt utfärdad. 5
          </p>
          <p xml:id="i-S78XTh4482Vscc3Rvx1EYE">
            De ekonomiska kalkylerna skapar osunda incitament för parkeringsbolagen.
            Reportage i media har nyligen kunnat avslöja ett omfattande fusk
            hos de största aktörerna som utför parkeringsövervakningen. Avtal
            gentemot markägaren tecknas utan att parkeringsbolaget får någon
            ersättning annat än de kontrollavgifter de utfärdar. Det förekommer
            även att parkeringsbolaget betalar markägare för att få sköta
            parkeringsövervakningen. Intäktskällan består då enbart i utfärdade
            och inbetalade kontrollavgifter. I media har anonyma parkeringsvakter
            vittnat om en företagskultur där man förväntas lappa ett antal
            bilar varje arbetspass. Följden blir att vakterna uppmuntras till
            eller känner sig tvingade att utfärda kontrollavgifter, vilket
            i sin tur leder till att de utfärdar krav utan anledning och ibland
            till och med manipulerar bevis. 6
          </p>
          <head xml:id="i-Md2evu8HnkqJuMD26sEZQL" type="h1">
            Närmare om bristerna i lagreglerna och domstolarnas tillämpning
          </head>
          <p xml:id="i-9NM8N4hUnc5djCTBMRRAX6">
            På de flesta håll eftersträvas lagstiftning och rättstillämpning
            som stärker konsumentskyddet, det vill säga de enskildas skydd
            mot näringsidkarna, där de enskilda riskerar inta en underlägsen
            ställning. Lagreglerna och rätts-tillämpningen på parkeringsområdet
            leder till det rakt motsatta och sätter parkeringsbolagens intressen
            framför de parkerandes.
          </p>
          <head xml:id="i-25qzTZURoQ3tVo5ktuxgQF" type="h2">
            Kontrollavgift får inte utfärdas om det är uppenbart oskäligt
          </head>
          <p xml:id="i-LriFUjsCfNfRMqzJ1zstJw">
            LKOP ger parkeringsbolagen frihet att ta ut kontrollavgift för
            olovlig parkering utom när det blir uppenbart oskäligt (LKOP §
            10). Den juridiska formuleringens generösa mandat för parkeringsbolagen
            blir en ojämlik fördel mot den parkerande. Om rätten ska ogilla
            parkeringsbolagets krav ska alltså inte bara kontrollavgiften
            vara oskälig, utan också uppenbart oskälig. Regeln ska tillämpas
            restriktivt till fördel för parkeringsbolagen enligt både förarbetena
            till LKOP och rättspraxis. 7 I praktiken innebär detta att parkeringsbolagen
            inte behöver bry sig om anledningen till att den parkerande åsidosatt
            bestämmelserna. Endast i fall som gäller liv eller död eller någons
            hälsa kan kontrollavgiften möjligen vara oskälig. Skälen bakom
            regeln var att man ville avhålla de parkerande från att framställa
            ogrundade invändningar. I LKOP har dock inte införts någon motsvarande
            regel för att avhålla parkeringsbolagen från ogrundade krav, varför
            en regel med sådan innebörd måste övervägas.
          </p>
          <head xml:id="i-LqFPPpuEBGCNS1uYax9NSd" type="h2">
            Parkeringsbolagen ges orimliga fördelar i bevishänseende
          </head>
          <p xml:id="i-8AUzTa68QWR3CvQnVBSkGp">
            Reglerna och tillämpningen ger parkeringsbolagen som utfärdar
            kontrollavgifterna ett starkt stöd i tvister kring avgifterna.
            Trots att dessa parkeringsvakter, till skillnad från dem som övervakar
            parkering på gatumark, inte representerar någon myndighet eller
            har något officiellt förordnande, utan bara ett privaträttsligt
            vinstdrivande bolag, ges de ändå högre trovärdighet gentemot den
            parkerande vid en rättegång. Detta beror på att parkeringsvakten
            juridiskt sett utgör ett vittne och den parkerande en part, samtidigt
            som vittnen hos domstolarna anses mer pålitliga än en part. Därtill
            utgår domstolarna ifrån att en parkeringsvakt är mer trovärdig
            än de parkerande. 8 Dessutom räcker det för domstolen om parkeringsvakten
            redogör för sina rutiner för att uppfattas som trovärdig, att
            denne överhuvudtaget minns den aktuella felparkeringen i fråga
            är inte nödvändigt trots att denne bedöms som vittne. 9 Lagstiftaren
            förutsåg inte att LKOP skulle ge upphov till parkeringsbolag där
            vinsten skulle vara beroende av intäkterna från utfärdandet av
            kontrollavgifter. Parkeringsvakten bör därför behandlas som en
            vanlig partsrepresentant och inte som ett vittne, inte minst eftersom
            denne själv har ett intresse i att domstolen bedömer kontrollavgiften
            som korrekt.
          </p>
          <head xml:id="i-HMvUTEayLMQg9fKAvbxdxV" type="h3">
            I praktiken inga krav på parkeringsvakters kompetens och lämplighet
          </head>
          <p xml:id="i-H56iiPQiXMevqdnQQMzYj3">
            Enligt LKOP § 12 ansvarar markägaren för att övervakningen utförs
            av personer med för ändamålet lämplig utbildning. Vad som gäller,
            till exempel beträffande kontrollavgiftens giltighet, om parkeringsvakten
            brister i detta avseende sägs dock inte. Denna utbildningsnivå
            behöver således definieras, till exempel av en tillsynsmyndighet,
            och även utgöra ett kriterium för att kontrollavgift ska kunna
            få utfärdas.
          </p>
          <head xml:id="i-Qojwq9mAQR6r6NqSeBAGZq" type="h2">
            En tvist mot ett parkeringsbolag blir en förlustaffär även om
            man vinner målet
          </head>
          <p xml:id="i-QUa2Crd6eqQdmmdV5Lpuq9">
            Att vinna ett mål gentemot ett parkeringsbolag som har tillgång
            till personal som är specialister på parkeringsregler är inte
            en lätt uppgift. För att kunna vinna ett mål mot ett parkeringsbolag
            är den parkerande mer eller mindre tvungen att anlita en jurist.
            Men då medför reglerna i rättegångsbalken (RB) om ersättning för
            rättegångskostnader att den parkerande inte får betalt för sina
            kostnader för juristen inte ens om den parkerande vinner målet.
            För tvister om mindre värden, så kallade småmål, finns nämligen
            en begränsningsregel (RB 18:8 a) som medför att oavsett utgången
            i målet får den vinnande parten bara betalt för ett belopp motsvarande
            en timmes rådgivning enligt rättshjälpslagen, för närvarande 1
            418 kronor. Regelsystemet gör det därför till en förlustaffär
            även att vinna över ett parkeringsbolag. Med kunskap om detta,
            muttrar många och betalar hellre än att bråka. Det är därför högst
            angeläget att möjligheterna för de parkerande att få betalt för
            sina kostnader ses över.
          </p>
          <head xml:id="i-GHoZSAYtWNzUpj2KPsN4gj" type="h2">
            Det utövas ingen granskning över parkeringsbolagen
          </head>
          <p xml:id="i-XcxZMgemhFQ7jBYmaXSQVo">
            Enligt dagens regler kan vem som helst, när som helst och hur
            som helst starta ett parkeringsbolag. Det finns ingen tillståndsplikt
            för att få bedriva en sådan verksamhet och heller ringa krav på
            hur verksamheten ska bedrivas. Parkeringsbolagen har ingen annan
            än sin egen branschorganisation Svepark som utövar tillsyn över
            verksamheten, om de ens är medlemmar där. Svepark utgörs av medlemmarna
            parkeringsbolagen, där de största bolagen har en dominerande ställning.
            Sveparks intressen är därmed desamma som parkeringsbolagens. Att
            döma av den problematik som föreligger idag är Svepark otillräcklig
            som tillsynsinstans. Det rimliga är därför att en oberoende kontrollinstans
            får i uppdrag att certifiera den som vill ta på sig uppgiften
            att övervaka parkering. En motsvarande ordning gäller exempelvis
            för bevakningsföretagen som övervakas av länsstyrelserna som även
            beviljar tillstånd för verksamheten. 10
          </p>
          <head xml:id="i-Pi57ScAFaf9d4M5vg7qPay" type="h1">
            Parkeringsutredningen
          </head>
          <p xml:id="i-PDAQAbjYg6yGp6DUHH3vsR">
            I början av förra mandatperioden presenterades Parkeringsutredningen
            (SOU 2006:109). Utredningen ledde dock inte till några ändringar
            i LKOP. Utredningen hade vissa förtjänster, till exempel förslaget
            om att sekretessbelägga parkeringsvakters identitet för att förhindra
            trakasserier och hot. Utredningen föreslog också att man skulle
            utöka möjligheterna att flytta eller klampa fordon som utmärker
            sig som notoriska parkeringssyndare. Utredaren tryckte också på
            vikten av att parkeringsvakterna innehar erforderlig utbildning
            för sitt arbete och föreslog en ordning där utbildningen skulle
            avslutas med en examination som dåvarande Vägverket skulle bestämma.
          </p>
          <p xml:id="i-C1hBWZfpYSedXYo9ZErk6v">
            Utredningen underskattade dock den rättslöshet som LKOP och dess
            tillämpning medfört för de parkerande. Därmed underlät utredningen
            att föreslå några egentliga förbättringar till skydd för de parkerande.
            Till detta bidrog bland annat att de instanser med vilka utredningen
            haft samrådsmöten till dominerande del bestod av representanter
            för parkeringsbolagen och markägarna. 11 Någon egentlig företrädare
            för de parkerandes intressen fanns således inte representerad
            bland remissinstanserna. Följaktligen ansåg Parkeringsutredningen
            det inte vara nödvändigt att föreslå någon tillståndsplikt eller
            inrättande av något oberoende tillsynsorgan för parkeringsbolagen.
            Man utgick i stället från att parkeringsbolagens egen intresseorganisation
            Svepark skulle hålla efter eventuella avarter bland bolagen. Parkeringsutredningen
            föreföll snarare inriktad på att reglerna om parkering på gatumark
            och tomtmark skulle göras mer likartade än att komma tillrätta
            med den problematik som reglerna innebär för de parkerande.
          </p>
          <p xml:id="i-AxMvyfncNWbAjHbmNdDPtc">
            Regeringen har inte följt upp Parkeringsutredningen och problemen
            kvarstår. För att vinna rättssäkerhet för de parkerande behöver
            regeringen gå längre än Parkeringsutredningen. Parkerande bilister
            som fått krav på kontrollavgift på bristfälliga eller felaktiga
            grunder ser sig på grund av det nuvarande regelsystemet tvingade
            att betala hellre än att bråka. Därigenom kan parkeringsbolagen
            fortfarande skaffa sig intäkter på de parkerandes bekostnad utan
            att riskera någon reaktion från samhället. Nuvarande ordning framstår
            därmed som oacceptabel och främjar vare sig en sund parkeringsövervakning
            eller allmänhetens tilltro till rättssystemet.
          </p>
          <p xml:id="i-2Xre5nizGvTfwzpLt4iArg">
            Därför bör regeringen snarast utreda ett antal förändringar i
            lagen om kontrollavgift vid olovlig parkering. En sådan utredning
            bör ha som mål att få en lagstiftning som motverkar avtal som
            gör parkeringsbolagen beroende av utfärdande av kontrolluppgifter
            för att få intäkter. Vidare bör lagen ändras så att fler än uppenbart
            oskäliga kontrollavgifter vid olovlig parkering kan anses otillåtna.
            På samma sätt som lagen idag motverkar obefogade invändningar
            bör lagen förstås också motverka obefogade krav på kontrollavgifter,
            och den som parkerat bör få full ersättning för sina kostnader
            om det står klart att kravet på kontrollavgift varit obefogat.
          </p>
          <p xml:id="i-XbkMc4xh9e6WrAaHAY36GM">
            Utöver detta bör en oberoende tillsynsinstans införas liksom
            en tillståndsplikt för den som utövar parkeringsövervakning. En
            parkeringsvakt ska vid tvister kring kontrollavgift betraktas
            som företrädare för part i målet och inte anses utgöra vittne.
            Slutligen bör det i lagen fastslås att kontrollavgift som utfärdats
            av personal som saknar erforderlig utbildning ska anses vara ogiltigt.
          </p>
        </div>
        <div xml:id="i-8RMXUmBuxuxVmthyShEaxK" type="motSignatures">
          <list xml:id="i-6z5msE6e9g4kXfpojpL7bu">
            <item xml:id="i-TKXUgB3pskgauq7BbVxr3S" who="i-KGqrEB2Pzg8goYxy9CcDhd">
              Lars Gustafsson (KD)
            </item>
          </list>
        </div>
      </div>
    </body>
  </text>
</TEI>
