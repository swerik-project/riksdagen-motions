<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__272/mot_1954__ak__272-001.pdf"/>
      <fw xml:id="i-WkCW4meF1S7MSjQgEVRkDM">
        Motioner i Andra kammaren, nr 272. 11
      </fw>
      <div type="motHeader" xml:id="i-cn1G8vnKmPWz2MwU3pX4F">
        <div type="motTitle" xml:id="i-Soj6ytKKjD9Sbi3QV7PdFu"/>
        <div type="motSubmissionInfo" xml:id="i-5fdsgeJwBsbAyi4MJHG2cE"/>
      </div>
      <div type="motBody" xml:id="i-MYuAymMoEkGs7VZgAXtWKt">
        <div xml:id="i-JpXjgjA4xg3bkDHY9uSDJL">
          <p xml:id="i-TZ8ZpGue8AZkEuqWRmuiGt">
            Nr 272.
          </p>
          <p xml:id="i-MmZ4WdoS1eC3YnHassxC2n">
            Av herr Gezelius m.fl., om viss ändring av 15 $ förordningen
            den 21 december 1945 om nöjesskatt (nr 823).
          </p>
          <p xml:id="i-Xvv9eG9Jk3aJjkS2rjehyH">
            Idrottens stora betydelse för ett folk börjar nu bli allmänt
            omvittnad. Den utgör icke blott en mäktig faktor för den fysiska
            fostran, utan dess verkningar sträcker sig vida längre. Inom och
            genom idrotten skapas inte minst sam- hörighetskänsla och laganda,
            ansvarskänsla, förståelse för andra folk och människor m. m. Idrotten
            utgör vidare en behövlig avkoppling från den hets som på många
            håll alltmer utbreder sig, den är över huvud taget en nöd- vändig
            ingrediens i vår moderna tid. Det är därför naturligt att det
            allmänna börjat giva idrotten stöd i olika former. I många länder
            läggs stora belopp ned på idrottsanläggningar av olika slag, liksom
            till idrottens administration och till avlönande av tränare. Även
            i Sverige anslår staten och kommunerna bidrag, men vårt land ligger
            i detta avseende långt efter flertalet andra länder. I ett särskilt
            hänseende torde Sverige befinna sig i en ren undantagsställ- ning
            — en icke obetydlig del av anslagen till idrotten tas tillbaka
            i form av nöjesskatt på idrottstävlingar. Något liknande förekommer
            veterligt icke på annat håll, i varje fall icke i något av våra
            nordiska grannländer. Vid föregående års riksdag hemställdes i
            motioner, att tävlingar och upp- visningar i idrott eller gymnastik,
            som anordnas av förening vars ändamål är att främja icke professionell
            idrott eller gymnastik, skulle fritagas från nöjesskatt för dessa
            tävlingar och uppvisningar. Bevillningsutskottet samman- förde
            i sitt betänkande denna fråga med en i en annan motion väckt fråga
            om skattebefrielse för bl. a. vissa teater- och musikföreställningar.
            Utskottet fann det icke möjligt att inom ramen för nöjesskattens
            nuvarande konstruk- tion tillgodose dessa önskemål och menade
            att ett bifall till vår motion skulle kräva en genomgripande översyn
            av grunderna för nöjesskatten. Utskottet fäste även avseende vid
            att 1952 års riksdag i skrivelse till Kungl. Maj:t anhållit om
            en översyn i visst hänseende av 15 $ nöjesskatteförordningen.
            Vår uppfattning är alltjämt att idrotten helt borde befrias från
            nöjesskatt, vad angår intäkterna från tävlingar och uppvisningar
            som anordnas av icke professionella föreningar. Idrottssammanslutningarna
            intar nämligen i detta avseende en särställning. Anordnande av
            och deltagande i idrottstävlingar är nämligen ett direkt och oskiljaktigt
            led i den ideella verksamheten och utgör dessutom idrottens mäktigaste
            propagandamedel. Med hänsyn härtill synes det oss fullt befogat
            att man för den icke professionella idrottens del gör ett avsteg
            från de principer man i övrigt tillämpar. Att märka är att
          </p>
          <pb facs="riksdagen-motions-pdf/data/1954/mot_1954__ak__272/mot_1954__ak__272-002.pdf"/>
          <fw xml:id="i-5syxnCTQxRxUYBioYzBUgW">
            12 Motioner i Andra kammaren, nr 272.
          </fw>
          <p xml:id="i-QwQddAtdZ3X69UHpGgNSWT">
            en av en idrottsförening anordnad ren nöjestillställning, som
            t. ex. en dans-, kabaré- eller varietéföreställning, därigenom
            i vanlig ordning skulle nöjes- beskattas. Då emellertid vår hemställan
            till 1953 års riksdag icke vann bifall, vill vi denna gång taga
            upp en begränsad del av problemet. Ideella organisationer av olika
            slag åtnjuter för närvarande befrielse från nöjesskatt på ett
            belopp upp till 500 kronor. Eftersom nöjesskatten i ifrågavarande
            fall är 15 pro- cent, motsvarar skattelättnaden ett belopp av
            75 kronor. Denna bestämmelse infördes genom beslut av 1945 års
            riksdag. Departementschefen hade i sin proposition (nr 344) föreslagit,
            att när det gällde uppvisning eller tävling i icke professionell
            idrott eller gymnastik befrielse skulle åtnjutas för varje tillställning
            från den del av nöjesskatten som belöpte å ett sammanlagt belopp
            av 2 000 kronor. Han anförde härutinnan bl. a. följande (s. 300):
            ”Jämväl i ett annat hänseende synes det lämpligt att vidtaga en
            jämkning i den föreslagna principen för uttagande av nöjesskatt,
            nämligen såvitt angår uppvisningar och tävlingar i icke professionell
            idrott och gymnastik. Vid flertalet dylika uppvisningar och tävlingar
            är avgiften förhållandevis låg och publiken ganska fåtalig, varför
            nöjesskatten för varje särskild tillställ- ning i regel uppgår
            till endast ett mindre belopp. Ifrågavarande uppvisningar utsträckning
            möjliggöras genom frivilligt, oavlönat arbete inom idrotts- rörelsen
            samt syfta till att främja denna rörelse. Med hänsyn härtill och
            i syfte att jämväl förenkla kontrollen över uttagandet av nöjesskatt
            för till- ställningar av förevarande slag tillstyrker jag, att
            befrielse medgives för nöjes- skatt för uppvisning eller tävling
            i icke professionell idrott eller gymnastik med belopp motsvarande
            skatten för inträdesavgifter och andra därmed likställda avgifter
            intill 2 000 kronor för varje särskild tillställning.” Riksdagen
            beslöt emellertid å ena sidan att nöjesskattebefrielse skulle
            få åtnjutas av alla ideella föreningar, å andra sidan att beloppet
            för skatte- frihet skulle sänkas till 500 kronor. Sedan 1945 har
            penningvärdet undergått en mycket stark försämring. Det från nöjesskatt
            undantagna beloppet är därför reellt sett avsevärt lägre nu än
            1945. Redan av denna anledning borde en höjning av beloppet vara
            ofrån- komlig. För vår del anser vi, att det även av andra skäl
            bör företagas en höj- ning. Vi har ovan pekat på den särställning,
            i vilken idrotten i vissa sam- manhang står. Ytterligare må framhållas,
            att idrottsföreningarna torde vara de enda ideella organisationer
            som har sådana arrangemang att nöjesskatten blir verkligt betungande.
            Tävlingsverksamheten kan normalt icke bedrivas utan betydande
            kostnader, såsom för planhyror, resor och traktamenten för egna
            och andra föreningars idrottsmän, materiel m. m. I förhållande
            till in- täkterna är dessa omkostnader ofta mycket stora. Eftersom
            nöjesskatt utgår å bruttopriset är det icke ovanligt att nöjesskatt
            uttages, även om tävlingarna
          </p>
          <pb facs="riksdagen-motions-pdf/data/1954/mot_1954__ak__272/mot_1954__ak__272-003.pdf"/>
          <fw xml:id="i-F6SNQSFrBzWVU1bXJ66WyS">
            Motioner i Andra kammaren, nr 212. 13
          </fw>
          <p xml:id="i-6GFBaW1orTv12yR3VfvUy1">
            icke lämnat någon som helst vinst. Det är särskilt de mindre
            föreningarna som i sådana sammanhang blir hårt drabbade. För andra
            ideella organisationer ligger omkostnaderna på en helt annan och
            lägre nivå, och dessa har därför icke samma ekonomiska problem
            att brot- tas med som idrottsföreningarna. Ett högre avdragsgillt
            belopp för idrottsföreningarna än för andra ideella organisationer
            är följaktligen motiverat. Vi vill därför på nytt föra fram det
            förslag departementschefen framlade 1945 om ett avdragsgillt belopp
            å 2 000 kronor. På grund av inflationen är ju detta belopp nu
            reellt sett lägre än då det förslaget tidigare framlades. Under
            åberopande av vad ovan anförts hemställer vi, att riksdagen måtte
            antaga följande
          </p>
          <p xml:id="i-3kzY9fHWZBsY5b6kTgMjDx">
            Förslag till Förordning om ändring av 15 $ förordningen den 21
            december 1945 om nöjesskatt (nr 823).
          </p>
          <p xml:id="i-Dn3uwkVRt1CC6nJcKWgPPi">
            Härigenom förordnas, att 15 $ förordningen den 21 december 1943
            om nöjesskatt (nr 823), skall erhålla följande ändrade lydelse.
          </p>
          <p xml:id="i-9cXvYaxBeF1bhmdWStiJ2T">
            15 8.
          </p>
          <p xml:id="i-4EDgMGpUje3pZ9JH3qpyWc">
            Denna organisation, — — — organisationens syfte. I fråga om uppvisning
            eller tävling av icke professionell idrott eller gym- nastik åtnjutes
            för varje tillställning befrielse från den del av nöjesskatten,
            som belöper å ett sammanlagt belopp av 2 000 kronor. Folketshusförening
            eller — — — stycke sägs.
          </p>
          <p xml:id="i-WTXFjN9THhoK5DGQwAAGxT">
            Denna förordning träder i kraft den 1 juli 1954.
          </p>
          <p xml:id="i-C6NLKL3AcvqWomi7jXHjqr">
            Stockholm den 27 januari 1954.
          </p>
          <p xml:id="i-RTRiR4R2zhH2VHaoYRGLuF">
            Birger Gezelius.
          </p>
          <p xml:id="i-2uFTsLEZeacE7HaLiVSDWs">
            N. Stenberg. Per Persson, Ingemar Andersson. Norrby.
          </p>
        </div>
      </div>
    </body>
  </text>
</TEI>
