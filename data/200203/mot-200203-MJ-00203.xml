<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0203/mot_200203_MJ_0203-0001.pdf"/>
      <div type="motHeader" xml:id="i-Rr8XaGe5e7k5sTcaibmZUr">
        <div type="motTitle" xml:id="i-Gw9RZTVwhnp6yGsYMRHN5C"/>
        <div type="motSubmissionInfo" xml:id="i-8bCBYzuum2JV5vWcJQLiqY"/>
      </div>
      <div type="motBody" xml:id="i-U8zfVmDp6U8Bki2KY1bQg4">
        <div xml:id="i-8s99s1RoVzWC3piNWh8QVs">
          <p xml:id="i-DjxX87r7SFcUzEV53AusL1">
            2002/03 mnr: MJ203 pnr: m1021
          </p>
          <p xml:id="i-JRwAb4WDFuKa4iknA5ghFY">
            Motion till riksdagen 2002/03:MJ203
          </p>
          <p xml:id="i-Nm9RvPYxoJL5LtkVwU8taC">
            av Jeppe Johnsson (m)
          </p>
          <p xml:id="i-KQGPRPBdZ64heakwqBMkmU">
            Torskfiskestopp m.m.
          </p>
          <p xml:id="i-JFrEZgtL9sS1HDLd5BSpWJ">
            Förslag till riksdagsbeslut
          </p>
          <p xml:id="i-F8bjcjfjJENr5GWfg9ffd">
            1. Riksdagen tillkännager för regeringen som sin mening vad i
            motionen anförs om att det inte bör införas ett ensidigt svenskt
            torskfiskestopp. 2. Riksdagen tillkännager för regeringen som
            sin mening vad i motionen anförs om att utbytet av torsk med de
            berörda länderna upphör. 3. Riksdagen tillkännager för regeringen
            som sin mening vad i motionen anförs om att antalet båtar från
            tredje land som tillåts fiska på svenskt vatten kraftigt bör reduceras.
            4. Riksdagen tillkännager för regeringen som sin mening vad i
            motionen anförs om förbättrad övervakning av fisket i de aktuella
            områdena.
          </p>
          <p xml:id="i-Cup4dttWrWoCvBeTLQQtLV">
            Planer finns på ett ensidigt svenskt torskfiskestopp
          </p>
          <p xml:id="i-CFUtghdRtm9waPEW7dPzoP">
            Ett ensidigt svenskt torskfiskestopp kommer att bli ett ”slag
            i luften” och för- modligen inte minska uttaget av torsk. Inget
            talar för att det utrymme som frigörs vid ett svenskt fiskestopp
            kommer att sparas till nästa år. Om Sverige inte fiskar upp sin
            kvot kommer denna att fiskas upp av andra nationers fiskare. Om
            ett ensidigt svenskt torskfiskestopp kommer att gälla under flera
            år finns det dessutom fog att anta att detta även kommer att gå
            ut över framtida svenska kvoter. Förutom fiskarna och våra kustsamhällen
            kommer verksamheten kring fisket att drabbas. Det finns anledning
            att befara att verksamheter kring fisket som åkare, drivmedels-
            och fiskeredskapsförsäljning och inte minst fiskeindustrin kommer
            att drabbas av obotliga skador. Genom ett ensidigt svenskt torskfiskestopp
            finns det anledning att befara att Sverige förlorar sin roll som
            pådrivare för ett skonsammare fiske i Östersjön då det gäller
            högre minimimått, större maskor, längre fiskestopp och fredning
            av vissa lekområden. Den svenska fiskeflottan som kontrolleras
          </p>
          <pb facs="riksdagen-motions-pdf/data/200203/mot_200203_MJ_0203/mot_200203_MJ_0203-0002.pdf"/>
          <p xml:id="i-AnMnmrvy21UVB5Kdb1uBY2">
            2002/03:MJ203
          </p>
          <p xml:id="i-Gttw3U8sZVZMwy3QjYXDKL">
            förhållandevis noga ersätts av flottor från länder som inte alls
            bedriver samma övervakning.
          </p>
          <p xml:id="i-AVfrTTaRHY44anvQEQCQBc">
            Ett ensidigt svenskt torskfiskestopp bör avvisas
          </p>
          <p xml:id="i-YGTSA9yzF4xhsvEnJK3fWY">
            I torskfisket i södra Östersjön har konkurrensen om fiskeplatserna
            de allra senaste åren trappats upp till en — i varje fall för
            de svenska fiskarna — närmast ohanterlig nivå. Fiskare från Ryssland
            och de baltiska länderna fiskar i stort antal med garn på de traditionella
            svenska fiskeplatserna. Man har ett helt annat mönster i sitt
            fiske än t.ex. fiskare från Sverige och Danmark och bedriver fisket
            på ett sätt som gör att fiskeplatserna blockeras. Utmärkningsbestämmelserna
            — det finns internationellt fastställda sådana som alla fiskare
            är skyldiga att följa — efterlevs i många fall mycket dåligt.
            Garnen får stå ute mycket länge och vittjas sällan med följd att
            stora mängder fisk dör och slängs tillbaka i havet — ett oacceptabelt
            slöseri med en knapp resurs. Utbytet av torsk mellan tredje land
            och EU är numera ganska litet, men avtalen har en sådan konstruktion
            att man har rätt att fiska en del av den egna kvoten i motpartens
            fiskevatten, i detta fall koncentrerat till de traditionella svenska
            fiskeplatserna i södra Östersjön. I kommande förhandlingar med
            de berörda länderna bör utbytet av torsk med de berörda länderna
            upphöra. Det är ett känt och bekräftat faktum, att fiskare från
            vissa länder med tillträde till EU:s fiskevatten i Östersjön genom
            s.k. accesskvoter och ett begränsat antal fartyg fiskar mycket
            större kvantiteter än de tillåtna. Ett så stort antal båtar blockerar
            fiskeplatserna och omöjliggör för svenska fiskebåtar att fiska
            med garn eller trål i detta område. Rimligen borde inte fler båtar
            från tredje land få fiska på svenskt EU-vatten än motsvarande
            svenska båtar som har möjlighet att fiska på deras vatten. Det
            är också ett känt och numera också av experterna på området bekräftat
            faktum, att den totala torskkvoten i Östersjön av vissa länder
            överfiskas med flerdubbla kvantiteter varje år. Kontrollen till
            havs har hittills varit otillfredsställande. Delvis beror detta
            på att anmälningar av fartygens in-
          </p>
          <p xml:id="i-CopMUPRWhqkzdWzdeEuv87">
            och utträde ur zonen går sådana omvägar att rapporterna når fram
            till Kustbevakningen först i efterhand. Det har därför varit näst
            intill omöjligt att kontrollera hur stora kvantiteter som fiskas.
            Från Sveriges och EU:s sida måste man nu ännu hårdare kräva att
            de redan uppställda reglerna följs och att systemet med anmälan
            av in- och utpassering ändras, så att kontroller kan genomföras.
            Detta sker enklast genom upprättandet av s.k. checkpoints där
            passagen sker genom anmälan i förväg. Det måste också ställas
            hårdare krav på den övervakande myndigheten. Jag är medveten om
            att Kustbevakningens resurser är begränsade, men nuvarande situation
            är inte acceptabel. Det är inte ovanligt att svenska torskfiskare
            tvingas köra upp till åtta till tio timmar från svensk hamn för
            att
          </p>
          <pb facs="riksdagen-motions-pdf/data/200203/mot_200203_MJ_0203/mot_200203_MJ_0203-0003.pdf"/>
          <p xml:id="i-WbBERcEQcBESBWCYQwsic5">
            2002/03:MJ203
          </p>
          <p xml:id="i-S9TrZN7R1jLu1Ri5ov1mYh">
            finna att fiskeplatsen är ockuperad av balter och ryssar. Genom
            att först sätta garnen och strax därefter gå i land för att lossa
            hindras andra fiskare i sitt arbete. Garnen kan därvid stå flera
            dygn utan att de vittjas med de olägenheter detta innebär dels
            för fiskets bedrivande, dels för vården av torskbestånden. Stockholm
            den 4 oktober 2002
          </p>
          <p xml:id="i-YP4cVVWAjvXvT7Jm3eDRxA">
            Jeppe Johnsson (m)
          </p>
        </div>
      </div>
    </body>
  </text>
</TEI>
