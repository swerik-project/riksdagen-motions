<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--ak--00038">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__38/mot_1943__ak__38-001.pdf"/>
      <fw xml:id="i-PD9pYArU7E3goXC4BapgB4">
        Motioner i Andra kammaren, nr 38. 5
      </fw>
      <div xml:id="i-9HHNQsQyU5Mfj1FCR5TBPX" type="motHeader">
        <div xml:id="i-ETG858N46qWuy1yWzTEidY" type="motTitle"/>
        <div xml:id="i-EmFgsHn8ZotcN3GM84qAtH" type="motSubmissionInfo"/>
      </div>
      <div xml:id="i-5cSysyF7somrLEi1eHfoYC" type="motBody">
        <div xml:id="i-Ghd8LCPSadJGWCV9nKV1uG">
          <p xml:id="i-L8rcGa7zz3A7CbByaRRVG">
            Nr 38.
          </p>
          <p xml:id="i-E6NAgdWKsPuHzGKdhJiuV9" type="titleString">
            Av herr Andersson i Gisselås m. fl., angående utredning om ökat
            statligt stöd för myrutdikning.
          </p>
          <p xml:id="i-LcoCbMSPqDaV6AUdiNjnnQ">
            Man kan utan överdrift säga, att näst efter avvittringen och
            laga skiftet ha inga åtgärder, som staten vidtagit för det norrländska
            jordbrukets upp- hjälpande, varit av så genomgripande betydelse
            som de anslag, vilka gjort det möjligt för den norrländske jordbrukaren
            att genom nyodling utöka åkerarealen. Ursprungligen avsåg man
            med dessa anslag icke att tillgodogöra sig sumpmarker för nyodling,
            då det var föreskrivet, att anslag till utdiknings- företag icke
            fingo utgå för sådant ändamål. Däremot kunde dylika anslag utgå
            för utdikning av marker i avsikt att minska frostfaran för bygden.
            Betydelsen härav torde klart framgå av följande exempel. Under
            1830-talet förekommo icke blott i Norrland utan i hela landet
            svåra missväxtår. Särskilt illa hemsöktes den på den tiden dåligt
            avdikade men eljest bördiga västgötaslätten. år 1830 anslog Kungl.
            Maj:t av tillgängliga medel 24.476 rdr bko för upptagandet av
            närmare 43 mil avloppskanaler inom Leckö och Skara fögderier samt
            Frökinds härad i Vartofta fögderi. Då denna »krondikning» hade
            mycket gynnsamma verkningar såväl på frostländighetens minskande
            som skörderesultatet i övrigt, ställde riksda- gen år 1840 till
            Kungl. Maj:ts förfogande en fond, som skulle användas till låneunderstöd
            för sjösänkningar och utdikning av sanka trakter i södra och mellersta
            Sverige. Samtidigt anvisades medel att utgå utan återbetalnings-
            skyldighet till understödjande av vattenavtappningar i de nordligare
            länen. År 1873 vidtogos vissa ändringar beträffande dessa båda
            fonder. Åren 1873— 1883 beviljades årligen 80.000 kronor till
            sjösänkningar och myrutdikningar. Riksdagen beslöt år 1883, att
            härför anvisade medel skulle uppdelas på två särskilda fonder:
            odlingslånefonden och frostförminskningsfonden. För utdikning
            av odlingsvärda sumpmarker kunde lån erhållas, som täckte hela
            kostnadssumman av upptagna diken på de marker, vilka skulle odlas.
            Lån ur denna fond ha endast i mindre utsträckning tagits i anspråk
            i Norrland med undantag för Gävleborgs län. Frostförminskningsfonden,
            som lämnade anslag utan återbetalningsskyl- dighet, togs också
            under 1880-talets senare del mycket litet i anspråk. Detta berodde
            på att riksdagen år 1883 ändrade förutvarande villkor för anslag,
            som ända sedan fondens bildande utgått till sådana utdikningsföretag,
            som
          </p>
          <pb facs="riksdagen-motions-pdf/data/1943/mot_1943__ak__38/mot_1943__ak__38-002.pdf"/>
          <fw xml:id="i-PtxiUDdvboCbqdYqxSBZ5a">
            6 Motioner i Andra kammaren, nr 38.
          </fw>
          <p xml:id="i-Ub3DNuxQtgKcFxAGXdiHiP">
            företrädesvis avsåge frostländighetens minskande. Efter år 1883
            fick näm- ligen statsanslag endast utgå till företag, där marken
            var frostförande men icke med fördel kunde odlas. Denna bestämmelse
            omöjliggjorde nästan helt och hållet anslag till utdikningsföretag
            inom Norrland, ty vederbörande lantbruksingenjörer ansågo större
            delen av Norrlands myrar så godartade, att de med fördel kunde
            odlas. Emellertid ändrade 1891 års riksdag denna bestämmelse,
            så att anslag fick lämnas till sådana företag, vars ändamål var
            att minska frostländigheten för närliggande bygd, oavsett om den
            torr- lagda marken var odlingsbar eller inte. Frostförminskningsfonden
            ökades sedan så småningom från 100.000 kronor år 1891 till 300.000
            kronor år 1897. 1897 års riksdag ändrade sam- tidigt villkoren,
            så att bidraget, som förut endast utgått med en tredjedel, därefter
            fick utgå med hälften av den enligt fastställd arbetsplan beräknade
            kostnaden för utdikningsföretaget. Detta hade till följd, att
            fonden snart nog måste höjas. År 1899 var fonden uppe i en halv
            miljon kronor och år 1906 i 700.000 kronor. Sistnämnda år vidtogs
            åter en beaktansvärd ändring beträffande fondens användning, ty
            de medel, som anvisades för år 1907, uppdelades på två särskilda
            anslag: &gt;»Norrländska avdikningsanslaget&gt; och »allmänna
            frostminskningsanslaget». Norrländska avdikningsanslaget av- såg
            understödjande medelst statsbidrag utan återbetalningsskyldighet
            av myrutdikningar och vattenavtappningar inom Norrbottens, Västerbottens,
            Jämtlands och Västernorrlands län, vare sig det gällde nyodling
            eller minsk- ning av frostländigheten. Allmänna frostminskningsanslaget
            avsåg däremot understöd utan återbetalningsskyldighet av sådana
            myrutdikningar och vattenavtappningar inom övriga delar av riket,
            vars ändamål var att minska frostländigheten. Enligt den översikt,
            som uppgjorts av civilingenjör G. H. Lettström och byråingenjör
            'T. Wallin rörande svenska statens avdikningsanslag under femtioårsperioden
            1875—1924, visar det sig, att Norrbotten i runt tal utbe- kommit
            3.5 miljoner kronor för utdikade 76.000 hektar myrmark, Väster-
            botten nära 8.5 miljoner kronor för 151.000 hektar, Västernorrlands
            län något mer än 700.000 kronor för 11.000 hektar och Jämtlands
            län inemot 3.4 miljoner kronor för nära 88.000 hektar. Under femtioårsperioden
            1875— 1924 ha således krondikats i de nordligaste länen i runt
            tal 325.000 hektar, huvudsakligast myrjord, för en beräknad torrläggningskostnad
            av 31 mil- joner kronor, varav staten utbetalat utan återbetalningsskyldighet
            för jord- ägarna 16 miljoner kronor. I oktober 1925 avgav lantbruksstyrelsen
            till Kungl. Maj:t förslag om sammanslagning av norrländska och
            allmänna avdikningsanslagen till ett anslag. I anslutning därtill
            beslöt 1926 års riksdag, att de båda anslagen skulle sammanslås
            till ett anslag benämnt statens avdikningsanslag. Bestäm- melser
            angående villkoren för statsbidrag från detta anslag äro meddelade
            i kungl. kungörelse den 11 juni 1926 nr 257. De betydelsefullaste
            ändring-
          </p>
          <pb facs="riksdagen-motions-pdf/data/1943/mot_1943__ak__38/mot_1943__ak__38-003.pdf"/>
          <fw xml:id="i-D69jjbCq8HSQH85nG9Bf3h">
            Motioner i Andra kammaren, nr 38. 17
          </fw>
          <p xml:id="i-LsftUR8qL4c8P6avteLC25">
            arna beträffande villkoren för bidrag till torrläggningsföretag,
            som inträtt i och med tillkomsten av statens avdikningsanslag,
            äro dels att syn enligt vattenlagen skall hållas, dels att bidrag
            nu icke kan utgå till företag, som avse endast frostminskning.
            Under tidigare skeden har ändamålet med de företagna dikningarna
            till stor del varit att »minska frostländigheten för närliggande
            bygd». Under senare delen av förra seklet voro de flesta sakkunniga
            på dikningens område övertygade om, att utdikning av försumpade
            marker kunde minska frost- ländigheten. Att de sakkunniga ännu
            vid sekelskiftet hade denna åsikt framgår av följande citat ur
            ett föredrag, hållet vid andra nordiska lant- brukskongressen
            i Stockholm år 1897, där det bl. a. heter: » Säkert är att i vårt
            land har detta mål, klimatets förmildrande genom åtgärder för
            frost- ländighetens minskande, vunnits på ett sätt, som av alla
            erkännes och av ingen bestrides vara ändamålsenligt, nämligen
            genom avdikningar&gt;. Myrutdikningens betydelse för minskande
            av frostfaran sattes emellertid vid denna tidpunkt från flera
            håll i tvivelsmål. År 1906 utgav sålunda pro- fessor A. G. Högbom
            boken: »Norrland, Naturbeskrivning». På sid. 274 i denna bok framhåller
            Högbom, att föreställningen om att man på ett effek- tivt sätt
            kan avskaffa frosten genom torrläggning av vattensjuka marker
            är alldeles oriktig. Denna uppfattning stod emellertid i direkt
            strid mot vad praktikens män i olika delar av landet hade erfarit.
            Kungl. Maj:t infordrade år 1906, vid behandling av väckt fråga
            om inköp av några större mossar i södra och mellersta Sverige,
            däribland den på gränsen mellan Jönköpings och Älvsborgs län liggande
            Komossen om 4.500 hektar, kungl. vetenskapsakademiens yttrande
            om lämpligheten av att torrlägga dessa marker för att minska frostländigheten
            i dessa och angrän- sande trakter. Akademiens sakkunniga ledamöter,
            professorerna N. Ekholm, Svante Arrhenius, H. Hildebrandson, H.
            E. Hamberg och A. G. Högbom, voro eniga i sitt uttalande, vilket
            gick ut på att någon minskning i frostländig- heten, som hade
            praktisk betydelse, icke kunde vinnas genom myrars utdik- ning.
            Med anledning av detta yttrande hemställde Kungl. Maj:t till 1908
            års riksdag om anvisande av ett anslag å 13.000 kronor för år
            1909 för verk- ställande av en undersökning angående avdikningens
            inverkan på frostlän- digheten. Denna framställning avslogs emellertid
            av riksdagen på statsut- skottets förslag under motivering dels
            att undersökningen komme att kräva allt för lång tid och således
            bli allt för dyrbar, dels att den ansågs mindre behövlig, då erfarenheten
            redan till fullo ansågs ha ådagalagt utdikningens betydelse för
            minskandet av frostländigheten. Därvid åberopades de om- kring
            500 svar, som på denna fråga inkommit till den s. k. norrlandskom-
            mittén. Det bör härtill anmärkas att den berörda Komossen jämte
            flertalet större mossar i denna del av landet utgör en typisk
            högmosse i motsats till de norrländska myrarna, som äro av utpräglad
            lågmossekaraktär. Praktikens män vidhålla likväl allt fortfarande,
            att dikningar kunna
          </p>
          <pb facs="riksdagen-motions-pdf/data/1943/mot_1943__ak__38/mot_1943__ak__38-004.pdf"/>
          <fw xml:id="i-8gkwsZpRhtYo7XusEq6Fj4">
            8 Motioner i Andra kammaren, nr 38.
          </fw>
          <p xml:id="i-8aNvcGujLJJb9nqVqnrPxT">
            göra nytta för frostens minskande, och från Norrland kunna också
            mång- faldiga exempel anföras, som bestyrka detta förhållande.
            I »Meddelande från Kungl. Lantbruksakademiens Mekaniska avdelning
            N:r 3, Kort över- sikt rörande Svenska Statens Avdikningsanslag
            av G. H. Lettström och T. Wallin», meddelas att av 123 sakägare
            inom Hammerdal och Jörn ha 121 besvarat frågan: »Har företaget
            medfört minskning av frostländigheten?» med ja, ofta med sådana
            tillägg som »ofantligt&gt;, &gt;»mycket», »mer än någon kan föreställa
            sig» o. s. v.; blott tvenne svar voro något tvekande. Förfat-
            tarna tillägga: »Anmärkningsvärda äro även de åsikter, som härvidlag
            framhållas i Svenska Mosskulturföreningens tidskrift häft. 3 år
            1923 av föreståndaren för Gisselås försöksgård, agronom M. Stenberg,
            gående ut därpå, att i vissa fall ”krondikningen” medfört betydande
            minskning av frostfaran för sädesodlingen»&gt;. Sedan dess har
            man vid Gisselås försöksgård 20 års erfarenheter och studier på
            detta område. De peka bestämt i samma riktning. Då statens försöksgård
            Gisselås ligger i en myrrik trakt, där klimatet är hårt, äro erfarenheterna
            därifrån mycket värdefulla. Statsanslagen till sjösänkningar och
            utdikning av frostförande marker ha också betytt mera för Norrlands
            jordbruk än mången tror, ty utdikning av myrmarker ledde ofta
            till deras uppodling. Redan på 1860-talet gjordes nämligen de
            första ansatserna till myrodling i Norrland i samband med utdikning
            av frostlänta myrmarker. Även om man vid sekelskiftet hade en
            i hög grad överdriven uppfattning om verkningarna av utdikningarna
            till frostländighetens minskande, så har det ännu icke kunnat
            vetenskapligt bevisas, att myrutdikningarna skulle vara utan betydelse
            för frostländighetens minskande. De erfarenheter, som praktikens
            män ha på detta område, torde liksom på så många andra om- råden
            komma att godtagas av vetenskapsmännen först då de lyckats lösa
            dessa invecklade problem på ett fullt tillfredsställande sätt.
            Men även om frågan om frostländighetens minskande lämnas å sido,
            kan man utan överdrift påstå, att även om dikningarna icke skulle
            hava medfört några direkta frostminskande följder, så ha de dock
            i så många andra avse- enden gjort så betydande nytta, att de
            medel som staten offrat därpå kunna anses ha varit mycket väl
            använda. Här erinras endast om att de förbättrat stora arealer
            såväl åkerjord som betes- och skogsmark samt möj- liggjort nya
            odlingar och betesanläggningar i betydande omfattning. Dik- ningarna
            ha vidare icke blott förbättrat skogsmarken, utan de ha i stor
            omfattning skapat ny skogsmark på förut värdelös myrmark. Detta
            är sär- skilt fallet inom det jämtländska silurområdet, där det
            finnes stora arealer grunda myrmarker, s. k. back- eller hängmyrar,
            som genom lämpliga dik- ningsingrepp inom snar framtid kunna göras
            skogbärande. I detta sammanhang må för fullständighetens skull
            erinras om att statens skogsförsöksanstalt gjort värdefulla vetenskapliga
            undersökningar i Norr-
          </p>
          <pb facs="riksdagen-motions-pdf/data/1943/mot_1943__ak__38/mot_1943__ak__38-005.pdf"/>
          <fw xml:id="i-FqNdgV4BzENsJc5X9aZat1">
            Motioner i Andra kammaren, nr 38. 9
          </fw>
          <p xml:id="i-LdM2z5PMd9MCnJjeeEeaJs">
            land främst genom professor Carl Malmström, framför allt i trakterna
            vid och omkring Degerö Stormyr i Västerbotten, om faran för skogsmarkens
            försumpning i Norrland samt om våra torvmarker ur skogsdikningssyn-
            punkt. Dessa undersökningar uppmuntra visserligen icke direkt
            till dik- ningar på myrmark för skogsproduktion, men undersökningen
            skulle säker- ligen ha visat helt andra resultat, om den kommit
            att utföras inom det jämtländska silurområdet. Myrmarkerna i Norrland
            komma säkerligen att spela en mycket stor roll vid framtida egnahemsbildningar
            och hemmaklyvningar, men förutsättning- arna därför äro att de
            nu utdikas, så att de hinna förmultna och sätta sig, innan de
            skola uppodlas eller bli tjänliga att bära skog. Riksskogstaxe-
            ringen av Jämtlands län åren 1939 och 1940 visar, att inom Jämtland
            endast 7.4 Z av myrmarkerna äro dikade och inom Härjedalen 4.1
            2. Inom hela länet är 6.3 Z av myrmarkerna dikade. I absoluta
            tal betyder detta, att inom jämtlandslänet blott 448 kvkm. myrmark
            äro utdikade och inte mindre än 6.628 kvkm., d. v. s. över 600.600
            hektar, äro outdikade. Då vi — trots de motsatta uppfattningar,
            som vi här ovan refererat — ha den bestämda övertygelsen, att
            utdikning av myrar i många fall verkar frostminskande, anse vi,
            att det skulle vara av största värde, om stats- bidrag åter kunde
            införas även till utdikningsföretag, som avse att minska frostländigheten.
            Det skulle icke minst betyda oerhört mycket enbart för trevnaden
            i de avlägsna norrländska bygderna. Men det skulle främst ha betydelse
            såsom hjälp åt det norrländska jord- och skogsbruket. Därigenom
            skulle skapas en viss större säkerhet för skördarna på den odlingsbara
            marken i de outdikade myrarnas närhet, och vidare skulle utdikningen
            göra det möjligt att öka skogsarealerna. Icke minst med tanke
            på skogens ' växande betydelse som industriell råvara skulle utdikning
            — även om den endast skulle möjliggöra skogsbruk men ej jordbruk
            — vara en akt av ekonomisk framsynthet på samma gång som det skulle
            vara socialt motiverat genom att frostländigheten minskades. Statsmakterna
            borde alltså redan nu genom stödjande åtgärder tillvarataga alla
            de möjligheter till utvidgning av den skogbärande arealen, som
            våra stora myrvidder särskilt i Norrland innesluta. Skulle vårt
            land efter kriget gå emot en depressionsperiod, borde dylika utdikningar
            kunna inpassas i ett produktivt beredskapsprogram. En skyndsam
            utredning i ärendet synes önskvärd rörande de villkor, under vilka
            statsbidrag för frostminskande vattenavledningar böra få utlämnas,
            likaså rörande frågan, huruvida ett särskilt anslag bör uppföras
            i budgeten för ändamålet. Med hänvisning till ovanstående föreslå
            vi,
          </p>
          <p xml:id="i-TcXXEBzQEwKqFEdzqkg328">
            att riksdagen ville i skrivelse till Kungl. Maj:t anhålla om
            såväl skyndsam utredning angående ökat stöd för myr-
          </p>
          <pb facs="riksdagen-motions-pdf/data/1943/mot_1943__ak__38/mot_1943__ak__38-006.pdf"/>
          <fw xml:id="i-FtPwrrTY3rRrcqRmruDUnL">
            10 Motioner i Andra kammaren, nr 38.
          </fw>
          <p xml:id="i-Kjxs7EMCZMX9WmmJEbwNwz">
            utdikning, i syfte att dels minska frostländigheten dels nyt-
            tiggöra mark för odling och skogsbörd, som förslag till riks-
            dagen med anledning av denna utredning.
          </p>
          <p xml:id="i-TUccjeX5xjPMDdaf7wW9yS" type="date">
            Stockholm den 18 januari 1943.
          </p>
          <div xml:id="i-X8r5o3crz2AFD8MAaTAKpL" type="signatureBlock">
            <list xml:id="i-B4wE8MN3GUsLi4aH4ZsdCR">
              <item xml:id="i-TZicJMWjHvTu7CTRn1Qskx" who="unknown" type="signature">
                And Andersson
              </item>
              <item xml:id="i-8hxNeaGNboeZz52ZycoGZr" who="unknown" type="signature">
                Gisselås
              </item>
            </list>
          </div>
          <p xml:id="i-7BdK9psa1SoKmN3y4yDo2h">
            Karl Magnusson. Ewald Lindmark. Gösta Liedberg.
          </p>
        </div>
      </div>
    </body>
  </text>
</TEI>
