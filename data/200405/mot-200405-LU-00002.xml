<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00002">
  <teiHeader>
    <fileDesc>
      <titleStmt>
        <title>med anledning av prop. 2003/04:150 Ny försäkringsavtalslag</title>
        <author corresp="i-MtQDAwnav9eHyeftxbQLvf">av Inger René m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:150 Ny försäkringsavtalslag</title>
          <idno type="rdwebb">GS02L2</idno>
          <rs type="number">L2</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L2/text</ref>
          <ref type="dokument_url_html">http://data.riksdagen.se/dokument/GS02L2</ref>
          <ref type="dokumentstatus_url_xml">http://data.riksdagen.se/dokumentstatus/GS02L2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NeYACd8NSiYWBhdiUeL6ZZ</idno>
            <name>Nils Fredrik Aurelius</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-T2aXcsQqA9hkUFtCcU4AeQ</idno>
            <name>Henrik S Järrel</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-XXpzfCD5TeAvhxQSGJi4of"/>
        <correspContext corresp="i-XXpzfCD5TeAvhxQSGJi4of">
          <ref>Proposition 2003/04:150</ref>
        </correspContext>
        <correspAction xml:id="i-PFuLLU73bsbRndd7YQCHyP" type="signed"/>
        <correspContext corresp="i-PFuLLU73bsbRndd7YQCHyP">
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-UdGnyRLxFm6LiCDBYWE7MV"/>
          <note type="signatory" corresp="i-TSGehE1rwudkXFF6bgJHmH"/>
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-NeYACd8NSiYWBhdiUeL6ZZ"/>
          <note type="signatory" corresp="i-T2aXcsQqA9hkUFtCcU4AeQ"/>
        </correspContext>
        <correspAction type="referral" xml:id="i-EJmVNazMwYnKZUmAdBJr9S">
          <date when="2004-09-23"/>
        </correspAction>
        <correspAction type="dismissal" xml:id="i-SLVnpu7npQkX8jsmKnWGba">
          <date when="2004-09-21"/>
        </correspAction>
        <correspAction type="submission" xml:id="i-AWc3y26ftmw3NJsq1TxJym">
          <date when="2004-09-17"/>
        </correspAction>
        <correspAction type="assigned" xml:id="i-KvgoPR4kmjJtP2Sgz8vKkN"/>
        <correspContext corresp="i-KvgoPR4kmjJtP2Sgz8vKkN">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_2/mot_200405_L_2-0001.pdf"/>
      <pb facs="riksdagen-motions-pdf/data/200405/mot_200405_L_2/mot_200405_L_2-0001.pdf"/>
      <div type="motHeader" xml:id="i-Xm2HbHWLh7UTMFnpahqnXB">
        <div type="motTitle" xml:id="i-RDHau4TG4awqksuVagETaX"/>
        <div type="motSubmissionInfo" xml:id="i-FYdkJ4mAHVEd7XtzpGms1c"/>
      </div>
      <div type="motBody" xml:id="i-4vFwdFC5rdZzGpn63RzVXY">
        <div xml:id="i-2sM2bcu1iEboDFg9nsTEMx">
          <p xml:id="i-WpLujbuiz9QLTaeGzzmFcH">
            2004/05 mnr: L2
          </p>
          <p xml:id="i-ALJeARRqQefWBpRRmJrkA1">
            pnr: m107
          </p>
          <p xml:id="i-TUaK8Xutq12JnzjhkQqH7z">
            Motion till riksdagen 2004/05:L2
          </p>
          <p xml:id="i-PnRYqoQFyEzdydNhNztisF">
            av Inger René m.fl. (m) med anledning av prop. 2003/04:150
          </p>
          <p xml:id="i-2BhBn3vFevgaN5abWDqFgV">
            Ny försäkringsavtalslag
          </p>
          <p xml:id="i-MGWzZMrSvM6X8kivcSVYVc">
            1 Förslag till riksdagsbeslut
          </p>
          <p xml:id="i-7d5vwfUTQGxB4ji29gZHdM">
            10.
          </p>
          <p xml:id="i-RW6ScFUjerTcBhseRaMYjA">
            Riksdagen avslår regeringens proposition 2003/04:150. Riksdagen
            tillkännager för regeringen som sin mening vad i motionen anförs
            om att kontraheringsplikt medför sämre och dyrare försäkringslösningar
            för konsumenten. Riksdagen tillkännager för regeringen som sin
            mening vad i motionen anförs om att utreda gränsdragningen mellan
            de skattefinansierade socialförsäkringssystemen och privata försäkringar.
            Riksdagen tillkännager för regeringen som sin mening vad i motionen
            anförs om att kontraheringsplikten inte bör utvidgas utan att
            konsekvenserna för detta utreds. Riksdagen tillkännager för regeringen
            som sin mening att alltför nationellt särpräglade regler, som
            de om kontraheringsplikt och företagsförsäkring, bör undvikas
            för att underlätta konkurrens mellan inhemska och utländska försäkringsbolag.
          </p>
          <p xml:id="i-JZMpxTUyncfo56WuUcGbUC">
            Riksdagen tillkännager för regeringen som sin mening vad i motionen
            anförs om att för det fall reglerna om företagsförsäkring skall
            ändras, måste försäkringsbolagen ställas inför samtliga förändringar
            vid ett och samma tillfälle. Riksdagen tillkännager för regeringen
            som sin mening vad i motionen anförs om att bestämmelserna om
            företagsförsäkring bör vara dispositiva, i varje fall beträffande
            försäkring av ”stora risker”. Riksdagen tillkännager för regeringen
            som sin mening vad i motionen anförs om att den rådgivningsliknande
            plikt som enligt propositionen åläggs näringsidkaren beträffande
            företagsförsäkringar bör avskaffas. Riksdagen tillkännager för
            regeringen som sin mening vad i motionen anförs om att reglerna
            för gruppförsäkringar bör göras mindre detaljerade. Riksdagen
            tillkännager för regeringen som sin mening vad i motionen
          </p>
          <p xml:id="i-ABT5Bd1EiFK48fuoKaWmje">
            anförs om att utredningen bör kompletteras med en analys av hur
            omställningskostnaderna drabbar försäkringstagarna.
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0002.pdf"/>
          <p xml:id="i-JgyhdR6kdz9yvrTrTH44CM">
            2004/05:L2
          </p>
          <p xml:id="i-3iEPcdEvNxRgbh7vC6nrQA">
            2 Bakgrund
          </p>
          <p xml:id="i-5y9M99uwwEb9Buq9CRL27w">
            Arbetet med en ny försäkringsavtalslag har pågått ända sedan
            1974. Slutligen föreslås nu i regeringens proposition 2003/04:150
            en ny försäkringsavtalslag som skall ersätta 1927 års lag om försäkringsavtal
            och 1980 års konsumentförsäkringslag. Grundsyftet med reformen
            sägs vara att ge försäkringstagarna ett starkt skydd vid alla
            typer av försäkringar. Den nya lagstiftningen förväntas bidra
            till bättre förutsättningar för goda marknadsförhållanden inom
            försäkringsbranschen och föreslås träda i kraft den 1 januari
            2006. Trots det långa utredningsarbetet, och delvis på grund därav,
            ser vi omfattande problem med den föreslagna lagstiftningen. Ur
            försäkringstagarnas synvinkel torde det viktigaste vara att ha
            tillgång till ett brett utbud av försäkringsprodukter till rimliga
            premier. Enligt vår mening motverkar de föreslagna reglerna just
            detta. Vi menar att regeringens förslag snarare försvårar än förenklar
            för konsumenterna och dessutom fördyrar olika försäkringslösningar
            istället för att göra dem billigare. Mot bakgrund av detta föreslår
            vi att riksdagen avslår regeringens proposition.
          </p>
          <p xml:id="i-QdtaBJkDqFLkU1oUex9D3e">
            3 Brister i remissförfarandet samt återstående lagstiftningsarbete
          </p>
          <p xml:id="i-F3SpHb9PEm9ZUNph9gsibB">
            Vi anser att remisstiden har varit alltför kort i förhållande
            till den omfattande materian. Vidare har exempelvis Konkurrensverket
            inte beretts tillfälle att yttra sig trots att detta borde ha
            varit av intresse eftersom en väl fungerande konkurrens är det
            som bäst gagnar konsumenterna och alltså är av stor betydelse
            även på detta område. Som det nu är har man kanhända gått miste
            om viktiga synpunkter beträffande det omfattande utredningsarbetet.
            Detta är en stor brist i utredningen som vi beklagar. Från regeringens
            sida har ett flertal gånger aviserats nya preskriptionsregler.
            Något förslag till ändrade regler har emellertid inte presenterats
            ännu. Riksdagen bör markera att ytterligare försening av nya preskriptionsregler
            inte är acceptabelt. Dessutom är det anmärkningsvärt att, trots
            den långa tid som lagstiftningsarbetet tagit, det alltjämt övervägs
            vissa frågor om företagsförsäkring av regeringen. Det är ett anständighetskrav
            att, om reglerna om företagsförsäkring alls skall ändras, försäkringsbolagen
            måste ställas inför samtliga förändringar vid ett och samma tillfälle.
          </p>
          <p xml:id="i-BotWg6LyBjSYUub1W9EXjT">
            e Konkurrensverket har inte beretts tillfälle att yttra sig,
            vilket är en stor brist.
          </p>
          <p xml:id="i-TmLouqBVBX68znYm9itY8o">
            « Riksdagen bör markera för regeringen att ytterligare försening
            av nya preskriptionsregler inte är acceptabelt.
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0003.pdf"/>
          <p xml:id="i-3kYZC5yp1g8QtMtVcPBs4L">
            +. Om = reglerna om = företagsförsäkring «skall ändras, «måste
            försäkringsbolagen ställas inför samtliga förändringar vid ett
            och samma tillfälle.
          </p>
          <p xml:id="i-DjQ2XUCLjc7NM4t477setB">
            4 Kontraheringsplikt
          </p>
          <p xml:id="i-EUneihbgrWjXey1SpWKdnk">
            4.1 - Generellt
          </p>
          <p xml:id="i-HH296RSsoohcyHgYnu42cM">
            Sedan tidigare gäller för svenskt vidkommande kontraheringsplikt
            vid många konsumentskadeförsäkringar. I propositionen föreslås
            att reglerna skall tillämpas på i princip alla försäkringar som
            konsumenter önskar få, det vill säga alla skade- och personförsäkringar.
            Vad gäller företagsförsäkringar föreslås för närvarande inte någon
            kontraheringsplikt men regeringen utesluter inte att detta kan
            bli aktuellt i framtiden ”med tanke på de problem som finns för
            vissa småföretagare att få en lämplig försäkring”. Bakom förslaget
            till kontraheringsplikt döljer sig allvarliga problem i vårt samhälle.
            Regeringen har misslyckats med sin - kriminalpolitik. Vardagsbrottslighet
            som inbrott och rån uppklaras i allt lägre utsträckning, vilket
            orsakar att vissa småföretagare får svårt att teckna försäkring
            för sin verksamhet. De skattefinansierade socialförsäkringssystemen
            håller inte vad regeringen utlovar. Mot den här bakgrunden finner
            alltfler det tryggare att teckna privata försäkringar än att förlita
            sig till de skattefinansierade systemen. Nu föreslår regeringen
            en mer omfattande kontraheringsplikt än tidigare. Detta innebär
            att man påtvingar privata försäkringsbolag ett omfattande socialt
            ansvarstagande. Försäkringsbolag är emellertid privata bolag och
            det ökade risktagande som den omfattande kontraheringsplikten
            medför för försäkringsbolagen kommer otvivelaktigt att pressa
            upp premierna för samtliga försäkringstagare.
          </p>
          <p xml:id="i-8WKsEm9594ZJkKqbgRnhKy">
            4.2 - Skade- och personförsäkringar
          </p>
          <p xml:id="i-VYtf2bFkDbmL1vaRwA4cgP">
            Det kan i förstone tyckas cyniskt att det är besvärligt eller
            mycket kostsamt för någon som är svårt sjuk i en allvarlig sjukdom,
            handikappad eller utvecklingsstörd att teckna personförsäkringar
            (liv-, olycksfalls-, sjuk- och pensionsförsäkringar) i ett privat
            försäkringsbolag. Försäkringsbolagen måste emellertid ta affärsmässiga
            hänsyn för att inte premien för alla andra skall stiga till nivåer
            så att endast de riktigt välbeställda till slut har råd att teckna
            försäkringar. En rimlig avvägning måste göras mellan vad man kan
            begära av de privata försäkringsbolagen och vad vi medborgare
            förväntar oss kunna finansiera gemensamt av solidaritetsskäl via
            skatter.
          </p>
          <p xml:id="i-7DqU5PoPU5g6YgimLBDB3e">
            2004/05:L2
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0004.pdf"/>
          <p xml:id="i-PBtYFgmiorXSme3HZyv3dZ">
            2004/05:L2
          </p>
          <p xml:id="i-6BkGT89U3JB9MtHFFg6WFf">
            Vi menar att om man påtvingar bolagen ett vidsträckt socialt
            ansvarstagande för högre risker måste vi vara medvetna om att
            premierna kommer att stiga för samtliga försäkringstagare. Detta
            kan i förlängningen leda till att allt fler försäkringstagare
            i framtiden varken kan eller vill försäkra sig till den höga kostnad
            som regeringens förslag leder till. Dessutom anser vi att den
            nu föreslagna kontraheringsplikten riskerar att skapa falska förhoppningar
            hos en del potentiella försäkringstagare. Någon ovillkorlig rättighet
            för konsumenten är det inte fråga om. Försäkringsbolagen skall
            kunna anpassa försäkringarna i förhållande till de risker man
            skall skydda och ytterst även ha möjlighet att avböja en försäkring
            om risken bedöms alltför stor. Den trygghet regeringen utlovar
            med lagförslaget är alltså endast skenbar. Istället för denna
            skenbara trygghet borde regeringen leverera tydliga regler för
            vad vi har rätt att förvänta oss av vårt skattefinansierade socialförsäkringssystem
            och för vilka situationer vi behöver förbereda oss genom att teckna
            privata försäkringar. Detta saknas i den föreliggande utredningen,
            vilket är beklagansvärt. Vi anser att en utvidgning av kontraheringsplikten
            inte borde genomföras utan att utredningen kompletterats i detta
            avseende.
          </p>
          <p xml:id="i-Es5g61AyduTKTi7jjd5Qet">
            4.3 Företagsförsäkringar
          </p>
          <p xml:id="i-XHGFYkk8xGKUc2c8YKu54C">
            Liknande synpunkter är relevanta även beträffande frågan om kontraheringsplikt
            för företagsförsäkringar. Idag har flera småföretagare svårt att
            teckna försäkringar, särskilt i de fall deras verksamhet innebär
            stor risk att utsättas för brott, t ex vandalisering, rån eller
            stöld. Tyvärr är uppklaringsgraden mycket låg vid denna typ av
            ”vardags- brottslighet”. Följden av detta blir inte bara att allmänhetens
            förtroende för rättsväsendet inklusive polisen sjunker, utan även
            att försäkringspremierna stiger och att allt färre har råd att
            teckna försäkringar för sin verksamhet. Det förekommer också att
            företag nekas att teckna försäkring för sin verksamhet. En konsekvens
            av detta är att företag överhuvudtaget inte startas eller att
            befintliga företag avvecklas. Att regeringen i det här läget börjar
            överväga kontraheringsplikt för att tvinga privata försäkringsbolag
            att teckna försäkring med olycksdrabbade näringsidkare är föga
            förvånande men är enligt vår mening fel väg att gå. Ökad brottslighet
            och låg uppklaringsgrad är resultat av Socialdemokraternas misslyckande
            på det kriminalpolitiska området. En kontraheringsplikt skulle
            innebära att privata försäkringsbolag och i slutänden försäkringstagare
            via höjda premier får betala kostnaden för detta misslyckande.
            Vi är övertygade om att införande av kontraheringsplikt inte skulle
            lösa problemet. Det som behövs är kraftfulla förstärkningar av
            rättsväsendet så att den brottslighet som drabbar småföretagare
            kan klaras upp i större utsträckning. När fler gärningsmän drabbas
            av påföljder verkar detta avskräckande och leder i förlängningen
            till minskad brottslighet. När brott klaras upp och lagförs har
            den drabbade småföretagaren dessutom större
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0005.pdf"/>
          <p xml:id="i-ExZ7X9uutoesMkdY2tA3vK">
            utsikter att få ersättning från den som orsakat skadan, nämligen
            i form av skadestånd från brottslingen.
          </p>
          <p xml:id="i-4GvRewmpAoYpw4ahEYc4Cd">
            4.4 Dyrare och sämre för konsumenten
          </p>
          <p xml:id="i-BZZx7ZxZzqCrUxE16guT1y">
            Bortsett från trafikförsäkringssammanhang saknas internationell
            motsvarighet till våra regler om kontraheringsplikt. Grundsyftet
            med hela detta nya lagförslag sägs i propositionen vara att ge
            försäkringstagarna ett starkt skydd vid alla typer av försäkringar.
            Frågan är emellertid om en lagstiftning med sådan stark nationell
            särprägel som den nu föreslagna ligger i konsumenternas intresse.
            Regler som upplevs som alltför nationellt särpräglade, som t ex
            denna om kontraheringsplikt, riskerar att avskräcka utländska
            försäkringsbolag från att etablera sig på den svenska försäkringsmarknaden.
            Kanske väljer då det utländska bolaget att hellre avstå från att
            erbjuda försäkringar i Sverige. Följden av detta blir lidande
            konkurrens, högre priser och sämre produktutbud än vad som annars
            skulle kunna vara fallet. Trots det vällovliga syftet blir resultatet
            alltså betydande nackdelar för konsumenterna. Nackdelar som de
            nu beskrivna har emellertid inte utretts. Vi finner det oansvarigt
            av regeringen att vidga kontraheringsplikten utan att ha utrett
            vilka konsekvenser, i form av ökade kostnader och annat, detta
            får för övriga försäkringstagare. Som nämnts innebär kontraheringsplikten
            också att ett vidsträckt socialt ansvarstagande åläggs försäkringsbolagen.
            Därmed påtvingas privata försäkringsbolag såväl ansvar för regeringens
            misslyckade kriminalpolitik som för stora brister i de skattefinansierade
            socialförsäkringssystemen. Vi menar att detta är fel väg att gå.
            Regler om kontraheringsplikt passar illa in på en avreglerad och
            konkurrensutsatt marknad. En väl fungerande marknad med hälsosam
            konkurrens är det som bäst ger konsumenterna vad de behöver och
            vill ha: ett brett utbud av bra försäkringsprodukter till en rimlig
            premie. Därtill behövs en rejäl upprustning av rättsväsendet.
            Vi måste tryggt kunna lita på att vårt rättsväsende griper in
            när vi råkar ut för brottslighet. Dessutom borde regeringen redovisa
            vad vi har rätt att förvänta oss av våra skattefinansierade socialförsäkringssystem
            och för vilka situationer vi behöver förbereda oss genom att teckna
            privata försäkringar.
          </p>
          <p xml:id="i-L7EGRkyhpqtvw96GxQAwvy">
            « Kontraheringsplikt gör försäkringar dyrare och sämre.
          </p>
          <p xml:id="i-KCEpbVMcM9Uc7QpZu4Hnf3">
            « Kontraheringsplikten bör inte utvidgas utan att konsekvenserna
            för detta utreds.
          </p>
          <p xml:id="i-VnbGJBBq1E6ysRA4SDMHYk">
            « Var går gränsen mellan vad = våra = skattefinansierade socialförsäkringssystem
            skall omfatta och i vilka situationer vi behöver teckna privata
            försäkringar?
          </p>
          <p xml:id="i-FxCqnF9Z7vJE7mTzo7569H">
            + Småföretagare som = utsätts för brottslighet behöver inte kontraheringsplikt
            — de behöver ett upprustat rättsväsende.
          </p>
          <p xml:id="i-Km5jaS6hARPoyRaXBvDeCq">
            2004/05:L2
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0006.pdf"/>
          <p xml:id="i-L31nuhPr5RpgmXJPHThW8g">
            2004/05:L2
          </p>
          <p xml:id="i-9bG8BdMErg27a6gobKzrMe">
            e Privata försäkringsbolag kan inte bära ansvar varken för regeringens
            misslyckade kriminalpolitik eller för stora brister i de skattefinansierade
            socialförsäkringssystemen.
          </p>
          <p xml:id="i-THHGJaxs7HX4rmxtDGYPLv">
            5 Företagsförsäkring
          </p>
          <p xml:id="i-RFNdWefrtvynUbVrrndKwS">
            Reglerna om företagsförsäkring föreslås gälla all företagsförsäkring,
            det vill säga såväl när det stora företaget köper försäkring som
            när den lilla 'vartersbutiken gör det. När det gäller s k stora
            risker kan parterna emellertid avtala om att utländsk lag skall
            gälla för försäkringen. På så sätt kan utländska örsäkringsbolag
            i praktiken konkurrera med svenska bolag utan att behöva ta hänsyn
            till de tvingande bestämmelserna i förslaget. Mot den bakgrunden
            anser vi att alla bestämmelser bör vara dispositiva, i varje fall
            beträffande örsäkring av ”stora risker”. Vidare = introduceras
            i = förslaget om = företagsförsäkring «att örsäkringsbolaget skall
            tvingas tillhandahålla delar av den kompetens som den = näringsidkande
            = försäkringstagaren behöver vid slutande av örsäkringsavtal som
            gäller rörelsen ”om det inte kan antas att kunden saknar behov
            av informationen”. Det gäller enligt förslaget till och med ”information
            som underlättar kundens bedömning av försäkringsbehovet”. Denna
            rådgivningsliknande plikt hos den ena parten gentemot motparten
            är unik i svensk rätt när det gäller avtal mellan näringsidkare.
            Det finns åtskilliga andra avtal än försäkringsavtal som en näringsidkare
            behöver ingå genom sin rörelse och som får antas vara minst lika
            komplicerade för näringsidkaren. I de andra fallen tillämpas den
            grundprincip som sedan länge gäller i svensk rätt dvs att näringsidkaren
            på egen bekostnad (med skatteavdrag) förväntas skaffa sig den
            kompetens eller hjälp som han anser sig vara i behov av. Vi anser
            att anledning saknas att göra avsteg från denna princip på detta
            område och anser att den rådgivningsliknande plikt som enligt
            propositionen åläggs näringsidkaren bör avskaffas. Liksom beträffande
            den kontraheringsplikt som gäller vid många konsumentskadeförsäkringar
            kan dessa avvikande företagsförsäkringsregler förväntas leda till
            att utländska försäkringsbolag undviker den svenska marknaden,
            vilket får till följd ett smalare utbud och högre priser på småföretagsförsäkring.
            Vi anser att alltför nationellt särpräglade regler, som dessa
            — beträffande = företagsförsäkring samt den ovan = beskrivna kontraheringplikten,
            urholkar konkurrensen på försäkringsmarknaden och detta drabbar
            i slutänden konsumenterna.
          </p>
          <p xml:id="i-Uo2bJHJ8UxNJgwJXtRv7N8">
            « Bestämmelserna om företagsförsäkring bör vara dispositiva,
            i varje fall beträffande försäkring av ”stora risker”.
          </p>
          <p xml:id="i-KYjqoSg7USmtvjWfmFVZEG">
            « Den rådgivningsliknande plikt som enligt propositionen åläggs
            näringsidkaren beträffande företagsförsäkringar bör avskaffas.
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0007.pdf"/>
          <p xml:id="i-HoDypdncbmzNp5Fq6LX1uG">
            « Nationellt särpräglade regler, som dessa beträffande företagsförsäkring
            och kontraheringplikt, bör undvikas — för att främja konkurrens.
          </p>
          <p xml:id="i-8JAEskV3n1M9DqF6de41nq">
            6 Gruppersonförsäkring
          </p>
          <p xml:id="i-4Gum83HSvbKk1tMhdL8B9E">
            Den föreslagna regleringen är mycket detaljerad såvitt gäller
            gruppförsäkring. Dessutom är reglerna i princip tvingande, vilket
            minskar utrymmet för konkurrensbefrämjande lösningar. Vidare riskerar
            detaljrikedomen i den nu föreslagna = lagstiftningen = att förhindra
            = utvecklingen av nya försäkringslösningar. Motivet till de föreslagna
            förändringarna sägs vara konsumentintresset. Vad som framstår
            som komsumentvänligt ur ett perspektiv kan emellertid vara allt
            annat än detta ur ett annat. Exempelvis föreslås en oinskränkt
            rätt till återupplivning inom tre månader efter uppsägning av
            försäkringen till följd av att premien inte betalats. En sådan
            regel medför risk för att systemet utnyttjas och att en försäkrad
            återupplivar försäkringen först efter att denne blivit sjuk. Även
            detta riskerar att resultera i höjda försäkringspremier. Tanken
            med gruppersonförsäkringar är att till en förmånlig premie erbjuda
            samma grad av skydd till en grupp försäkringstagare. De nu föreslagna
            reglerna riskerar emellertid att försämra för konsumenterna och
            göra gruppförsäkringar dyrare i framtiden. I sammanhanget skall
            understrykas att skyddsbehovet för den enskilde försäkringstagaren
            inte gör sig lika starkt gällande vid gruppförsäkringar som för
            en försäkringstagare som tecknar en individuell försäkring. Försäkringsgivarnas
            motpart när det gäller att förhandla fram gruppförsäkringar är
            nämligen i de flesta fall företrädare för en grupp med förhandlingsvana
            på samma nivå som försäkringsgivarna.
          </p>
          <p xml:id="i-7snsR61SK9qyL12PMocqWe">
            + Detaljrikedomen i regleringen av = gruppförsäkringar = sätter
            försäkringstagarnas intressen av en kvalitetsmässigt godtagbar
            försäkring till rimlig premie på spel.
          </p>
          <p xml:id="i-QkpiMHBaqPpqTVWJhLUEXG">
            7 Kostnadskonsekvenser
          </p>
          <p xml:id="i-EywSNYos4hduLWq3eXbzZN">
            Utvecklingen inom EU inriktas för närvarande på att till utgången
            av 2005 uppnå en mer konkurrensutsatt avreglerad europeisk marknad
            för försäkringstjänster. En förutsättning för detta är att regelsystemen
            i de olika länderna visar en större överensstämmelse än idag.
            Man får alltså ta i beräkning att en del viktiga förändringar
            i de olika medlemsstaternas försäkringsrätt kommer att komma till
            stånd inom en inte alltför avlägsen framtid för att åstadkomma
            ett större mått av harmonisering. Det är inte orimligt att anta
            att detta kommer att leda till ytterligare förändringar även för
            svenskt vidkommande.
          </p>
          <p xml:id="i-SmTnWZrTh5yS3GG8594FuM">
            2004/05:L2
          </p>
          <pb facs="riksdagen-motions-pdf/data/200405/mot_200405_L_2/mot_200405_L_2-0008.pdf"/>
          <p xml:id="i-TwecqWFKRwsNcSp3E8F4TV">
            2004/05:L2
          </p>
          <p xml:id="i-2sjTmxCiavtAyrAY6W8S76">
            En omfattande reform som den nu föreslagna medför alltid kostnader.
            Kostnaderna måste emellertid stå i proportion till vad som uppnås
            med den nya lagen och hur lång tid den aktuella lagstiftningen
            kan förväntas gälla. Kostnaden för implementeringen av nya regler
            i försäkringsbolagens praktiska verksamhet i form av bl.a. omskrivning
            av försäkringsvillkor, ändringar i datasystem och utbildningsinsatser
            beräknas uppgå till omkring 700-1.000 miljoner kronor. Denna kostnad
            kommer med all sannolikhet att drabba försäkringstagarna. En analys
            av hur detta kommer att drabba försäkringstagarna saknas. Med
            hänsyn till de omfattande omställningskostnaderna anser vi det
            mycket anmärkningsvärt att någon mer omfattande internationell
            jämförelse och analys av väntade förändringar saknas i propositionen.
            Det är än mer anmärkningsvärt mot bakgrund av att regeringen själv
            i propositionen understryker betydelsen av en internationell jämförelse.
            Det skulle vara mycket olyckligt att inom loppet av några få år
            ändra förutsättningarna för att meddela försäkring. Därför anser
            vi att utredningen snarast bör kompletteras med en mer omfattande
            internationell utblick för att i möjligaste mån undvika att förändringar
            onödigtvis tillkommer i efterhand, med de merkostnader och praktiska
            bekymmer detta skulle förorsaka.
          </p>
          <p xml:id="i-Mq3r68nAiGFTkkymutF47M">
            « Utredningen bör kompletteras med en analys av hur omställningskostnaderna
            driver upp kostnaderna för försäkringstagarna.
          </p>
          <p xml:id="i-Tp9P25urb2rtbqjUxUc6P4" type="date">
            Stockholm den 17 september 2004
          </p>
          <p xml:id="i-EVEMdgim4emo22hamZK2Cj">
            Inger René (m) Bertil Kjellberg (m) Henrik von Sydow (m) Hillevi
            Engström (m) Nils Fredrik Aurelius (m) Henrik S Järrel (m)
          </p>
        </div>
      </div>
    </body>
  </text>
</TEI>
