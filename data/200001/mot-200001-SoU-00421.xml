<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-SoU-00421">
  <teiHeader>
    <fileDesc>
      <titleStmt>
        <title>Enighet om den etiska konflikten i abortfrågan</title>
        <author corresp="i-cNo6XnCMDc2LkrvXc6U2b i-4BTx6VbUNJDqLqfkYqjnsE i-cNo6XnCMDc2LkrvXc6U2b i-4BTx6VbUNJDqLqfkYqjnsE">av Gustaf von Essen (m) och Tuve Skånberg (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Enighet om den etiska konflikten i abortfrågan</title>
          <idno type="rdwebb">GO02So421</idno>
          <rs type="number">So421</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GO02So421/text</ref>
          <ref type="dokument_url_html">http://data.riksdagen.se/dokument/GO02So421</ref>
          <ref type="dokumentstatus_url_xml">http://data.riksdagen.se/dokumentstatus/GO02So421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JikkERDkRpKszVxXccGLCa" type="signed"/>
        <correspContext corresp="i-JikkERDkRpKszVxXccGLCa">
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-4fskDnBFn9fRKCuoFTM4q6" type="reviewing">
          <date when="2000-10-11"/>
        </correspAction>
        <correspAction xml:id="i-QpwGHxf68wRrdNWZS9eYD1" type="referral">
          <date when="2000-10-11"/>
        </correspAction>
        <correspAction xml:id="i-Xyrg21zeMhSFdjXNfLAHAw" type="dismissal">
          <date when="2000-10-11"/>
        </correspAction>
        <correspAction xml:id="i-Tv5sUunWW9noNg2kwwDMYB" type="submission">
          <date when="2000-10-05"/>
        </correspAction>
        <correspAction xml:id="i-8dnX42wQvLrmbiqMLdCWCf" type="referral">
          <date when="2000-10-11"/>
        </correspAction>
        <correspAction xml:id="i-72538yZFYsLKCLCwmUXsRk" type="dismissal">
          <date when="2000-10-11"/>
        </correspAction>
        <correspAction xml:id="i-NhDSZ5bQq4Rn5JEB89XpbG" type="submission">
          <date when="2000-10-05"/>
        </correspAction>
        <correspAction xml:id="i-G9RNBYN9SYBigRciz3hbCt" type="assigned"/>
        <correspContext corresp="i-G9RNBYN9SYBigRciz3hbCt">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_So_0421/mot_200001_So_0421-0001.pdf"/>
      <div xml:id="i-BEnEAUNTNPXwedyjeCf3jb" type="motHeader">
        <div xml:id="i-6p1uhbmoQKAz8ctftx1y59" type="motTitle"/>
        <div xml:id="i-AN93E4pEhFyBdsNL1n3BMx" type="motSubmissionInfo"/>
      </div>
      <div xml:id="i-AV2FYBgbz95BTu2cKMdqZM" type="motBody">
        <div xml:id="i-N3g7UsMtmvbiMe2RuuU8ew">
          <p xml:id="i-HUcjgkPzAUKwfEAfor1nMd">
            2000/01 mnr: S0421 pnr: -m371
          </p>
          <p xml:id="i-BfSbK5EMirvQatz9uzFEcz">
            Motion till riksdagen 2000/01:S0421
          </p>
          <p xml:id="i-5yJopnkepvwF4Zry7to9pv">
            av Gustaf von Essen (m) och Tuve Skånberg (kd)
          </p>
          <p xml:id="i-89Xgk5wARhpU3rgwCdswRa">
            Enighet om den etiska konflikten i abortfrågan
          </p>
          <p xml:id="i-5ZBCvWFSoEmzPXMRVT1KwL">
            Förslag till riksdagsbeslut
          </p>
          <p xml:id="i-ExBCVnBTJVwqp1ci7SJztf">
            1. Riksdagen tillkännager för regeringen som sin mening vad i
            motionen anförs om en utredning i syfte att utreda varför kvinnor
            väljer abort, vilket stöd kvinnorna önskar och andra aspekter
            som kan tänkas påverka aborttalet. 2. Riksdagen tillkännager för
            regeringen som sin mening vad i motionen anförs om en analys av
            varför Sverige har högst aborttal i Norden. 3. Riksdagen tillkännager
            för regeringen som sin mening vad i motionen anförs om ett åtgärdsprogram
            för hur antalet aborter skall kunna minskas.
          </p>
          <p xml:id="i-KS2zXE8iSTNwGwPyDTttgc">
            Motiv för våra förslag
          </p>
          <p xml:id="i-BsnFxQSjydN6LFa6EzQ3HW">
            Det råder i dag konsensus kring det faktum att en abort innebär
            ett svårt beslut för kvinnan, i grund och botten beroende på att
            en abort inbegriper ytterligare ett liv — det ofödda barnet/fostret/embryot.
            Abort kan i detta perspektiv inte betraktas som en rättighet,
            utan bör istället betraktas som en etisk konflikt mellan två individer
            — den gravida kvinnan och det ofödda barnet. I Sverige har vi
            sedan 25 år en lag som stiftar att denna konflikt skall lösas
            i varje enskilt fall genom den kvinna som bär på det spirande
            livet, fram till den artonde graviditetsveckan. Hon ensam har
            ram till denna tidpunkt möjligheten att avgöra hur den etiska
            konflikten ska lösas. Detta har emellertid inte inneburit att
            kvinnan därmed blivit fri från vare sig skuld- eller skamkänslor:
            tvärtom mår många dåligt av att behöva genomgå en abort. (Se exempelvis
            Hanna Söderberg, Urban women applying or induced abortion, Malmö
            1998 och Marie Törnbom, Psychosocial Factors related to the choice
            of legal abortion, Göteborg 1999.) Det tycks även råda en konsensus
            hos såväl den lagstiftande som den exekutiva makten i Sverige
            att det ofödda barnet har en rätt till livet, om än en principiell
            sådan. Mot ovan beskrivna bakgrund är det naturligt att det finns
          </p>
          <pb facs="riksdagen-motions-pdf/data/200001/mot_200001_So_0421/mot_200001_So_0421-0002.pdf"/>
          <p xml:id="i-Gpq1M8ErtKg9LdyuHy3qGt">
            2000/01:S0421
          </p>
          <p xml:id="i-Ery4yg1oaj1qDDUwW8u15N">
            ett mål att så få kvinnor som möjligt ska behöva uppleva en oönskad
            graviditet och en därpå följande abort. Detta sätt att se på abort
            kommer även till uttryck i en mängd offentliga dokument, till
            exempel Statens Offentliga Utredningar 1989:51 där man skriver:
          </p>
          <p xml:id="i-4CXec5unh4ZViHkA1SH1Tf">
            När det gäller den oföddes intresse bör först framhållas att
            ett foster i princip har rätt till utveckling och rätt att födas.
            Därav följer att en abort inte kan motiveras utifrån fostrets
            intresse. Ett abortbeslut innebär som regel att kvinnans (föräldrarnas)
            intresse att inte föda barnet tillåts väga tyngre än fostrets
            intresse att utvecklas och födas. Man måste utgå från att modern
            och det blivande barnet är två individer som båda är skyddsvärda.
            Det spirande människolivet har i sig ett stort värde. Det kan
            inte ses enbart som en del av kvinnans kropp.
          </p>
          <p xml:id="i-6PZ5uto6zJQ7gSXihCYsqt">
            Vidare står det i FN:s konvention om barnets rättigheter (ratificerad
            av Sverige) att konventionsstaterna beaktar att
          </p>
          <p xml:id="i-KNJPaeP6rSpvU74AdJAjvS">
            såsom anges i deklarationen om barnets rättigheter, barnet på
            grund av sin fysiska och psykiska omognad behöver särskilt skydd
            och särskild omvårdnad, innefattande lämpligt rättsligt skydd,
            såväl före som efter ödelsen. (Min kursivering.)
          </p>
          <p xml:id="i-FLGQJG766xJnZCabLJeE83">
            I artikel 1 stadgas:
          </p>
          <p xml:id="i-4Fx5MpQ3tf6s6rYhA8hF1J">
            I denna konvention avses med barn varje människa under 18 år,
            om inte barnet blir myndigt tidigare enligt den lag som gäller
            för landet.
          </p>
          <p xml:id="i-JAn1CaKchhPjEVhdrM5AMD">
            I artikel 6:1 stadgas
          </p>
          <p xml:id="i-Tf6Zh5vgXfgMX3EGjuRf6Y">
            Konventionsstaterna erkänner att varje barn har en inneboende
            rätt till ivet.
          </p>
          <p xml:id="i-4SeUmrtDAHzoJuq8YHHvrb">
            Riksdagens socialutskott (1993/94:So0U2) skriver:
          </p>
          <p xml:id="i-AR1ySUVcbMW2LbYJo2fyGv">
            ...anser det nödvändigt med en sammanhållen och etiskt förankrad
            politik i dessa frågor. Utgångspunkten måste därvid vara den syn
            på människan och på människolivets helgd som har sin förankring
            bland annat i den kristna etiken och den västerländska humanismen.
            Alla människor har samma värde och den grundläggande mänskliga
            rättigheten är rätten till liv.
          </p>
          <p xml:id="i-Us6LY5EGxk6fdaPcstZuU4">
            Regeringen skriver i en proposition (Prop 1994/95:142):
          </p>
          <p xml:id="i-sERDvEJXC2Q1g6UDpk3Pe">
            En avvägning mellan kvinnans intressen och den oföddes intressen
            är ofrånkomlig. Det är dock viktigt att vara vaksam så att inte
            denna slags avvägning leder i riktning mot en etisk gradering
            av människoliv.
          </p>
          <p xml:id="i-2jo2Eok7qpwTvUyqXUQp2p">
            Regeringen, i form av socialminister Lars Engqvist, säger (svar
            på en skriftlig fråga våren 1999):
          </p>
          <p xml:id="i-F194y4xE41uUry5NrrugdG">
            Att det är angeläget att försöka hålla nere antalet aborter så
            mycket som möjligt är någonting vi alla kan vara överens om.
          </p>
          <pb facs="riksdagen-motions-pdf/data/200001/mot_200001_So_0421/mot_200001_So_0421-0003.pdf"/>
          <p xml:id="i-YTiyJVHLEN6kSqRaUnttQS">
            Abort — en otillräcklig lösning
          </p>
          <p xml:id="i-KbNABvMiHfzfSPYgSrU8DD">
            Med grund i denna samstämmighet är det viktigt att debatten om
            abort hålls vid liv. Det är farligt för demokratin i stort och
            individen i det lilla om beslut och riktlinjer i etiskt och moraliskt
            svåra konflikter enbart blir bokstäver på ett papper. Risken är
            då att vår människosyn blir avtrubbad inte enbart i denna fråga,
            utan även i näraliggande frågor, till exempel i fråga om dödshjälp,
            fosterdiagnostik och genteknik. Det går inte heller att dölja
            att den etiska konflikten mellan kvinnan och det ofödda barnet
            inte på ett fullgott sätt löses genom den abortlagstiftning Sverige
            har i dag. Inte minst har detta blivit uppenbart under det gångna
            året genom en mängd händelser och nyheter som jag här vill peka
            på: Antalet aborter är högt. När statistiken över antalet utförda
            aborter 1999 presenterades av Socialstyrelsen i mars i år visade
            den delvis på en positiv utveckling — antalet aborter under 1999
            var det lägsta sedan lagen om fri abort infördes. Men den stora
            nyheten när statistiken presenterades var ändå att antalet tonårsaborter
            ökade för fjärde året i rad. De allra flesta som uttalade sig
            om nyheten såg negativt på ökningen av aborter bland tonåringarna.
            Med undantag av ett fåtal extremister vill de allra flesta tvärtom
            att antalet aborter ska minska. Helt nyligen har också presenterats
            utredningar om att en tredjedel eller fler som gjort abort har
            gjort detta av ekonomiska orsaker. Även om antalet aborter över
            lag nu är nere i nivå med tiden före lagen om fri abort, bör en
            medvetenhet finnas om att betydligt mer kan göras för att bringa
            ned antalet aborter över lag. Vårt grannland i öster, Finland,
            har exempelvis hälften så många aborter per 1 000 kvinnor som
            vi har. Holland ligger troligtvis lägst bland de länder som har
            fri abort med cirka sex aborter per 1 000 kvinnor. Detta är således
            endast en tredjedel jämfört med aborttalen i Sverige som brukar
            ligga omkring18 aborter per 1 000 kvinnor.
          </p>
          <p xml:id="i-9GLgK6PKbCNFmoXTi8TQi">
            Konfliktfull gränsdragning vid sena aborter
          </p>
          <p xml:id="i-PPTX74AcMKWy7wEo8mWewx">
            I början av juni var det så dags för Statens medicinsk-etiska
            råd (SMER) att meddela — att man rekommenderade = att Sverige
            = införlivar Världshälsoorganisationens (WHO) rekommendation från
            1989 om gränsdragningen mellan foster och barn. Sverige har i
            dag dragit denna gräns vid 28:e graviditetsveckan. En åtlydnad
            av WHO:s rekommendation innebär en sänkning till den 22:a graviditetsveckan.
            Detta innebär samtidigt ett erkännande att fostret från denna
            tidpunkt juridiskt sett är ett ”barn” och därmed en individ med
            rättigheter. Om regeringen följer SMER:s rekommendation utan att
            detta får någon praktisk innebörd även för abortpraxis, kommer
            detta innebära en tragisk degradering av människovärdet: Trots
            att man erkänt att det ofödda barnet efter vecka 22 är ett barn
            och en individ med rätt till livet, kommer man genom ett sådant
          </p>
          <p xml:id="i-BgF94jkCpdQXuqNrvLmhSq">
            2000/01:S0421
          </p>
          <pb facs="riksdagen-motions-pdf/data/200001/mot_200001_So_0421/mot_200001_So_0421-0004.pdf"/>
          <p xml:id="i-RqXUG8R8tRNmBaBhoKz181">
            2000/01:S0421
          </p>
          <p xml:id="i-NsYMQSDjNPuoYix2DLUum9">
            agerande att legalisera att individer får dödas med lagens fulla
            stöd. Här ligger konflikten mellan det ofödda barnet och kvinnan
            i öppen dager och det är uppenbart att den nuvarande lagstiftningen
            har brister. Inte minst gäller detta som redan tidigare bekant
            är, de allra senaste aborterna som Socialstyrelsens rättsliga
            råd ger tillstånd till.
          </p>
          <p xml:id="i-F4XYni2BYWvNSB4zbynSuj">
            Hemliga tonårsaborter
          </p>
          <p xml:id="i-Aj8oFCjq5cwshnAoNxt4H9">
            Att abort till stora delar är en främmande fågel inom svensk
            sjukvård blev även uppenbart under juni, när det visade sig att
            Socialstyrelsen vill att minderåriga ska kunna hemlighålla sina
            aborter för vårdnadshavarna/föräldrarna. Exempelvis reagerade
            barnmorskan M Sidenvall inför det faktum att en minderårig flicka
            ska kunna genomgå ett så stort operativt ingrepp utan föräldrarnas
            vetskap, när hon inte ens får pierca eller tatuera sig utan föräldrarnas
            medgivande (Hudiksvalls tidning 5 aug 2000). Och nog visar denna
            möjlighet att hemlighålla ett så stort kirurgiskt ingrepp för
            ett minderårigt barns föräldrar att aborten innebär och grundar
            sig i etiska konflikter: I vilka andra fall tillåter man ett liknande
            förfarande? Frågan är om det sker i något annat fall.
          </p>
          <p xml:id="i-NiUKcxYWYd3cgxA5azmnkT">
            Fokus åter på kvinnan
          </p>
          <p xml:id="i-KPMKWGeSM54g3KBNCoYmiu">
            I början av augusti uppmärksammades så nyheten om det belagda
            sambandet mellan abort och bröstcancer. Professor Joel Brind,
            City University i New York, presenterade då en sammanställning
            av 28 olika vetenskapliga studier som visade på ett statistiskt
            samband mellan provocerad abort och utvecklingen av bröstcancer.
            Att genomgå en provocerad abort kan öka sannolikheten att utveckla
            bröstcancer med 30 procent. (Samtidigt framhåller professor Brind
            att det kan ligga någon bakomliggande faktor som förklaring till
            samvariationen mellan abort och bröstcancer.) Bara några veckor
            senare uppmärksammade medierna en svensk vetenskaplig undersökning
            som visade att antalet kvinnor som uppger dålig ekonomi som orsak
            till abort ökat från cirka 10 procent till cirka 30 procent under
            de senaste tio åren.
          </p>
          <p xml:id="i-V7NjtkmPzmCwAMBAXfLHMH">
            Utredning kring orsaker till abort m.m.
          </p>
          <p xml:id="i-S1KEJMAMKbMPkNa3Gg2E6F">
            Som framgår av de inledande citaten råder en samsyn inom det
            svenska samhället att det är önskvärt att så få kvinnor som möjligt
            behöver genomgå en abort. Frågan är nu hur dessa vetenskapliga
            och statistiska rön kommer att
          </p>
          <pb facs="riksdagen-motions-pdf/data/200001/mot_200001_So_0421/mot_200001_So_0421-0005.pdf"/>
          <p xml:id="i-Xh31hP37QNy4EKDABmgDUJ">
            behandlas. Kommer de att begravas i den tystnad som ofta tillåts
            omge abortfrågan. Eller kommer man att erkänna att det finns en
            etisk konflikt och lyfta upp frågorna till genomlysning och debatt?
            Det är oroväckande att den senaste stora svenska undersökningen
            om motiven för abort genomfördes för 18 år sedan, av 1980 års
            abortkommitté. Då intervjuades 3 800 kvinnor. Bland de anförda
            skälen märks exempelvis just de socioekonomiska. I utredningen
            ställdes emellertid inte frågan om vilken hjälp, stöd eller rådgivning
            som kvinnan själv hade önskat för att inte välja att göra abort.
            En ny sådan utredning som följer upp den gamla och som klarlägger
            varför kvinnor väljer abort, men som också frågar vilket stöd
            de själva hade önskat bör därför tillsättas. Särskild uppmärksamhet
            bör riktas på abortförekomsten bland unga flickor både vad gäller
            den stora ökningen och föräldrarnas roll i abortsituationen. Andra
            frågor som utredningen behöver besvara är vilka yttre faktorer
            som leder till ökat respektive minskat antal aborter. Vilken roll
            spelar mannen i valsituationen, vilka konsekvenser får subventionerade
            preventivmedel och dagen-efter-pillret, vilken roll spelar inställningen
            till sexualitet och samlevnadsfrågor. Hur har Folkhälsoinstitutets
            arbete kring sexualitet, relationer, reproduktion och förebyggande
            av oönskade graviditeter utfallit i olika län? Vilka skillnader
            går att utläsa i de demografiskt olika delarna av landet, exempelvis
            stad-landsbygd, och vad beror de stora geografiska
          </p>
          <p xml:id="i-F1VEumT1qGqybw8US2sZXN">
            skillnaderna på?
          </p>
          <p xml:id="i-29ajjenmZEVMLC96bmoNkQ">
            Analys av abortorsaker i ett nordiskt perspektiv
          </p>
          <p xml:id="i-J58Azt8hvHxvsMNQyNboNZ">
            Mellan de nordiska socialstyrelserna finns fortlöpande samarbete
            kring stati- stiken över antalet aborter i de olika länderna.
            Som tidigare nämndes skiljer sig aborttalet kraftigt mellan de
            olika nordiska länderna och Sverige har det högsta talet av de
            fem nordiska länderna. Någon grundlig analys kring vilka faktorer
            som bidrar till dessa skillnader har hittills inte varit möjlig.
            Det vore av intresse att en grundlig analys gjordes kring varför
            dessa stora skillnader finns mellan olika länder, företrädelsevis
            de nordiska, men även exempelvis Holland som här kan anföras som
            ett föredöme. Forskningen kring abortorsaker och abortkonsekvenser
            bör ske kontinuerligt.
          </p>
          <p xml:id="i-WdFBxLDf4DeHABb4tYRxnf">
            Åtgärdsprogram
          </p>
          <p xml:id="i-SN5vGsmWmf3Lay9EhS27TZ">
            Av stor vikt är även att resultat från ovan föreslagna utredning
            och analys kan ligga till grund för ett adekvat åtgärdsprogram,
            vari framgår vilka politiska beslut som skulle hjälpa kvinnorna,
            men också hur de resurser som faktiskt
          </p>
          <p xml:id="i-QvjyAnpywS4aVBo26b3o28">
            2000/01:S0421
          </p>
          <pb facs="riksdagen-motions-pdf/data/200001/mot_200001_So_0421/mot_200001_So_0421-0006.pdf"/>
          <p xml:id="i-V4HmzCaTQpJZXAnHa1LjuK">
            2000/01:S0421
          </p>
          <p xml:id="i-Uj3uDwt7Bj3Eoz3HetP1kr">
            samhället redan har kan brukas bättre och bli till större hjälp
            i syfte att antalet aborter kan minska. Stockholm den 28 september
            2000
          </p>
          <p xml:id="i-TDxjQghnkWV4g1BVDxqYvc">
            Gustaf von Essen (m) Tuve Skånberg (kd)
          </p>
          <p xml:id="i-LqTZGr5YB4VN7oRRxYpF5h">
            10
          </p>
        </div>
      </div>
    </body>
  </text>
</TEI>
