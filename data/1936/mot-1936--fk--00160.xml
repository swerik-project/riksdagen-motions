<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00160">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__160/mot_1936__fk__160-001.pdf"/>
      <fw xml:id="i-KH3FMGxTtY6WaDwYRmQw32">
        Motioner i Första kammaren, Nr 160. 2
      </fw>
      <div xml:id="i-5i8mFYexwoxLtSHhDRkkyG" type="motHeader">
        <div xml:id="i-Vy5HwzddfbrUdUBpjh9BCe" type="motTitle"/>
        <div xml:id="i-NNoZkhn8dpaVTyDkDL67N3" type="motSubmissionInfo"/>
      </div>
      <div xml:id="i-QnhRtyLXgn5D3NtieYgZkG" type="motBody">
        <div xml:id="i-GhRmnszv563jjF6WxQ5QUh">
          <p xml:id="i-8a3VaMnirMH94m71zNCgH1">
            Nr 160.
          </p>
          <p xml:id="i-GnAABTwMVYTPgdG8dMHAEP">
            Av herr Gabrielsson, om beredande av ersättning i vissa fall
            åt personer, som, utan att vara sjuka, isoleras på grund av bestämmelser
            i epidemilagen eller hälsovårdsstadgan.
          </p>
          <p xml:id="i-Y9V8ur51oTQimNRyjVzGFz">
            Jämlikt epidemilagen den 19 juni 1919 och hälsovårdsstadgan den
            10 juni 1919 kan vederbörande hälsovårdsmyndighet ålägga person,
            som är smitt- förande eller misstänkes vara det, erforderliga
            inskränkningar i hans för- värvsverksamhet. För den ekonomiska
            förlust, som för honom härigenom uppstår, finnes ej någon ersättningsskyldighet
            stadgad från det allmännas sida. Däremot innehåller epidemilagen
            stadgande om att nödig smittrening skall bekostas av vederbörande
            hälsovårdsområde, vilket även äger att, mot utgivande av skälig
            ersättning, förstöra gång- och sängkläder samt andra föremål,
            vilka kunna befaras överföra smitta. Emellertid har Kungl. Maj:t
            i vissa fall funnit skäligt att, då ifrågavarande bestämmelser
            i epidemilagen tillämpats, i en eller annan form lämna ekono-
            misk gottgörelse åt den, som drabbats av bestämmelsernas tillämpning
            och på grund härav lidit ekonomisk förlust. Sålunda har en kvinna
            i I. socken i V. län — som innehaft anställning som mjölkerska
            vid olika gårdar inom länet, men, på grund av att hon ansågs meddela
            nervfebersmitta, förbjudits taga befattning med dylikt arbete
            — efter av länsstyrelsen gjord framställ- ning såsom gottgörelse
            för henne av omförmälda anledning förorsakad in- skränkning i
            hennes näringsfång tillsvidare under två år av Kungl. Maj:t beviljats
            ett understöd av 40 kronor i månaden, under villkor att hon under
            tiden icke toge befattning med tillverkning eller hantering av
            livsmedel utom för sitt eget behov. Understödet har sedermera
            förnyats för ytterligare två år. (Kungl. brev den 6 mars 1925.)
            Även i andra fall har sådant understöd beviljats på likartade
            villkor. I ett fall — kvinnlig kronisk bärare av para- tyfusbaciller
            — har på enahanda villkor beviljats ett understöd å 600 kronor
            såsom bidrag för utbildning i annat yrke. (Kungl. brev den 11
            juni 1924.) Den ersättning, som från statens sida förekommit,
            har uteslutande gällt kroniska bacillbärare. Däremot har Kungl.
            Maj:t avslagit framställningar om ersättning i andra fall. Sålunda
            har Kungl. Maj:t exempelvis den 17 januari i år avslagit en framställning
            om ersättning från en handlande, som lidit ekonomisk förlust på
            den grund, att hans butik under viss tid ej finge hållas öppen
            till följd av att hans affärsbiträde insjuknat i akut barnför-
            lamning. Med tillämpning av epidemilagens och hälsovårdsstadgans
            bestämmelser kunna alltså från det allmännas sida givas ålägganden
            för smittförande per-
          </p>
          <pb facs="riksdagen-motions-pdf/data/1936/mot_1936__fk__160/mot_1936__fk__160-002.pdf"/>
          <fw xml:id="i-Bv1YQnpoF2JYX3NPpKXn2Q">
            6 Motioner i Första kammaren, Nr 160.
          </fw>
          <p xml:id="i-CbfJHJuwWxMmPM2pvj1zy">
            son eller för den, som misstänkes föra smitta, vilka kunna medföra
            väsentligt intrång i hans näring eller minskning i hans arbetsförtjänst.
            Underlåtenhet att efterkomma sådant föreläggande är belagt med
            straff, varom bestämmelser finnas i båda författningarna. Det
            synes icke förenligt med rättvisa, att verkningarna av de inskränk-
            ningar i en medborgares förvärvsmöjligheter, som sålunda på grund
            av åt- gärder från det allmännas sida kunna påtvingas honom, icke
            lindras av viss ersättningsskyldighet från det allmännas sida.
            De åtgärder, som hälsovårds- myndigheterna äga att uti ifrågavarande
            avseende vidtaga, äro ju också nästan helt och hållet avsedda
            för skyddande av ett allmänt intresse — för- hindrande av epidemier.
            Den, som oförskyllt måste bära ekonomiska förluster på grund av
            åtgärd från det allmännas sida, vilken har allmänt ändamål till
            syfte, borde av det allmänna i viss utsträckning kunna erhålla
            gottgörelse. Sådana synpunkter torde ha gjort sig gällande, när
            Kungl. Maj:t lämnat ersättning åt kroniska bacillbärare. Konsekvenserna
            av denna princip böra emellertid icke stanna därvid. Möjligheterna
            att från det allmännas sida i förevarande avseende erhålla ersättning
            böra betydligt utvidgas och bestäm- mas i författning. Rättvisan
            och behovet härav hava ofta framträtt. Det kan bl. a. fram- hållas,
            att under slutet av år 1935 förekom i vissa delar av Norrland
            en sjuk- dom av epidemisk karaktär, som av vederbörande tjänsteläkare
            uppfattades som difteri på grund av de resultat, som bakteriologisk
            undersökning av smitt- proven å ett lasarett givit. Undersökning
            av proven vid statens bakteriologiska anstalt gav emellertid sedermera
            vid handen, att difteri ej förelåg i den ut- sträckning, som de
            först anställda proven indicerade. På grund härav blevo ett mycket
            stort antal personer isolerade såsom smittförande och därigenom
            utsatta för ekonomiska förluster. Att viss ersättningsskyldighet
            från det allmännas sida i dylika fall borde föreligga, synes självklart.
            Det kan för övrigt framhållas, att i viss lagstiftning har den
            principen gjort sig gällande, att den, som på grund av tillämpning
            av ifrågavarande bestäm- melser i epidemilagen avstängts från
            utövning av sin befattning, härigenom icke skall bli ekonomiskt
            lidande. Sålunda skall exempelvis avlöning till lärare för den
            tid undervisningen måst inställas på grund av rådande smitt- sam
            sjukdom bland människor eller husdjur utgå med samma belopp, som
            om undervisningen bedrivits i eljest bestämd omfattning (k. kungörelsen
            16 september 1918 angående avlöning åt lärare vid folk- och småskolor
            samt statsbidrag till sådan avlöning, $ 9). Även för andra kategorier
            av statens befattningshavare finnas likartade bestämmelser. Det
            får anses rättvist, att samma synpunkter få taga sig uttryck,
            även då det gäller övriga medborgare. Slutligen vill jag betona,
            att de principer i förevarande avseende, som jag anser böra allmänt
            bliva gällande, fastslagits i författningarna rörande be. kämpande
            av smittsamma husdjurssjukdomar. I epizootilagen den 12 april
            1935, 8 $, stadgas sålunda: »Ersättning av allmänna medel för
            kostnad eller
          </p>
          <pb facs="riksdagen-motions-pdf/data/1936/mot_1936__fk__160/mot_1936__fk__160-003.pdf"/>
          <fw xml:id="i-7HpyCtoDK5MRyNKgYQBDLx">
            Motioner i Första kammaren, Nr 160. 7
          </fw>
          <p xml:id="i-ENK6r8jENo54qJiCavVssM">
            förlust, som föranletts av stadgande i denna lag eller enligt
            densamma med- delade bestämmelser, utgår jämlikt föreskrifter,
            som Konungen utfärdar.» Dylika föreskrifter äro intagna i Kungl.
            Maj:ts kungörelse den 12 april 1935. I denna kungörelses 8 $ finnas
            utförliga föreskrifter om ersättning av stats- medel. Särskilt
            må i detta sammanhang observeras vissa bestämmelser i paragrafens
            moment 8. Här stadgas: »Påbjudes vid bekämpande av sjukdom, som
            i denna kungörelse avses, isolering av område eller annan dylik
            åtgärd och vållas någon därigenom väsentlig intrång i näring eller
            avsevärd minsk- ning i arbetsförtjänst, kan, om Kungl. Maj:t finner
            skäl sådant medgiva, ersättning därför beredas honom av allmänna
            medel.» Det synes vara inkonsekvent, att möjligheterna att av
            allmänna medel erhålla ersättning för personliga förluster, uppkomna
            på grund av vissa åt- gärder från det allmänna, skulle vara ojämförligt
            mindre, då det gäller epi- demiska sjukdomar än epizootiska. På
            grund av det anförda får jag hemställa,
          </p>
          <p xml:id="i-FFWQTJVbFmhweVkKt6cEuq">
            att riksdagen ville i skrivelse till Kungl. Maj:t anhålla, att
            Kungl. Maj:t måtte, dels verkställa utredning om beredande av
            ersättning från det allmännas sida, då person på grund av stadgandena
            i epidemilagen eller hälsovårdsstadgan blir, utan att vid åt-
            gärdens vidtagande vara sjuk eller sedermera insjuknar, underkastad
            sådan isolering att han lider intrång i sin näring eller minskning
            i sin arbetsförtjänst, dels ock för riksdagen framlägga de förslag
            i ämnet, som utredningen kan föranleda.
          </p>
          <p xml:id="i-H9KhN6Zj4tPbCZEeFYeWEf" type="date">
            Stockholm den 22 januari 1936.
          </p>
          <p xml:id="i-NhqavzkhfijUNoQRnPvcuf">
            N. Gabrielsson.
          </p>
        </div>
      </div>
    </body>
  </text>
</TEI>
