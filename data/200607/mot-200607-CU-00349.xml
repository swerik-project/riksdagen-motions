<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00349">
  <teiHeader>
    <fileDesc>
      <titleStmt>
        <title>Skyddsregler för franchisetagare</title>
        <author corresp="i-TNGoE23iJfaY3bMVx88LYe">av Sylvia Lindgren (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skyddsregler för franchisetagare</title>
          <idno type="rdwebb">GU02C349</idno>
          <rs type="number">C349</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C349/text</ref>
          <ref type="dokument_url_html">http://data.riksdagen.se/dokument/GU02C349</ref>
          <ref type="dokumentstatus_url_xml">http://data.riksdagen.se/dokumentstatus/GU02C349</ref>
          <ref type="doc">http://data.riksdagen.se/fil/13742DC9-B6E0-4E1B-9CEB-266230AAAE28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8m3Z7Lgnor6kbLYum1gMTU" type="signed"/>
        <correspContext corresp="i-8m3Z7Lgnor6kbLYum1gMTU">
          <note type="signatory" corresp="i-TNGoE23iJfaY3bMVx88LYe"/>
        </correspContext>
        <correspAction xml:id="i-2XRC9vHqqb5wDEqmzWkWCa" type="referral">
          <date when="2006-11-07"/>
        </correspAction>
        <correspAction xml:id="i-TZ45T4CV9YihuUDbqxJbdu" type="dismissal">
          <date when="2006-11-07"/>
        </correspAction>
        <correspAction xml:id="i-VEqX2SqiUUiRos2eDBbGyy" type="numbering">
          <date when="2006-11-02"/>
        </correspAction>
        <correspAction xml:id="i-3ismWvP2ZMoo3XWzGjJVqF" type="submission">
          <date when="2006-10-31"/>
        </correspAction>
        <correspAction xml:id="i-99QzxkaaDfEBhNeDZUzWT5" type="transfer">
          <date when="2006-10-31"/>
        </correspAction>
        <correspAction xml:id="i-LhGiarr5Rx2LCq9ddvMvys" type="assigned"/>
        <correspContext corresp="i-LhGiarr5Rx2LCq9ddvMvys">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S29FdYZRgPtL3btzYJ2yfk" type="motBody">
        <div xml:id="i-G5jbbEdgJD3HM6AkWV2aFj" type="motProposal" subtype="förslag">
          <head xml:id="i-Kq7Ltf77AeptXkt3qrKTrW">
            Förslag till riksdagsbeslut
          </head>
          <p xml:id="i-ErTWSWZAzPzVVRxcE31CC9">
            Riksdagen tillkännager för regeringen som sin mening vad i motionen
            anförs om skyddsregler för franchisetagare.
          </p>
        </div>
        <div xml:id="i-2frN8JJDoXex1DeiYxwDDj" type="motContent">
          <head xml:id="i-ENurwg4AEFM8SYi9kAS55b" type="h1">
            Skyddsregler för franchisetagare
          </head>
          <head xml:id="i-Ly11TnWGtLXN2XZJ5m9NY1" type="h1">
            Motivering
          </head>
          <p xml:id="i-HYqBrk2WHWrshccZaC3W9J">
            Franchising har fått en stor utbredning i Sverige. Rubriker i
            pressen som Franchiseavtal blev en fälla, Franchisetagare missnöjda
            med 7-Elevens avtal, beskriver emellertid en viktig del av verkligheten.
            Franchisetagare är typiska småföretagare som har en mycket utsatt
            ställning. Alltfler verksamheter övergår till franchising, Mc
            Donalds, 7-Eleven, Hemglass, Polarn &amp; Pyret, Svensk Fastighetsförmedling
            är några kända exempel. Snabbmatsrestauranger är så gott som hundraprocentigt
            franchiseägda. Andra branscher där det ofta förekommer är detaljhandeln,
            biluthyrning och städföretag.
          </p>
          <p xml:id="i-24eRvaSRRvTWoS5TjBy95e">
            En fri företagare kan förhandla med olika leverantörer om leveranser
            av varor, är fri att byta leverantör, äger själv, eller åtminstone
            disponerar, det materiella underlaget för verksamheten, har rätt
            att fritt överlåta verksamheten till annan, om företagaren avlider
            ärvs företaget av dennes familj osv. Dessa omständigheter kännetecknar
            en fri företagare. Sådana rekvisit saknas i ett franchiseavtal.
          </p>
          <p xml:id="i-N7mRHbP8ydgfaGNP6gDyzu">
            Inledningsvis bör betonas att franchising som företagsform, rätt
            använd, har sin givna plats, men ordet franchising har fått en
            alltmer negativ klang i Sverige.
          </p>
          <p xml:id="i-BQJpYi8Nxk9261k4zhQF4H">
            Franchisesystemen kännetecknas av en stark ensidighet till nackdel
            för den svagare parten franchisetagaren. Avtalen är ofta direkta
            översättningar av amerikanska avtal eller i bästa fall inspirerade
            av dessa. Franchiseföretag bedrivs ofta under seriösa former,
            men det finns alltför många avarter och problem i branschen. Därför
            har också en lag om franchisegivares informationsskyldighet nyligen
            trätt i kraft.
          </p>
          <p xml:id="i-Hpz2BG2ykz7is3wT6RSab2">
            Lagen innebär ett första viktigt steg till skydd för de utsatta
            småföretagare som franchisetagarna är. I lagen betonas också den
            obalans som råder i avtalsförhållandet mellan en franchisegivare
            oftast en stor internationell eller svensk koncern och franchisetagaren.
            Franchisetagaren är den svagare avtalsparten och lagen utgår från
            detta. Lagen reglerar dock bara franchisegivarens informationsskyldighet
            mot franchisetagaren när man träffar ett avtal.
          </p>
          <p xml:id="i-Wtq4nhUK25EDSKtNvHJeAn">
            Vi är i Sverige idag i samma situation som USA befann sig i på
            1960-talet när man där var tvungen att införa lagstiftning om
            franchising för att stävja missbruken. Det finns alltför många
            exempel på missbruk där franchisetagare har råkat i stora ekonomiska
            svårigheter till följd av illa genomtänkta eller bedrägliga system.
          </p>
          <p xml:id="i-8PWG84p9yCUvEuNt7PGcdA">
            I en nyligen gjord granskning av sammanlagt 76 franchisetagares
            bolag bland kiosk och snabbmatskedjor visade det sig att vart
            femte bolag var nära konkurs. Årsredovisningarna visade att 45
            % av de granskade bolagen uppvisade rörelseförluster efter skatt.
            I en kedja hade åtta franchisetagare gått i konkurs. Denna verklighetsbeskrivning
            visar alltså att franchising ingalunda är ett riskfritt sätt att
            starta eget.
          </p>
          <p xml:id="i-Y9a4t8a8ZWcxdaWocXCdm9">
            En lagstiftning inriktad på att stoppa oseriös verksamhet kan
            inte uppfattas som något hinder i den näringsverksamhet som franchising
            utgör. Lagstiftningen om franchising finns idag bl.a. i USA, Kanada,
            Frankrike, Spanien, Italien, Korea och Japan. Europarådet antog
            också redan 1992 en rekommendation där medlemsregeringarna uppmanades
            att införa lagstiftningen.
          </p>
          <p xml:id="i-NHurWzYcy9Qb3mKHCMMKoj">
            Den lag som nu antagits är som tidigare framhållits ett första
            steg. Regeringen bör dock redan nu överväga ytterligare reformer
            på detta område.
          </p>
          <p xml:id="i-Fj5zx2JfTgvqGSJYZUptFJ">
            Ett ce ntralt krav är frågan om en förhandlingsrätt för franchisetagare.
            Skil jeklausul är regel i ett franchiseavtal, vilket betyder att
            en tvist aldrig kan gå till en vanlig domstol. En franchisetagare
            har, som redan framhållits, ingen reell möjlighet att förhandla
            om innehållet i sitt avtal och allra minst om skiljeklausulen.
            Därmed är denna redan mycket utsatta grupp av småföretagare i
            praktiken beskuren sin möjlighet att vid en tvist ta en process
            med en franchisegiva re om avtalet en franchisetagare har nämligen
            ingen möjlighet att betala skiljemannakostnaderna som vanligtvis
            är ett astronomiskt belopp för en småföretagare. Sådana skiljeklausuler
            i franchiseavtal är oskäliga. Det går heller inte att försäkra
            sig mot skiljekostnader. Om skiljeklausuler ska förekomma bör
            ett minimikrav vara att den starkare avtalsparten, franchisegivaren,
            betalar större delen av skiljekostnaderna, något som ofta förekommer
            i andra branscher.
          </p>
          <p xml:id="i-PYRY34QJnLcijmXgDURhVc">
            Ett centralt område där en lagreglering har visat sig nödvändig
            är bestämmelser om uppsägning av avtalen samt ekonomisk kompensation
            vid inlösen i samband med uppsägning. En uppsägning får betydande
            ekonomiska konsekvenser för franchisetagaren. Det kan handla om
            investeringar, goodwill, varulager, maskiner, transportmedel eller
            liknande. Ett krav borde därför vara att en uppsägning ska vara
            sakligt grundad. Franchisetagaren mister vid uppsägning rätten
            att fortsättningsvis driva företaget och har inte heller rätt
            att få tillbaka den inträdesavgift som erlagts.
          </p>
          <p xml:id="i-GYrUiePYvbTmiu4WxFpTND">
            Oskäliga villkor i avtalen måste förbjudas. Standardavtalen innehåller
            exempelvis regelmässigt bestämmelser som ger franchisegivaren
            ensidig rätt att ändra eller lägga till moment i avtalen utan
            att detta först godkänts av franchisetagaren. I vilka andra avtalsförhållanden
            förekommer sådant?
          </p>
          <p xml:id="i-YSYpf6X6oVXmQBtTGur4Gt">
            Sammanfattningsvis: Franchising måste bedrivas under socialt
            ansvar i enlighet med de allmänna regler och det synsätt man i
            vårt land har på avtal där den ena parten är påtagligt underlägsen
            den andra.
          </p>
        </div>
        <div xml:id="i-NvLcXBwGaRmnhurRjZz3Pa" type="motSignatures">
          <list xml:id="i-CxTVKdgFWkg5mUzF3tuk41">
            <item xml:id="i-B9LpcujsqSQfiB5YLmL4t8" who="i-TNGoE23iJfaY3bMVx88LYe">
              Sylvia Lindgren (s)
            </item>
          </list>
        </div>
      </div>
    </body>
  </text>
</TEI>
