<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00344">
  <teiHeader>
    <fileDesc>
      <titleStmt>
        <title>Värdegrunder i skolan</title>
        <author corresp="i-KHxTD13x4T7QRobXtjMm4K">av Roland Utbult (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdegrunder i skolan</title>
          <idno type="rdwebb">GY02Ub344</idno>
          <rs type="number">Ub344</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub344/text</ref>
          <ref type="dokument_url_html">http://data.riksdagen.se/dokument/GY02Ub344</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub344</ref>
          <ref type="doc">http://data.riksdagen.se/fil/01C72C6E-7CEF-4055-9E65-6052F3222E90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GpkLoa9sKkaiaXwkAHctYU" type="signed"/>
        <correspContext corresp="i-GpkLoa9sKkaiaXwkAHctYU">
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction type="numbering" xml:id="i-LQFnkzVBo7vdYf24BDbFEA">
          <date when="2010-10-28"/>
        </correspAction>
        <correspAction type="submission" xml:id="i-RKQymx5KSAiMN37xQw1nsj">
          <date when="2010-10-26"/>
        </correspAction>
        <correspAction type="transfer" xml:id="i-S2HZfmveLv4Hdv8J3zBB9z">
          <date when="2010-10-26"/>
        </correspAction>
        <correspAction type="assigned" xml:id="i-8Q9psCt2usSwYrAhTFfk1A"/>
        <correspContext corresp="i-8Q9psCt2usSwYrAhTFfk1A">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DdneiCqDMe85DRGxPjTWKF">
            Förslag till riksdagsbeslut
          </head>
          <list style="ol">
            <item xml:id="i-DxG6uoXjbMDCnjCtwrwLnh">
              Riksdagen tillkännager för regeringen som sin mening vad som
              anförs i motionen om att utbildning i värdegrundsfrågor ska betonas
              mer i lärarutbildningen och att öka möjligheterna för lärare att
              fortbilda sig i systematiskt värdegrundsarbete.
            </item>
            <item xml:id="i-Rn83vtEqyoTT8ALurwCGfd">
              Riksdagen tillkännager för regeringen som sin mening vad som
              anförs i motionen om behovet av utbildning i mentorskap.
            </item>
            <item xml:id="i-AduswfA4eyT5qCrrKUy9RZ">
              Riksdagen tillkännager för regeringen som sin mening vad som
              anförs i motionen om att arbetet med likabehandlingsplaner måste
              prioriteras.
            </item>
            <item xml:id="i-MDb4tgrv1rNpkXhyYwq4o9">
              Riksdagen tillkännager för regeringen som sin mening vad som
              anförs i motionen om att föräldracirklar bör erbjudas.
            </item>
            <item xml:id="i-G8fXR5nhwG8ytx3boV7wQP">
              Riksdagen tillkännager för regeringen som sin mening vad som
              anförs i motionen om att tillvarata civilsamhällets engagemang
              i skolan.
            </item>
          </list>
        </div>
        <div type="motContent">
          <head type="h1" xml:id="i-WkCuWCbpsZpX6aRJkbocHs">
            Motivering
          </head>
          <p xml:id="i-YECWoBZaL2SUhp9titjGhA">
            Det är dags för ett värdegrundslyft. Detta ska syfta till ett
            systematiskt arbete med värdegrundsfrågor bland lärare, elever
            och föräldrar. Jag vill betona hur viktigt det är att man på varje
            skola tränger in i diskussionen om vilka värden som ska ligga
            till grund för vår samexistens, såväl inom som utanför skolans
            ramar. Värdegrundsutbildning, livskunskap, reflekterande samtal
            om etiska dilemman, diskussioner och övningar under ledning av
            professionella lärare är nödvändigt för att forma eleverna utifrån
            skolans värdegrund. Det bidrar till en trygg skola och till att
            etiska normer överförs till nya generationer.
          </p>
          <head type="h2" xml:id="i-LQBYWossHjsDygi7x3Emy1">
            Utbildning om värdegrundsfrågorna
          </head>
          <p xml:id="i-WghDSwqHg6fqdUoVEjaGSz">
            Den allra viktigaste faktorn för att en elev ska nå sina kunskapsmål
            är lärarens kompetens och förmåga att förmedla kunskap. Det handlar
            om professionella lärare som är motiverade i sin uppgift att ge
            barn och unga en god kunskapsgrund. Lärarna ska också vara värdegrundens
            levande ambassadörer. För att möjliggöra det behöver värdegrundsfrågorna
            betonas mer i lärarutbildningen.
          </p>
          <p xml:id="i-WKxsSLHn1CCbJXiwYraAs">
            Vidare behövs återkommande fortbildning i arbetet mot mobbning
            och trakasserier. Det är angeläget att lärarlyftet i kommande
            steg också får ett kursutbud som är inriktat mot ett metodiskt
            och systematiskt arbete med värdegrundsfrågor.
          </p>
          <p xml:id="i-LDohuTpBQ79SyZrmxuvY84">
            Att vara lärare är att vara ledare. Som lärare blir det ofrånkomligen
            så att du förväntas vägleda elever på olika plan, inte minst i
            situationer när något inte fungerar. Det är därför viktigt att
            det finns utbildning i mentorskap att tillgå.
          </p>
          <head type="h2" xml:id="i-4wAZaNFPEfCXJfcx2qkmb2">
            Likabehandlingsplaner
          </head>
          <p xml:id="i-F4zjxtn2pbst4kxz3e5NHX">
            Många skolor brister i arbetet med likabehandlingsplanen. 70
            procent av de kommunala och 63 procent av de fristående skolor
            som inspekterats sedan den 1 april 2006 hade brister antingen
            i utformandet eller i upprättandet av likabehandlingsplanen. Lagen
            ställer höga krav och kräver delvis ny kunskap om diskriminering.
            Att många skolor fortfarande helt saknar likabehandlingsplaner
            är allvarligt. Det är också viktigt att eleverna har en god kunskap
            om att en likabehandlingsplan finns och om dess innehåll. Jag
            anser att Skolinspektionen inom ramen för skollagen ska ges till
            exempel sanktionsmöjligheter, möjlighet att utdela vite, om en
            skola inte förmår att inom rimlig tid åtgärda påtalade brister.
          </p>
          <head type="h2" xml:id="i-C7pe3NTqE3tXNNsZaLFmKM">
            Föräldracirklar
          </head>
          <p xml:id="i-Pse2YPQaV8w2Cah6ZoNutV">
            Ett tätare nätverk i föräldragruppen kan vara ett sätt att skapa
            ökad trygghet och harmoni bland eleverna. Föräldracirklar kan
            då vara ett sätt att mötas, dela erfarenheter med andra föräldrar
            och få nya kunskaper. Föräldracirklar är ett forum där man kan
            diskutera frågor som rör till exempel gränssättning och uppfostran.
            Träffarna behöver dock inte ordnas av skolor utan kan med fördel
            erbjudas av det civila samhället.
          </p>
          <head type="h2" xml:id="i-A6w8MLS28CqUtqePzNPiJd">
            Stärk civilsamhällets engagemang i skolan
          </head>
          <p xml:id="i-7MbyfojcictTF5zJRZAWDH">
            Skolan är en del av samhället. Det är därför viktigt att lyfta
            fram insatser från det civila samhället och den ideella sektorn
            som ett sätt att stärka värdegrundsarbetet. Det finns behov av
            fler vuxna förebilder i skolan. Ett bra exempel på detta är klassmorfarprojektet.
            Det finns också andra exempel på ideella föreningar som har bidragit
            till att skapa trygghet inom skolan med sin vuxennärvaro. Kamratstödjarna
            spelar också en viktig roll i detta arbete. Det får inte finnas
            oklarheter om att denna typ av engagemang är välkommet!
          </p>
          <head type="h2" xml:id="i-7S6RpPrAyDxouXryoE7N1d">
            Goda exempel
          </head>
          <p xml:id="i-XvuuhbXNkTbTY7PJHj7Dxw">
            Det finns goda exempel på samarbete mellan föräldrar och skola
            som leder till större trygghet och självkänsla hos barnen. Ett
            sådant exempel som det är värt att lyfta fram är hur två högstadieskolor
            i Örebro och två i Kumla har lyckats minska berusningsdrickandet
            påtagligt bland eleverna. Man vänder sig emot myter om att det
            är bra att som förälder bjuda sina barn på alkohol i hemmet för
            att avdramatisera och hindra drickande utanför hemmet. Det är
            i själva verket precis tvärtom; de som får smaka alkohol hemma
            dricker mer. Örebro Preventionsprogram (ÖPP) arbetar med just
            föräldrarna. Man ger information, får dem att sätta gränser och
            att komma överens med andra föräldrar om vilka gränser som ska
            gälla. Information om programmet har getts på ordinarie föräldramöten,
            vilket har lett till att de allra flesta föräldrar har nåtts av
            informationen. Den här typen av arbete har sedan spridit sig på
            många håll i landet, vilket är mycket positivt. Jag anser att
            spridandet av goda exempel är oerhört viktigt.
          </p>
        </div>
        <div type="motSignatures">
          <list>
            <item xml:id="i-8eAQj4JC7QExrpo9xAiaNj">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
