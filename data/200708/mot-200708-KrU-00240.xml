<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00240">
  <teiHeader>
    <fileDesc>
      <titleStmt>
        <title>Forum för levande historia bör läggas ned</title>
        <author>av Max  Andersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forum för levande historia bör läggas ned</title>
          <idno type="rdwebb">GV02Kr240</idno>
          <rs type="number">Kr240</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr240/text</ref>
          <ref type="dokument_url_html">http://data.riksdagen.se/dokument/GV02Kr240</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr240</ref>
          <ref type="doc">http://data.riksdagen.se/fil/EB261C75-9340-4B5F-A535-4A86A9556601</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ToxcPpYPtkWkK563wH6iTx" type="signed"/>
        <correspContext corresp="i-ToxcPpYPtkWkK563wH6iTx">
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-F5g9nYYKgBQGGHVR88qPu7" type="referral">
          <date when="2007-10-16"/>
        </correspAction>
        <correspAction xml:id="i-5DqiAnas6sKxTQNM24skTr" type="dismissal">
          <date when="2007-10-16"/>
        </correspAction>
        <correspAction xml:id="i-CNQh1YPgbPb66GD9h1xnrk" type="numbering">
          <date when="2007-10-04"/>
        </correspAction>
        <correspAction xml:id="i-FLB7oXsi3CwK5LSN8LGWph" type="submission">
          <date when="2007-10-02"/>
        </correspAction>
        <correspAction xml:id="i-62SPjyMh76QjtgaQxzd9kY" type="transfer">
          <date when="2007-10-01"/>
        </correspAction>
        <correspAction xml:id="i-VwUxeJwnCVZnVBxqNa4ySv" type="assigned"/>
        <correspContext corresp="i-VwUxeJwnCVZnVBxqNa4ySv">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-N7CpHuCuSyqGTgwJg5qEaW">
            Förslag till riksdagsbeslut
          </head>
          <p xml:id="i-LgEqnXpyDYDKd5fQgEd1Uz">
            Riksdagen tillkännager för regeringen som sin mening vad som
            anförs i motionen om att myndigheten Forum för levande historia
            bör avvecklas.
          </p>
        </div>
        <div type="motContent">
          <head xml:id="i-2zq7Zfn388mZ3mLdxzhR6o" type="h1">
            Motivering
          </head>
          <p xml:id="i-NYnQk9xyrpvBvSSCc9as7s">
            Statlig opinionsbildning är ett verktyg som kräver gott omdöme.
            I ett demokratiskt samhälle utgår makten från medborgarna, och
            det är inte helt opro-blematiskt att staten berättar för medborgarna
            vad de ska tycka. Statlig opinionsbildning kan fylla en positiv
            roll i många enskilda fall, framför allt när det gäller okontroversiella
            frågor och när det gäller att förhindra att människor kränks,
            men även i sådana fall måste den bedrivas med eftertanke.
          </p>
          <p xml:id="i-Dkv186sJHUqxHMtesiM2Th">
            Det kan nämligen vara frestande för makthavare att begagna sig
            av statsapparatens auktoritet och ekonomiska resurser för att
            gynna den åsikt de själva företräder och jag övertygad om att
            mitt eget parti inte heller är immunt mot denna frestelse. Bedömningen
            om huruvida en viss åsikt är lämplig för statliga propagandainsatser
            är sannolikt starkt beroende av om man delar åsikten eller ej.
          </p>
          <p xml:id="i-NTxgM6Tx5VaqEcXNgENeu7">
            Statlig opinionsbildning äger rum i en gråzon där man måste göra
            en avvägning mellan nytta och lämplighet, och gränsdragningsproblemen
            kan ibland vara svåra. Det är just därför som statlig opinionsbildning
            måste kombineras med eftertanke och försiktighet.
          </p>
          <p xml:id="i-2jdXCeUmGDdypnrrR8Jgha">
            När det gäller politiska frågor är det inte statens uppgift att
            övertyga medborgarna om makthavarnas åsikter.
          </p>
          <p xml:id="i-7qjLYAdG2vbi3QK6EwqtD5">
            Statlig opinionsbildning som bedrivs på ett olämpligt sätt gör
            mer skada än nytta, eftersom den fräter på demokratins fundament
            principerna om statsmakternas neutralitet och att medborgarna
            står över staten.
          </p>
          <p xml:id="i-J1GnZ45MVQupDYBsE8pmVW">
            Forum för levande historia grundades år 2003 och enligt regeringens
            regleringsbrev har myndigheten i uppdrag att främja demokrati,
            tolerans och mänskliga rättigheter med utgångspunkt i Förintelsen.
            På sin hemsida skriver myndigheten att den vill påverka framtiden
            genom att belysa de mörkaste delarna av mänsklighetens historia.
          </p>
          <p xml:id="i-Y2yZ3P9E5dVMZq2ArYCCnh">
            Syftet är alltså gott, även om det är svårt att bedöma om verksamheten
            är effektiv. Myndigheten hymlar inte med att det är fråga om opinionsbildning
            i politiskt syfte. I praktiken har det hittills handlat om att
            bekämpa nazismen, och med tanke på de politiska mord som utförts
            av nazister i Sverige de senaste åren är det svårt att hävda annat
            än att den potentiella nyttan överstiger den eventuella olämpligheten.
            I en demokrati kan inte staten föreskriva för medborgarna vad
            de ska tycka, men det demokratiska samhället har rimligen rätt
            att försvara sig genom att sätta strålkastarljuset på saker som
            hänt i det förflutna.
          </p>
          <p xml:id="i-MmmodoXQ35ZUUtFeT5tFMV">
            På senare tid har dock verksamheten breddats på ett sätt som
            kan ifrågasättas. Till exempel har man publicerat en undersökning
            med titeln Antisemitiska attityder och föreställningar i Sverige
            som drog den förvånande slutsatsen att 36 procent av svenska folket
            skulle ha en delvis ambivalent inställning till judar. Undersökningen
            har fått hård kritik för grundläggande vetenskapliga brister och
            för att blanda samman kritik av staten Israels agerande med antisemitism.
            Bland dem som kritiserat rapporten finns bl.a. professorerna i
            statsvetenskap Ulf Bjereld och Peter Esaiasson.
          </p>
          <p xml:id="i-JyZ6hRPWCzUU9XB1RYPjiL">
            Det är mänskligt att fela, men när en statlig myndighet begår
            ett misstag bör den erkänna det. Forum för levande historia har
            dock hittills stått fast vid rapporten.
          </p>
          <p xml:id="i-EFUomapTfxraci132FtM8L">
            Redan vid myndighetens inrättande diskuterades det om det verkligen
            skulle vara lämpligt att enbart inrikta myndighetens verksamhet
            på att upplysa om Förintelsen. Det fanns t.ex. remissinstanser
            som ansåg att man även skulle upplysa om kommunistiska brott,
            den västerländska kolonialismen och den transatlantiska slavhandeln.
            Inte heller har man gjort några ansträngningar för att upplysa
            om t.ex. den katolska kyrkans brott mot mänskligheten genom århundradena
            eller folkmordet på armenierna.
          </p>
          <p xml:id="i-MenaJUXD5shSEjrkmYnNzH">
            Historien är full av övergrepp som man bör känna till för att
            kunna begripa världen i dag, och frågan om vilka övergrepp som
            man väljer att lyfta fram är i grund och botten politisk. Efter
            den borgerliga valsegern hösten 2006 har den nya regeringen bestämt
            i ett r egeringsbeslut, 111:40, att Forum för levande historia
            även ska göra särskilda ansträngningar för att upplysa om kommunismens
            brott mot mänskligheten. Det är lätt att motivera särskilda insatser
            för att motverka nazismen, men på vilket sätt utgör kommunismen
            ett hot i Sverige i dag?
          </p>
          <p xml:id="i-HzMpsp5bhVaxTsfC4JaAXi">
            Det har regeringen inte lyckats förklara. Kommunismen är i dag
            en död ideologi, och den utgör inte längre något hot. De kommunistiska
            diktaturerna i Östeuropa har fallit och de kommer aldrig mer att
            återuppstå. Kina är fortfarande en diktatur, men man kan knappast
            kalla den kommunistisk. Även där är diktaturens dagar förhoppningsvis
            räknade.
          </p>
          <p xml:id="i-HeBomtEDvkfMDG4p5rbB3v">
            Så varför ska vi då lägga skattemedel på en statlig upplysningskampanj
            om just kommunistiska brott? De kommunistiska staternas brott
            är välkända och tillhör redan allmänbildningen. Men de brott som
            utförts eller begåtts med stöd av västvärldens demokratier är
            inte alls lika välkända. Hur många svenskar vet att folkmordet
            på Östtimor begicks med stöd av USA? Hur många vet att Frankrike
            hjälpte till att beväpna hutumilisen som utförde folkmordet i
            Rwanda? Hur många svenska ungdomar är i dag medvetna om att USA
            och Storbritannien gav stöd åt Sydafrikas aphartheidregim till
            långt in på åttiotalet?
          </p>
          <p xml:id="i-864oYALoaHnJpLb2TicMPh">
            Historieskrivning är i högsta grad en politisk verksamhet. Och
            frågan om vad man väljer att glömma är politisk även den. Men
            är inte de brott som utförts av demokratier minst lika viktiga
            att minnas som de brott som utförts av diktaturer? Det är lätt
            att fördöma diktaturernas brott, men det är ännu lättare att glömma
            bort att även demokratier kan handla avskyvärt.
          </p>
          <p xml:id="i-S31mrtq8tE5KtUQrJv1tqr">
            Kunskap om historien är visserligen viktigt, men frågan är om
            det inte är ännu viktigare att förbättra medborgarnas kunskaper
            om brott som fortfarande pågår? En stor del av mänskligheten styrs
            fortfarande av diktatorer, men även demokratiska stater i dagens
            värld ägnar sig i dag åt storskalig tortyr, invasioner och övergrepp
            mot civil­befolkning. Jag ser dock inget skäl för statliga propagandakampanjer
            på detta område. Det är frågor som bör diskuteras i den normala
            politiska diskussionen, och det är där de hör hemma.
          </p>
          <p xml:id="i-Ct9TVshJSEf9vbRtaVcxgb">
            Det är inte heller nödvändigt att i dag bedriva en statlig propagandakampanj
            mot Sovjetunionens brott mot de mänskliga rättigheterna. Sovjetkommunismen
            var avsky­värd, men den är död och den kommer aldrig att återuppstå.
          </p>
          <p xml:id="i-ETzDJhBL6MsHRrR3Zg7rnj">
            Det tycks mig som om regeringens syfte handlar mer om partipolitik
            än om att vårda det allmänna historiemedvetandet. I praktiken
            handlar kampanjen om att motarbeta dagens vänsterparti. Vänsterpartiet
            har visserligen en hel del att skämmas för i sitt förflutna, men
            det är partiet ju inte ensamt om. Och i anständighetens namn får
            man väl ändå erkänna att det var länge sedan och att det har bättrat
            sig sedan dess. I dagens läge kan jag inte se att en statlig kampanj
            i syfte att motverka Vänsterpartiet är motiverad.
          </p>
          <p xml:id="i-Wr4HGBCBXN6AYMT3PAeszj">
            Forum för levande historia skriver på sin hemsida att det är
            en ovanlig myndighet, en kunskaps- och kulturinstitution som saknar
            direkt motsvarighet någonstans i världen.
          </p>
          <p xml:id="i-HUWaFDhENrtdLivhsu9G51">
            Det är inte särskilt konstigt att det inte finns någon motsvarighet
            i andra länder. Statligt styrd kampanjverksamhet på historiens
            område kan möjligen motiveras i särskilda fall men utgör ändå
            ett underligt inslag i ett demokratiskt samhälle. Det finns en
            obehaglig risk att den glider över i politisk propaganda.
          </p>
          <p xml:id="i-Lad8y2Dh7U84jzyhCrwUFH">
            Så vitt jag kan bedöma har detta redan skett. Den borgerliga
            regeringen har i praktiken beslutat omvandla Forum för levande
            historia till ett partipolitiskt instrument. Det är en oroande
            utveckling. Risken är också stor att de övertramp som sker successivt
            vidgar gränserna för i vilken utsträckning regeringen kan använda
            statens resurser för att bedriva politisk propaganda.
          </p>
          <p xml:id="i-Bgkh4xgqAaqSPQaA1jx1jB">
            Regeringens beslut innebär att nackdelarna med denna myndighet
            nu överväger. Forskningen om dessa viktiga historiska frågor bör
            inte bedrivas av en politisk myndighet. Den uppgiften hör rätteligen
            hemma i forskarsamhället, och universitet och högskolor har en
            viktig roll i kunskapsspridningen. Skolans historieundervisning
            har en viktig roll som inte nog kan understrykas.
          </p>
          <p xml:id="i-EEAzbY9eAW3otQrWSAMqpu">
            Men jag tror inte att det historiska minnet är i behov av en
            särskild statlig myndighet. Dess existens innebär en frestelse
            till missbruk som vi inte kan vara säkra på att de politiska makthavarna
            kommer att kunna motstå. Jag är långt ifrån ensam om att se problemen
            med detta. Även Dagens Nyheters ledarsida har i sin huvudledare
            Levande, inte statlig historia den 23/11 2006 uttryckt stark skepsis
            mot att bedriva verksamheten i myndighetsform. Enligt min mening
            har Forum för levande historia spelat ut sin roll och den bör
            därför avvecklas.
          </p>
        </div>
        <div type="motSignatures">
          <list>
            <item xml:id="i-XKmgQNN9NLFL6x9jwTR4mG" who="i-Q6UywURdDfH4kXfTm7hwEb">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
