<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00542">
  <teiHeader>
    <fileDesc>
      <titleStmt>
        <title>Södertörn</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertörn</title>
          <idno type="rdwebb">GW02Ub542</idno>
          <rs type="number">Ub542</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub542/text</ref>
          <ref type="dokument_url_html">http://data.riksdagen.se/dokument/GW02Ub542</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub542</ref>
          <ref type="doc">http://data.riksdagen.se/fil/A95E3EE8-027C-483E-833E-68CAF1522F19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UUq6yU3txcMqmrHuBw4h3w" type="signed"/>
        <correspContext corresp="i-UUq6yU3txcMqmrHuBw4h3w">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-Tt6K4ZAWgNmk4s5kqGxNJB" type="numbering">
          <date when="2008-10-08"/>
        </correspAction>
        <correspAction xml:id="i-XTzduhNY5LvHMLhNaBpUfp" type="submission">
          <date when="2008-10-07"/>
        </correspAction>
        <correspAction xml:id="i-5nWdPRGcBWDfzChTwkymCY" type="transfer">
          <date when="2008-10-06"/>
        </correspAction>
        <correspAction xml:id="i-JDhrSh9DpFoxQQBqMJPJ4i" type="assigned"/>
        <correspContext corresp="i-JDhrSh9DpFoxQQBqMJPJ4i">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QcJavejJVngQ6G4gqjvWTW" type="motBody">
        <div xml:id="i-2Uh5BhzztSgZkbh31g5ANC" type="motProposal" subtype="förslag">
          <head xml:id="i-YPEnApt1w94uLow1wCDA9e">
            Förslag till riksdagsbeslut
          </head>
          <list xml:id="i-3ebn464fHWjQLMx5sf7MWm" style="ol">
            <item xml:id="i-8MX9vbeGbEAVVeEHSnvwJz">
              Riksdagen tillkännager för regeringen som sin mening vad som
              anförs i motionen om att Södertörns högskolas universitetsansökan
              ska prövas.
            </item>
            <item xml:id="i-N6pjx4MuXPd2TDWuqQRxKR">
              Riksdagen tillkännager för regeringen som sin mening vad som
              anförs i motionen om infrastruktur på Södertörn. 1
            </item>
          </list>
          <p xml:id="i-LPDyRD7gGK3R93MtCSgg7g">
            1 Yrkande 2 hänvisat till TU.
          </p>
        </div>
        <div xml:id="i-2UrJCT4KrbZcHSzpHRvtnX" type="motContent">
          <head xml:id="i-Hg5WMNmgmYu7SkT9i2DH65" type="h1">
            Södertörn en attraktiv region
          </head>
          <p xml:id="i-UZG9mGpL9UrjaDuUhLZHWP">
            Södertörn har såväl geografiskt, historiskt som kulturellt utmärkta
            kvaliteter för ökad tillväxt. Södertörn kan bli en av Sveriges
            mest attraktiva regioner för arbete, boende och fritid.
          </p>
          <p xml:id="i-9HGvgvxa4KAHu9worezxDb">
            Södertörn ska sjuda av företagsamhet och vara en region dit företag
            och entreprenörer flyttar och utvecklas. Södertörnsregionens utveckling
            är av stort intresse för många parter i samhället. En positiv
            utveckling på Södertörn stärker Stockholmsregionens funktion som
            Sveriges tillväxtmotor.
          </p>
          <head xml:id="i-6Z1WxjkLh9Pc7TVAiv3odR" type="h2">
            Södertörn en region med obegränsade möjligheter
          </head>
          <p xml:id="i-Env8YwAogYQrhS2br6mWf2">
            Arbete På Södertörn finns ett blomstrande näringsliv med många
            företag och arbetsplatser. Här finns stor kompetens och kunskapsintensiva
            verksamheter med stort internationellt rykte som Astra Zeneca,
            Alfa Laval, Scania och Coca-Cola för att nämna några.
          </p>
          <p xml:id="i-E3iQSMUjJMA8iWHdhytx3C">
            Forskning och utbildning Här finns kvalificerad utbildning, forskning
            och utveckling inom till exempel Södertörns högskola, Karolinska
            Institutet, Novum och Kungl. Tekniska högskolan.
          </p>
          <p xml:id="i-5iDW6Y7TnAJR8yezgb1Yb7">
            Bostäder Södertörn har goda möjligheter till kraftigt ökat bostadsbyggande
            och förstärkning av samhällsservicen, både för den egna befolkningen
            och för att ta emot många nya södertörnsbor.
          </p>
          <p xml:id="i-YgBoEkZ2fqc4nC3TNNqMn">
            Natur På Södertörn finns Sveriges mäktigaste urskogar söder om
            fjällregionen, ett rikt odlingslandskap, vackra sjöar och vattendrag,
            mängder av kulturminnen från svunna tider samt en spännande skärgård
            med många fina skärgårdsidyller.
          </p>
          <p xml:id="i-LtaQhBSE7fJcvjxoFSgFF2">
            För att ta till vara Södertörns utvecklingsmöjligheter krävs
            krafttag, där statens insatser också är avgörande.
          </p>
          <head xml:id="i-Kn8rqWPyPGymqZsG15N4Hm" type="h2">
            Södertörns förutsättningar för tillväxt, välfärd och livskvalitet
          </head>
          <head xml:id="i-4LpHDSx7s5Aey5DH9f2XmJ" type="h3">
            Skapa nya arbetsplatsområden
          </head>
          <p xml:id="i-QQJZ6KvjsAsFy8ySLx71Nc">
            På Södertörn kan det skapas flera nya stora arbetsplatsområden.
            Det finns till exempel attraktiva etableringsmöjligheter längs
            E 4/E 20 mot Södertälje och Nykvarn.
          </p>
          <p xml:id="i-S8RTxYGRkgg9oQEu9NZb2E">
            Ett annat trafikstråk som kommer att få mycket stor betydelse
            för hela Stockholmsregionen är väg 73 mot Nynäshamn. Etableringar
            kan här på sikt få motsvarande lägesfördelar som de på vägen mellan
            Stockholm och Arlanda. Nynäshamn bör utvecklas till både Stockholms
            uthamn och hela Stockholmsregionens port mot Östersjön, Gotland,
            S:t Petersburg, Baltikum och Polen. Det är därför av stor betydelse
            att det i årets budgetproposition föreslås en slutlig finansiering
            av utbyggnaden av väg 73 på kvarvarande sträcka.
          </p>
          <head xml:id="i-Cm5PeHFQoVueLrvRoJ9nBR" type="h3">
            Utveckla Södertörns högskola
          </head>
          <p xml:id="i-T1Ta16cPSNVm5SfmN6AFUD">
            Närhet och tillgänglighet är nyckelord, särskilt när nya grupper
            ska lockas till högskolestudier. Andelen studerande i högre utbildning
            på Södertörn behöver ökas väsentligt.
          </p>
          <p xml:id="i-Ni1NyyTpxNJ9p6ZFYemyya">
            Södertörns högskola är i dag en mötesplats för människor med
            olika erfarenheter och bakgrund. Södertörns högskola har byggts
            upp efter riktlinjer från riksdagsbeslut 1995 och i enlighet med
            de mål som fastställdes i den av regeringen tillsatta Organisationskommittén.
            I detta låg att redan från början bygga upp en universitetsstruktur
            och att erhålla universitetsstatus 2003. Den universitetsansökan
            som sändes till regeringen 2002 är inte behandlad. Våren 2006,
            lagom till högskolans tioårsjubileum, gjordes en uppdaterad universitetsansökan.
            Denna har granskats av externa sakkunniga, vilkas sammanfattande
            bedömning är att högskolan väl uppfyller kraven för universitetsstatus.
            Högskolan fyller också väl sitt uppdrag att bredda rekryteringen
            av studenter med utländsk bakgrund och från studieovana miljöer.
          </p>
          <p xml:id="i-Nv5jCZxWMZjUztTNtyJq7q">
            Högskolans uppdaterade universitetsansökan måste nu behandlas
            av regeringen och prövas på sina vetenskapliga meriter. Det är
            oacceptabelt att denna fråga i sex år lagts på is.
          </p>
          <head xml:id="i-5vjq2bN53NKZmYsxYFQreY" type="h3">
            Bygg ut infrastrukturen
          </head>
          <p xml:id="i-8vwhxSdxhsQzvGyo8CFhdu">
            En viktig förutsättning för tillväxt och välfärd är att tillgängligheten
            till regionen och inom regionen förbättras. Möjligheten att säkert
            och bekvämt nå sin arbetsplats, sina vänner, kulturevenemang och
            andra fritidsaktiviteter i både den egna regionen och andra regioner
            inom och utom Sveriges gränser är avgörande för en hög livskvalitet.
            En förstärkning av transportsystemet är mycket viktig. Med en
            infrastruktur som motsvarar morgondagens behov skapas likvärdiga
            villkor för tillväxten i hela landet.
          </p>
          <p xml:id="i-XEiYBR4NoVcm2dzaTtGuBm">
            En bättre kollektivtrafik inom Södertörn och till centrala Stockholm
            är nödvändig, liksom till flygplatser och arbetsplatsområden.
            Tvärförbindelserna på Södertörn och förbindelserna till de regionala
            kärnorna Flemingsberg, Södertälje, Haninge, Kungens kurva samt
            till den framtida storhamnen i Nynäshamn måste förbättras. I de
            kommande konkretiseringarna av planer för infrastrukturen måste
            behoven av såväl förbättrad kollektivtrafik som vägförbindelser
            på Södertörn beaktas.
          </p>
          <p xml:id="i-HLSAVv3eBDBjy3AzpkRv5P">
            Viktiga exempel på detta är Förbifart Stockholm och en breddning
            av E 4/E 20 mellan Hallunda och Södertälje för förbättrad tillgänglighet
            och trafiksäkerhet. Norviks hamn i Nynäshamn bör bli Stockholmsregionens
            port mot Östersjön, Gotland, S:t Petersburg, Baltikum och Polen.
          </p>
          <p xml:id="i-YNQn6Pk3M5PwyiexQCEVQy">
            Södertörnsleden måste färdigställas så att snabba och punktliga
            transporter blir möjliga för näringsliv och tvärresande mellan
            olika delar av Södertörn liksom ökad tillgänglighet till och från
            E 4. I budgetpropositionen föreslås att 100 miljoner kronor avsätts
            för projekteringsarbete. Södertörnsleden måste därefter komma
            högt i prioriteringsordning för fortsatt byggnation och inte kräva
            omfattande medfinansiering från berörda kommuner, främst Huddinge
            och Botkyrka.
          </p>
          <p xml:id="i-5WvJ9k3WhqFZLumY7Z7tip">
            Upprustningen av järnvägen till Nynäshamn räcker inte, det behöver
            byggas dubbelspår på järnvägen till Nynäshamn. Det behövs ökad
            turtäthet, kortare restid, färre trafikstörningar och bättre trafikering
            av regionens yttre delar. Färdigställandet av väg 73 måste garanteras
            och i nästa steg väg 225 mellan Södertälje och Nynäshamn. Detta
            är särskilt angeläget då Norvik är utbyggt.
          </p>
        </div>
        <div xml:id="i-HBA7tWRXfySJsomFygsYHt" type="signatureBlock">
          <list xml:id="i-7oUt14xPcyDFd36tgZuUzf">
            <item xml:id="i-UCwm7D2GraMBCy2odxnR4x" who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
