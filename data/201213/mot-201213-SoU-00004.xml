<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00004">
  <teiHeader>
    <fileDesc>
      <titleStmt>
        <title>med anledning av prop. 2012/13:10 Stärkt stöd och skydd för barn och unga</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:10 Stärkt stöd och skydd för barn och unga</title>
          <idno type="rdwebb">H002So4</idno>
          <rs type="number">So4</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So4/text</ref>
          <ref type="dokument_url_html">http://data.riksdagen.se/dokument/H002So4</ref>
          <ref type="dokumentstatus_url_xml">http://data.riksdagen.se/dokumentstatus/H002So4</ref>
          <ref type="doc">http://data.riksdagen.se/fil/551E0E37-3B72-4034-B873-B480F750D9FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TvPyEtuwNMQMGBtdEqsZRN</idno>
            <name>Meeri Wasberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PFmGhSWMyaY5jxcGrwhfh8" type="basedOn"/>
        <correspContext corresp="i-PFmGhSWMyaY5jxcGrwhfh8">
          <ref>Proposition 2012/13:10</ref>
        </correspContext>
        <correspAction xml:id="i-61UGqt3NkoGTR16ENNW2i9" type="signed"/>
        <correspContext corresp="i-61UGqt3NkoGTR16ENNW2i9">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-TvPyEtuwNMQMGBtdEqsZRN"/>
        </correspContext>
        <correspAction xml:id="i-HMBW9nb4n7mn2mLBDxWHHk" type="referral">
          <date when="2012-10-16"/>
        </correspAction>
        <correspAction xml:id="i-926s9n8UMuomzGPDQ8ysmN" type="dismissal">
          <date when="2012-10-15"/>
        </correspAction>
        <correspAction xml:id="i-KDEBpMnyLuCsHwfhNEmXXH" type="dismissal">
          <date when="2012-10-15"/>
        </correspAction>
        <correspAction xml:id="i-4v26u74GHS8b7TUtSSibdS" type="submission">
          <date when="2012-10-03"/>
        </correspAction>
        <correspAction xml:id="i-TXRpz9REYfFrA8g8r4EVDX" type="transfer">
          <date when="2012-10-01"/>
        </correspAction>
        <correspAction xml:id="i-E2pYBq8hXUXYa6jWCMCUQ3" type="assigned"/>
        <correspContext corresp="i-E2pYBq8hXUXYa6jWCMCUQ3">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3bKXDgvuCnWmKr4oagYDur" type="motHeader"/>
      <div xml:id="i-VjLtuzrTScX8wzWvopqgB5" type="motBody">
        <div xml:id="i-WSXjsLCapqr8ZudvXmKhB2" type="motProposal" subtype="förslag">
          <head xml:id="i-G9xAwCZ3G1o3tkhb6tHjUh">
            Förslag till riksdagsbeslut
          </head>
          <p xml:id="i-RQAb7gU8mkaTGhrtPPUwYL">
            Riksdagen tillkännager för regeringen som sin mening vad som
            anförs i motionen om att regeringen ska återkomma med förslag
            om att göra barnkonventionen till svensk lag.
          </p>
        </div>
        <div xml:id="i-HHiqidsBb9MN2KxkXd8bxw" type="motContent">
          <head xml:id="i-AxnNcTf6bsbaHLTzPmEgNN" type="h1">
            Motivering
          </head>
          <p xml:id="i-9RTXCc7SGNXXNSp9g66jKj">
            I juli 2009 överlämnade Barnskyddsutredningen betänkandet Lag
            om stöd och skydd för barn och unga till regeringen. Betänkandet
            innehöll förslag om hur man kan förbättra den sociala barn- och
            ungdomsvården. Barnskyddsutredningens förslag har nu resulterat
            i en proposition. I propositionen föreslås ändringar, främst i
            socialtjänstlagen, i syfte att stärka stödet och skyddet för barn
            och ungdomar som far illa eller riskerar att fara illa. Bland
            annat föreslås att varje barn som är placerat i familjehem eller
            HVB-hem ska ha en särskild namngiven socialsekreterare som ansvarar
            för kontakterna med barnet eller den unge. Vidare stärks barnrättsperspektivet
            genom att barnets bästa ska vara avgörande vid beslut och andra
            åtgärder som rör vård- och behandlingsinsatser. Barn och ungas
            möjligheter att framföra sina åsikter i frågor som berör dem stärks.
            Även socialnämndens ansvar tydliggörs på flera punkter.
          </p>
          <p xml:id="i-8USTKQjG5nxhxRiG2xz8mg">
            Vi har inget att erinra mot de lagda förslagen men beklagar att
            det tagit tre år för regeringen att lägga fram en proposition
            i ärendet. Vi anser därutöver att frågan om barnkonventionens
            roll borde lyftas fram tydligare i propositionen. Det är dags
            att ta nästa steg när det gäller att utveckla barnrättsperspektivet
            genom att göra barnkonventionen till svensk lag.
          </p>
          <p xml:id="i-2GUAwqb7J3cgJZLcW9ZsgM">
            I propositionens avsnitt 4:2 Åtgärder för att förbättra samhällets
            insatser till stöd för barn och ungdom redogör regeringen för
            hur barnkonventionen påverkar arbetet med stärkt stöd och skydd
            för unga. Regeringen skriver (s. 27):
          </p>
          <p xml:id="i-3pGWBNtgDBNERedcbpK3oM">
            Barnkonventionen uttrycker ett förhållningssätt till barn som
            sätter barnet i fokus vid beslut eller åtgärder som berör ett
            enskilt barn eller en grupp barn. Detta innebär att vid beslut
            som rör barn ska ansvarig beslutsfattare överväga om barnet eller
            barnen berörs och i så fall på vilket sätt. Att anamma ett barnperspektiv
            handlar om kunskaper, attityder och arbetssätt. Det speglar synen
            på barn som fullvärdiga medborgare och kompetenta individer som
            ska bemötas med respekt i alla sammanhang. Riksdagens mål för
            barnrättspolitiken, som utgår från barnkonventionen, är att barn
            ska respekteras och ges möjlighet till utveckling och trygghet
            samt delaktighet och inflytande.
          </p>
          <p xml:id="i-CY8oAGm2mP3JmXrh26SqMC">
            Vi delar uppfattningen att barnet ska sättas i fokus vid beslut
            och åtgärder som berör ett enskilt barn eller en grupp barn. Arbetet
            med barnkonventionen har nu pågått i Sverige i mer än 20 år. Konventionen
            om barnets rättigheter (barnkonventionen) antogs av FN:s generalförsamling
            1989. Sverige ratificerade konventionen efter ett beslut i riksdagen
            1990. Praktiskt taget alla världens stater har anslutit sig till
            barnkonventionen. Artikel 4 i barnkonventionen förpliktar staten
            att vidta alla lämpliga lagstiftningsåtgärder samt administrativa
            och andra åtgärder som behövs för att genomföra de rättigheter
            som erkänns i konventionen.
          </p>
          <p xml:id="i-SxNeVRV72RmLGB159fcKke">
            Barnkonventionen innehåller olika slag av rättigheter, dels medborgerliga
            och politiska, dels ekonomiska, sociala och kulturella rättigheter.
            Konventionen tar också särskild hänsyn till barnets utsatthet
            och sårbarhet, vilket visas i de rättigheter som syftar till att
            ge barnet skydd mot övergrepp och utnyttjande. Barnkonventionen
            är inriktad på individen och handlar om barnets rätt att få sina
            grundläggande rättigheter och behov tillgodosedda.
          </p>
          <p xml:id="i-XNzgLw2rbuZcE6nvjL5V83">
            Barnkonventionen innehåller fyra grundläggande principer. De
            ska vara styrande för tolkningen av övriga artiklar men har också
            en egen självständig betydelse:
          </p>
          <list xml:id="i-4B2yPmGzEDYvKXGnXifYxP" style="ul">
            <item xml:id="i-DJiJj8myi5YuCMHaKKqL5z">
              Inget barn får diskrimineras på grund av härkomst, kön, religion,
              funktionshinder eller andra liknande skäl (artikel 2).
            </item>
            <item xml:id="i-B2zksL7XBwtTBgbHyqqLwS">
              Barnets bästa ska vara vägledande vid allt beslutsfattande och
              vid alla åtgärder som rör barn och unga (artikel 3).
            </item>
            <item xml:id="i-XQAbdW2GXfJxhBpWNqDAts">
              Barn och unga ska tillåtas att utvecklas i sin egen takt och
              utifrån sina egna förutsättningar (artikel 6).
            </item>
            <item xml:id="i-8yHCfk7ZQviDWqonKsU1nu">
              Barn och unga ska ges möjlighet att framföra och få respekt för
              sina åsikter i frågor som berör dem (artikel 12).
            </item>
          </list>
          <p xml:id="i-Lq8JjUFW3ZW1dVedtAQVuH">
            Sammanfattningsvis ger barnkonventionen uttryck för att barn
            ska respekteras och att barndomen är värdefull och därför ska
            värnas.
          </p>
          <p xml:id="i-BuXUH19zWK7xhJr9TWkg2C">
            För att förstärka och fördjupa åtagandena i barnkonventionen
            finns det sedan några år tillbaka två fakultativa protokoll till
            konventionen. De handlar om barns inblandning i väpnade konflikter.
            Båda protokollen antogs av FN:s generalförsamling år 2000.
          </p>
          <p xml:id="i-7LGcwAon39wwFm3CencdhU">
            Det ena fakultativa protokollet handlar om barns inblandning
            i väpnade konflikter, och det andra handlar om försäljning av
            barn, barnprostitution och barnpornografi.
          </p>
          <p xml:id="i-GNwFqemBpfvb3QvCV2fknh">
            Sedan 2010 finns en ny strategi i Sverige som ersätter den strategi
            för att förverkliga FN:s konvention om barnets rättigheter som
            antogs 1999.
          </p>
          <p xml:id="i-LprFMMWZ4f8iuyTP5pzGxk">
            Strategin, som redovisas i regeringens proposition, omfattar
            i korthet följande:
          </p>
          <list xml:id="i-QXFij3Q5UXgwiz131bPYNN" style="ul">
            <item xml:id="i-QWRvKKrESaeUyTTaotyf1h">
              All lagstiftning som rör barn ska utformas i överensstämmelse
              med barnkonventionen.
            </item>
            <item xml:id="i-D5JWxkURh3tT9xheTyG5Lc">
              Barnets fysiska och psykiska integritet ska respekteras i alla
              sammanhang.
            </item>
            <item xml:id="i-CvKbsNUFv6pRrhnwb9D9zW">
              Barn ska ges förutsättningar att uttrycka sina åsikter i frågor
              som rör dem.
            </item>
            <item xml:id="i-3GWDjCAFWFsqm6oxNScJ6R">
              Barn ska få kunskap om sina rättigheter och vad de innebär i
              praktiken.
            </item>
            <item xml:id="i-SL3P6TLgxsDytTDGPo3X7G">
              Föräldrar ska få kunskap om barnets rättigheter och erbjudas
              stöd i sitt föräldraskap.
            </item>
            <item xml:id="i-CsMkciS1UC8kn6meMKo7Se">
              Beslutsfattare och relevanta yrkesgrupper ska ha kunskap om barnets
              rättigheter och omsätta denna kunskap i berörda verksamheter.
            </item>
            <item xml:id="i-Dm3VWG64sn88L7DtWT6HyZ">
              Aktörer inom olika verksamheter som rör barn ska stärka barnets
              rättigheter genom samverkan.
            </item>
            <item xml:id="i-KCcBkYHgBQE8FSVyJFv7Vq">
              Aktuell kunskap om barns levnadsvillkor ska ligga till grund
              för beslut och prioriteringar som rör barn.
            </item>
            <item xml:id="i-4DvrUapGj8GDFQfmRxXudB">
              Beslut och åtgärder som rör barn ska följas upp och utvärderas
              utifrån ett barnrättsperspektiv.
            </item>
          </list>
          <p xml:id="i-VnbhDEkMbdprvkynX3SNHg">
            Regeringen skriver (s. 28) i propositionen att strategin behöver
            spridas och kommuniceras till kommuner, landsting och statliga
            myndigheter. Detta sker bl.a. genom en gemensam handlingsplan
            med Sveriges Kommuner och Landsting (SKL).
          </p>
          <p xml:id="i-GNC12oAD8bkJ973RNpiFuP">
            Vi konstaterar att regeringens angreppssätt följer den tradition
            som funnits sedan 20 år. Sverige har hittills valt att införliva
            barnkonventionen genom transformering. Genom transformering ändras
            lagbestämmelser så att de överensstämmer med konventionens krav.
            Transformering som metod kräver dock successiv och kontinuerlig
            anpassning av nationell lagstiftning och rättstillämpning allteftersom
            konventionen behöver tolkas i ljuset av ändrade samhällsförhållanden.
            Ett annat sätt är att införliva konventionen i rättssystemet är
            inkorporering, där konventionen ska gälla som direkt lag i landet.
            I Finland inkorporerades barnkonventionen 1991, då den ratificerades,
            och den har ställning som lag. Norge inkorporerade barnkonventionen
            genom ett tillägg i Menneskerettsloven 2003. Det norska exemplet
            2003 innebar att barnkonventionen inkorporerades i norsk rätt
            och gjordes till norsk lag. Anpassningen av norska lagar till
            konventionen, genom s.k. transformering, har fortsatt parallellt.
            Enligt norsk lag ska barnkonventionen ha företräde vid konflikt
            med andra lagar.
          </p>
          <p xml:id="i-WKtAch9eY7hb9rgaP3ZjWz">
            Under hösten 2009 gjordes en utvärdering av norsk lag och praxis
            i förhållande till barnkonventionen. Utredningen visade att barnkonventionen
            generellt sett har stärkt barnets rättsliga ställning och gett
            konventionen högre juridisk status. Barnkonventionen tas även
            på större allvar och kan användas som rättskälla.
          </p>
          <p xml:id="i-HJiBv5jJpAPNfLg8Qyp3zx">
            Konventionen ställer inga krav på hur länderna genomför rättigheterna
            i barnkonventionen. Den hittillsvarande svenska metoden att gå
            igenom varje samhällsområde och ändra i alla lagar som berör barn
            så att varje lagstiftning utgår från barns bästa har på många
            sätt varit ett bra och framgångsrikt sätt att jobba, men vi anser
            att det nu är det dags för nästa steg.
          </p>
          <p xml:id="i-XX947DYa7iHr7GYDpb6Utd">
            Vi tror att genomslaget för barnkonventionen skulle bli ännu
            större om den gjordes till svensk lag och därför vill vi verka
            för detta i riksdagen. Vi menar att det kan finnas flera fördelar
            med detta. Det är en viktig signaleffekt till beslutsfattare och
            övriga samhället att barnfrågor ska prioriteras och få ökad uppmärksamhet.
            Det kan också konkret bidra till att barnkonventionens principer
            får en större genomslagskraft i beslutsfattande, lagstiftning
            och praxis. Erfarenheterna från Norge, som har genomfört detta,
            är goda. Jurister, advokater, lärare, socialtjänstemän med flera
            har utbildats, och barnkonventionen används nu med tyngd inom
            områden som hälsa, utbildning, övergrepp och straffrätt. Farhågorna
            att det skulle bli svårt med rättstillämpningen i domstol har
            inte infriats.
          </p>
          <p xml:id="i-JTYLxxEmrckJVpBk3MfTdW">
            Frågan om barns rättigheter är naturligtvis inte löst en gång
            för alla för att barnkonventionen görs till lag. Arbetet med att
            tillvarata barns intressen måste ständigt pågå. Men genom att
            göra barnkonventionen till lag får vi ytterligare ett viktigt
            redskap för att förbättra barnens situation och kunna utkräva
            ansvar när konventionens principer inte följs.
          </p>
          <p xml:id="i-5oxkpyfJcbT67GxpGsaaMx">
            Vi föreslår att regeringen får i uppdrag att återkomma till riksdagen
            med förslag om att göra barnkonventionen till svensk lag.
          </p>
        </div>
        <div xml:id="i-RcE61GmsDHZezr6C2MUPG3" type="signatureBlock">
          <list xml:id="i-Gdr4yg7YdCtxZmgBEg74dD">
            <item xml:id="i-V49V9DQtoPJYzso1cDnWYB" who="i-HxcQkHC9fDSzkJWgvdhDEF" type="signature">
              Lena Hallengren (S)
            </item>
            <item xml:id="i-7w3rtF96YvWQy9EdNmfi15" who="i-MMa2PA7yJ45qkfsEkcFqYb" type="signature">
              Christer Engelhardt (S)
            </item>
            <item xml:id="i-KHZXSnyUon7tYE6DL1jgB6" who="i-YHze8naQ3VfThjRidPfYK7" type="signature">
              Ann Arleklo (S)
            </item>
            <item xml:id="i-TgjsggjXgnMSQaGt3K3H5D" who="i-2Bind9dyirGQ1UMwS9XjsT" type="signature">
              Lennart Axelsson (S)
            </item>
            <item xml:id="i-57mJ6sqz9y8nmYtEZSZeAr" who="i-H4Edsjz4cmdv9sJHCLVnfS" type="signature">
              Catharina Bråkenhielm (S)
            </item>
            <item xml:id="i-T8Yuy6kN8E2TmRbgCRN5wV" who="i-8gcKLg8FFeh9DR71R7zcMv" type="signature">
              Gunnar Sandberg (S)
            </item>
            <item xml:id="i-XQJwYaqpMRPA3DnUjsrZ2w" who="i-TvPyEtuwNMQMGBtdEqsZRN" type="signature">
              Meeri Wasberg (S)
            </item>
          </list>
        </div>
      </div>
    </body>
  </text>
</TEI>
