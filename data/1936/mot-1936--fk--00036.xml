<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--fk--00036">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__36/mot_1936__fk__36-001.pdf"/>
      <fw xml:id="i-B88QgH6voVud8X4q1ZtGMH">
        Motioner i Första kammaren, Nr 36.
      </fw>
      <div xml:id="i-SAB6siQ5oX2wjX8TLV3Ahe" type="motHeader">
        <div xml:id="i-gRviWmdqBKEwbFhETM4qx" type="motTitle"/>
        <div xml:id="i-3M5R1zGvqF43oCXxdcULsF" type="motSubmissionInfo"/>
      </div>
      <div xml:id="i-Y8zTC92pDYXZvZ1CA3sqzL" type="motBody">
        <div xml:id="i-LJyTKTsDWohbaYcTtJsPqD">
          <p xml:id="i-SmoDWRZQk1hN77VQH933Uk">
            a
          </p>
          <p xml:id="i-CqtDjUopAhZ3F88vC75oXh">
            Nr 36.
          </p>
          <p xml:id="i-HTT1ASDz3zMYxSJ2Cc8HcL">
            Av herr Nilsson, Petrus, m. fl., om utredning angående fiskets
            ekonomiska läge m. m.
          </p>
          <p xml:id="i-SfnBpR96JpANG7ftxqzMo5">
            Vårt folks försörjningsmöjligheter bli i mycket hög grad beroende
            av att varje nyttig näringsgren kan ge utkomst åt de befolkningsgrupper,
            som av naturliga betingelser äro hänvisade till resp. näringsgrenar.
            Allt för starka rubbningar av denna ordning inverka ofördelaktigt
            på näringslivet i sin helhet. Hur den lämpliga avvägningen näringsgrenarna
            emellan bäst skall främjas, blir beroende av omständigheterna
            i varje särskilt fall. Så myc- ket är dock klart, att i den mån
            en näringsgrens förmåga att ge utkomst- möjligheter åt ett visst
            antal näringsutövare försvagas på grund av utveck- lingen eller
            andra omständigheter, varpå den enskilda näringsutövaren icke
            kan öva något inflytande, tillkommer det statsmakterna att undersöka
            i vad mån och på vad sätt stöd och hjälp kan lämnas, för såvitt
            näringens fort- bestånd ligger i det allmännas intresse. Enligt
            1933 års statistik sysselsättas 23,590 personer med saltsjöfiske,
            var- av 13,414 yrkesfiskare och 10,176 personer med fiske som
            binäring. Av statsfinansiella skäl upphörde den officiella statistiken
            för insjöfiskets vid- kommande år 1923, varför uppgifter därom
            icke finnas tillgängliga senare. Men sistnämnda år beräknades,
            att förutom ett antal yrkesfiskare, som hade sin utkomst helt
            av insjöfisket, c:a 50,000 personer, huvudsakligast jord- brukare,
            även hade insjöfiske såsom binäring. Den totala fångstmängden
            för saltsjöfisket beräknades enligt 1933 års statistik uppgå till
            102,306,364 kg. med ett sammanlagt värde av 24,518,426 kronor.
            För insjöfisket saknas, av skäl som förut angivits, uppgift om
            fångstmängd och fångstvärde, men att även insjöfiskets avkastning
            repre- senterar betydande värden ligger i öppen dag. Fiskerinäringens
            allmänna betydelse för vårt lands näringsliv kan även avläsas
            i de import- och exportsiffror, som framgå ur 1933 års statistik.
            Sagda år importerades nämligen 44,079,425 kg. fisk till ett värde
            av 15,538,773 kronor, medan vårt lands fiskexport samma år uppgick
            till 18,629,174 kg. representerande ett värde av 5,613,046 kronor.
            Importen överstiger således exporten med 25,450,251 kg. till ett
            värde av 9,925,727 kronor. Att ett så betydande importöverskott
            menligt inverkar på de svenska fis- karenas utkomstmöjligheter
            är till fullo bevisat. Representanter för det svenska fisket ha
            även gång efter annan till statsmakterna framfört sina be- kymmer
            över fiskimportens skadliga inverkan för vårt lands fiskare. Fisket
            intager nämligen en särställning inom vårt lands näringsliv i
            så måtto att
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-002.pdf"/>
          <fw xml:id="i-VWvNC955mri28G6UShPM9Q">
            6 Motioner i Första kammaren, Nr 36.
          </fw>
          <p xml:id="i-TvWtH6xkDJ9m7gBMiNjWWa">
            inga åtgärder vidtagits i syfte att bereda bättre och tryggare
            avsättnings- möjligheter för landets egen fiskproduktion. Tidigare
            har det allmännas intresse huvudsakligen omfattat sådana åt- gärders
            vidtagande, som avsett att främja fiskproduktionen i allmänhet,
            så- som förbättrandet av fiskbeståndet och förbättrade fångstmetoder.
            Sålunda ha statsmakterna under en följd av år tillhandahållit
            fiskarena billiga lån till inköp av båtar och redskap, lämnat
            anslag till fiskerinäringens främjan- de under nionde huvudtiteln
            ävensom lämnat bidrag till hushållningssäll- skapen i enahanda
            syfte. Men någon effektiv åtgärd i syfte att bereda den svenska
            fiskerinäringen stöd och hälp att kunna bestå i fortsättningen
            som självständig näringsgren saknas alltjämt. Enda undantaget
            härutinnan ut- gör den år 1934 beslutade regleringen av handeln
            med färsk strömming, en speciell åtgärd, som säkerligen är till
            stor nytta för strömmingsfiskarena, men då strömming i färskt
            tillstånd icke importeras, berör denna åtgärd icke importen. I
            detta sammanhang bortses även från de tillfälliga stödåtgär- der,
            som av riksdagen vidtagits i syfte att förhjälpa fiskarbefolkningen
            att undgå de svåraste verkningarna av den rådande krisen, jämförliga
            med den arbetslöshetshjälp, vartill riksdagen under en följd av
            år anslagit medel. Hit hör t. ex. anslag av statsmedel för beredande
            av tillfälligt understöd åt fis- kare, vilket anslag för övrigt
            visat sig svårt att finna användning för, bero- ende måhända på
            de villkor, som voro förbundna med understödets bevil- jande.
            Hit hör även riksdagens beslut om lån av statsmedel för främjande
            av beredning, förvaring och avsättning av fisk, vilka lån dock
            få sin huvud- sakliga betydelse i den mån desamma utgå till sammanslutningar
            av fiskare, som genom statsmakternas beslut tillerkännas särskilda
            förmåner, såsom fallet är med de auktoriserade strömmingsförsäljningsföreningarna.
            Som ett allmänt omdöme beträffande av statsmakterna hittills vidtagna
            åtgärder till fiskerinäringens omvårdnad kan sägas, att åtgärderna
            tillkom- mit sporadiskt och därför saknat det planmässiga sammanhang,
            som erford- ras för att en näringsgren skall utvecklas på ett
            naturligt och sunt sätt. Hit- tills verkställda utredningar med
            avseende på fiskerinäringen ha därför icke heller förmått anvisa
            några verkliga riktlinjer, som på lång sikt förmå ge fisket såsom
            nationell näringsgren den plats fisket förtjänar. Möjligheten
            att utnyttja såväl saltsjöfiskets som insjöfiskets produktions-
            förmåga i syfte att ge det svenska fisket möjligheter att fylla
            sin uppgift inom näringslivet och därmed även giva sysselsättning
            åt den del av landets befolkning, som direkt måste finna sitt
            uppehälle inom denna näring, måste därför framstå som ett viktigt
            led i vår folkförsörjning. Ett försök till sammanfattning av de
            frågor, som enligt vårt förmenande böra bliva föremål för en allsidig
            utredning i syfte att upphjälpa fiskerinä- ringen, göres i nedanstående
            punkter. 1. En översikt erfordras av vad saltsjöfisket och insjöfisket
            ekonomiskt betyda för vår folkförsörjning och antalet personer,
            som för sin utkomst di- rekt och indirekt äro beroende av fisket.
            För åstadkommande av denna översikt erfordras bl. a. även, att
            statistik över insjöfisket ånyo upprättas.
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-003.pdf"/>
          <fw xml:id="i-RLLTzxbCT47YtQCJxWxWAJ">
            Motioner i Första kammaren, Nr 36. 7
          </fw>
          <p xml:id="i-2kkZ8phemTsHdYabiuQzcn">
            2. Undersökningar böra vidtagas i syfte att få klarlagt, huruvida
            och i vad mån och på vad sätt vårt lands fiskbestånd ytterligare
            kan upphjälpas genom rationaliserade fiskevårdande åtgärder, undanröjande
            av sådana hinder, som försvåra fiskens vandringar i våra sjöar
            och vattendrag samt skada fiskens lekplatser, vilka åtgärder som
            i enlighet med riksdagens beslut 1903 och 1935 behöva vidtagas
            i syfte att neutralisera de skadliga verknin- gar, som åstadkommas
            genom att industrien utsläpper avfallsprodukter i sjöar och vattendrag
            etc. Att riksdagen tvenne gånger, första gången så ti- digt som
            1903, begärt utredning angående denna fråga, utan att ännu någon
            åtgärd vidtagits för att komma till rätta med svårigheterna i
            här berörda av- seende, vittnar icke om en riktig uppskattning
            av fiskerinäringens betydelse för vår folkförsörjning. Likaså
            bör uppmärksamheten ägnas åt det förhål- landet, att vid utbyggandet
            av vattenfallen laxens naturliga vandringar möj- liggöras. 3.
            Utredningen bör även omfatta undersökning i vad mån fiskarena
            i olika delar av landet erhålla skäliga priser för sina fiskprodukter,
            varvid särskilt bör uppmärksammas, huruvida priserna undergått
            någon föränd- ring sedan tiden före kriget samt i så fall orsakerna
            härtill. I detta sam- manhang bör även undersökas i vad mån en
            eventuell förhöjning av den allmänna prisnivån med avseende på
            fiskets produktion kommit fiskarena till godo och, om så icke
            skulle vara fallet, vad som är anledningen härtill. 4. Jämte priserna
            böra olika produktions- och avsättningsförhållanden beträffande
            fisket i skilda delar av landet undersökas, varvid särskilt fisk-
            handeln, transport- och fraktförhållandenas organisation och funktioner
            böra uppmärksammas. 5. I den mån handelstraktater mellan Sverige
            och andra länder påverka importen och exporten av fiskprodukter
            på ett sådant sätt, att den svenska fiskmarknaden därigenom desorganiseras
            och fiskarena erhålla alltför ringa betalning för sina fiskprodukter,
            bör denna fråga även bliva föremål för en grundlig undersökning.
            Härvid bör även undersökas i vad mån minder- värdig importfisk
            bidrager till minskad fiskkonsumtion. Särskilt bör uppmärksammas
            de åtgärder, som av andra länder vidtagits till skydd mot icke
            önskvärd fiskimport, samt verkningarna av dessa skydds- åtgärder
            med avseende på vårt lands fiskexport. Påtagligt är att vårt land
            icke längre kan fortsätta med den hittills förda fiskimport- och
            fiskexportpolitiken. Vidtager ett land varmed vi stå i han- delsförbindelser
            åtgärder i form av märkning, tullspärr, kvottilldelning etc. i
            syfte att skydda sina egna fiskare, torde det vara uppenbart,
            att vi icke likgiltigt kunna åse att existensmöjligheterna för
            vårt eget lands fiskare här- igenom äventyras. Uppenbart torde
            även vara att i den mån våra hittills utnyttjade fiskex- portmarknader
            helt eller delvis stängas uppmärksamheten bör ägnas åt möj- ligheten
            att finna nya exportmarknader för svenska fiskares fångster. Att
            ett till Sverige fiskexporterande land vid upprättandet av nya
            handelsavtal medgives tullfrihet på export av vissa fiskslag till
            vårt land men samtidigt får
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-004.pdf"/>
          <fw xml:id="i-2np8zUgf5kFP7hAgS427hN">
            8 Motioner i Första kammaren, Nr 36.
          </fw>
          <p xml:id="i-3F46DyJaYDGfnUXVR7h9Cs">
            bibehålla tull på ett annat fiskslag, som vårt lands fiskare
            exportera till ifrå- gavarande land, förefaller icke vara överensstämmande
            med sund svensk handelspolitik. I detta sammanhang bör även framhållas
            det förhållande, som råder för våra islandsfiskare, vilka ej nu
            som förr tillåtas att i händelse av storm söka skydd under land
            och därvid utföra för fiskets bedrivande nödvändiga ar- beten.
            Ett för våra svenska fiskare rättvisare handelsavtal är här av
            beho- vet starkt påkallat, särskilt som vårt land medger Island
            fri import av sill- produkter. Jordbruksutredningen ägnade även
            stor uppmärksamhet åt frågan om fiskimporten och föreslog vissa
            åtgärder i syfte att mildra verkningarna av densamma, såsom införandet
            av ursprungsbeteckning å fisk, som jordbruks- utredningen ansåg
            skulle ha viktiga uppgifter att fylla i skilda hänseenden. Sålunda
            synes tydligt, framhöll Jordbruksutredningen, att landets fiske
            röner betydande avbräck genom importen av fisk, som beträffande
            färskhet och andra kvalitetsegenskaper till stor del är underlägsen
            svenskfångad vara och i dylikt fall ej sällan utbjudes som svenskfångad.
            Ifrågavarande import är ägnad att minska avsättningsmöjligheterna
            för inhemsk fisk dels direkt genom den ökning av tillgången, som
            importen representerar, dels indirekt genom att konsumenterna,
            då de erhålla fisk av mindervärdig beskaffenhet, föranledas att
            underskatta fisk som födoämne överhuvud taget. Den rikliga fiskimporten
            torde ej sällan medföra, att svenska fiskare icke kunna finna
            avsättning för sina fångster, och det synes icke råda något tvivel
            därom, att ifrågavarande import utövar en pristryckande inverkan
            å den svenska fisk- marknaden till djupgående ekonomisk skada
            för landets fiskare, utan att konsumenterna därav få njuta någon
            fördel. Jordbruksutredningen ansåg även, att landets egen fiskerinäring
            torde få anses ha nått den utveckling, att densamma i stort sett
            kan fylla det inhemska behovet av fisk med förstklas- siga produkter.
            6. Frågan huruvida och på vad sätt uppkommande överskott vid allt
            för rikligt fiske genom olika konserveringsmetoder kan tillvaratagas
            och nyttig- göras bör även utredas i syfte att förhindra att dylikt
            fisköverskott inverkar prisförstörande för producenterna. En förutsättning
            för att fiskarena skola kunna ernå bästa möjliga ekonomiska utbyte
            av sina fiskprodukter är tyd- ligen att dessa utbjudas i marknaden
            under sådana betingelser att ett någor- lunda fast prisläge kan
            uppnås för producenterna. Ökad upplysningsverk- samhet bland såväl
            fiskarena som allmänheten beträffande såväl fiskkvalité som de
            förhållanden, som påverka fiskproduktionen och fiskkonsumtionen
            i allmänhet, äro även åtgärder för åvägabringande av ett bättre
            sakernas till- stånd å här berörda område, som böra bliva föremål
            för undersökning. 7. I samband med fiskens transport spela givetvis
            även järnvägsfrakterna en viktig ekonomisk roll. Undersökning
            bör därför göras, huruvida nuva- rande fraktsatser på ett tillfredsställande
            sätt anpassats efter olika orters förutsättningar i avsättningshänseende,
            samt rörande åtgärder, som kunna anses skäliga och lämpliga för
            att genom frakternas ändamålsenliga avväg-
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-005.pdf"/>
          <fw xml:id="i-L3SSu6ttgYcxncoGUSkJkG">
            Motioner i Första kammaren, Nr 36. 9
          </fw>
          <p xml:id="i-9kGjbJLzC957HnMrZ1LmcX">
            ning befordra fiskets intressen. Särskilt bör därvid uppmärksammas
            i vad mån importerad fisk genom särskilt förmånliga taxor beredes
            större för- måner än som tillkommer det svenska fisket. 8. Såsom
            ett medel att stärka det svenska fiskets ställning synes även
            en utvidgad kooperativ verksamhet å fiskets område förtjäna beaktande.
            För att befordra ett bättre ekonomiskt utbyte av fiskarenas produkter
            torde det vara av stor betydelse att undersöka, vilka kredit-
            och lånemöjligheter, som kunna och böra beredas fiskarena och
            deras ekonomiska organisationer. Nuvarande organisationer, som
            finnas bland fiskarena, äro ej tillfyllest — undantagandes strömmingsfiskarenas
            — enär fiskarena praktiskt taget sakna varje som helst inflytande
            över handeln med fisk och därmed också över prissättningen på
            fisken. Det bör undersökas, huruvida icke organisationer för handhavande
            av partihandeln böra bildas med ungefär samma uppgift som Sveriges
            slakteriförbund. 9. Undersökas bör även i vad mån och på vad sätt
            statens medverkan kräves för åstadkommande av en fiskredskapsförsäkring
            under sådana for- mer, att fiskarbefolkningen i största möjliga
            mån kan hållas skadeslös vid inträffande redskapsförluster uppkomna
            genom storm och andra naturkata- strofer. Riksdagen beslöt visserligen
            på förslag av Kungl. Maj:t så sent som år 1934 att inrätta en
            statens fiskredskapsfond, men hjälp ur denna kan endast tilldelas
            fiskare, som befinna sig i nödställd belägenhet. Någon definition
            på vad som förstås med nödställd belägenhet angives icke. Av erfarenhet
            vet man dock, att fiskare, som på grund av skötsamhet, försakelser
            och familje- medlemmars hjälp lyckats skaffa sig exempelvis egen
            tomt och stuga, anses befinna sig i sådan ekonomisk ställning,
            att de icke äro berättigade till un- derstöd ur fonden. Även om
            frågan är svår att ordna, bör en undersökning göras, som klar-
            lägger omfattningen av de redskapsförluster, som fiskaren utsättes
            för i sin yrkesutövning, ävensom på vad sätt en på försäkringstekniska
            grunder byggd redskapsförsäkring kan åstadkommas, varvid fiskaren
            bör bidraga med en skälig försäkringspremie, men staten bidraga
            med den överskjutande del av premien, som blir en följd av de
            särskilda risker, som uppkomma vid för- säkring av fiskredskap.
            10. Fiskarena erhålla enligt särskilda grunder restitution å erlagd
            bensin- skatt. Frågan om användning av från motorbåtar härflytande
            bensinskatt har varit föremål för framställningar från fiskarena
            ävensom av 1933 års fiskeriutredning, som föreslagit att av fiskare
            erlagd bensinskatt skall resti- tueras till fiskarena direkt,
            varjämte visst belopp fortfarande bör utgå till fiskerinäringsfrämjande
            ändamål enligt samma grunder som hittills. 1935 års riksdag beslöt
            på Kungl. Maj:ts förslag angående användning av den till 800,000
            å 900,000 kr. årligen uppgående bensinskatten från motor- båtar,
            att 500,000 kr. skulle få anvisas för budgetåret 1935/1936 till
            byg- gande och underhåll av mindre hamnar och farleder. Statsutskottet
            yttrade vid behandlingen av ifrågavarande ärende följande: »I
            samband med denna
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-006.pdf"/>
          <fw xml:id="i-5BBFDFjfXkc7bLf8LssysG">
            10 Motioner i Första kammaren, Nr 36.
          </fw>
          <p xml:id="i-Sg27MEcEusBHYNFyrkcaTU">
            restitutionsfråga bör utan tvivel beaktas yrkesfiskarenas intresse
            av att ut- över utgående ersättning för den bensinskatt, de själva
            ha att betala också erhålla gottgörelse för de skador, den övriga
            motorbåtstrafiken åsamkar fisket.» I samband med utredning av
            övriga frågor rörande fisket synes även böra beaktas i vad mån
            och på vad sätt från motorbåtar härflytande bensinskatt kan komma
            till användning för upphjälpande av fiskbeståndet ävensom på vad
            sätt ifrågavarande medel kan komma till användning för sådana
            ända- mål, som neutralisera verkningarna av de skador, som åsamkas
            fisket på grund av den livliga motorbåtstrafiken. 11. Fiskets
            administrationsfråga bör ägnas ökad uppmärksamhet för att därigenom
            tillgodose såväl det teoretiska som praktiska fiskets behov. Fram-
            för allt bör undersökas, huruvida det nuvarande systemet med länsfiskeri-
            tjänstemän och dessas utbildning och arbetsuppgifter är på det
            mest ända- målsenliga och praktiska sätt ordnat. Fiskerinäringen
            har i det avseendet icke följt med i utvecklingen på samma sätt,
            som skett inom andra områden av svenskt näringsliv. Olika förslag
            ha tid efter annan framkommit i syfte att bereda dessa länsfiskeritjänstemän
            bättre teoretisk och praktisk utbild- ning, ävensom inrangera
            dem i en efter tidens krav bättre anpassad organisa- tionsform,
            som gör dem skickade att på ett tillfredsställande sätt medverka
            till fiskerinäringens förkovran. Utredas bör även i vad mån nuvarande
            fiskerimyndighet förmår fylla den uppgift fiskerinäringens omvårdnad
            påfordrar. Under lantbruksstyrelsen sorterar f. n. en fiskeribyrå
            med en byråchef som föreståndare. Olika sammanslutningar av fiskare
            ha vid skilda tillfällen framfört önske- mål om inrättandet av
            en särskild fiskeristyrelse. Såsom skäl härför har anförts, bl.
            a., att fisket under senaste decenniet utvecklat sig därhän, att
            det för framtiden med all sannolikhet inom vissa områden efter
            kusten i stor utsträckning kommer att utövas mera som yrke än
            som binäring. Andra länder ha uppmärksammat fiskets alltmera ökade
            betydelse för folkförsörj- ningen och i anslutning härtill tillsatt
            erforderliga organ, som inför stats- makterna ha möjlighet att
            bevaka och tillvarataga fiskets och fiskarenas in- tressen på
            bästa sätt. Av andra länder vidtagna restriktiva åtgärder avsedda
            att reglera export och import av fisk ävensom fiskhandeln inom
            länderna ha medfört, att handläggningen av dessa oftast komplicerade
            frågor förutsätter en mer om- fattande såväl praktisk som organisatorisk
            kännedom om fisket, än vad rimligtvis kan begäras av de myndigheter,
            som för närvarande ha att inför statsmakterna närmast handlägga
            fiskefrågor. Fiskerinäringens egenartade karaktär kräver även,
            att fiskarena som praktiska utövare av yrket beredas lämpligt
            inflytande vid fiskerifrågornas behandling. Sakkunniga för lantbruksstyrelsens
            omorganisation behandlade i sitt den 19 januari 1918 avgivna betänkande
            frågan om inrättandet av en särskild fiskeristyrelse. De sakkunniga
            ansågo emellertid då icke tillräckliga skäl föreligga för inrättandet
            av en fiskeristyrelse och föreslogo i stället en för-
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-007.pdf"/>
          <fw xml:id="i-HeZx7TZF9VWCByRvYueSMp">
            Motioner i Första kammaren, Nr 36. 11
          </fw>
          <p xml:id="i-TFTgF53TGJoXnsHvV344RQ">
            stärkning av arbetskrafterna på fiskeribyrån genom inrättandet
            av en byrå- direktörsbefattning. De sakkunniga ville emellertid
            uttala, att fiskerinärin- gens hastiga utveckling, särskilt det
            uppsving, som genom vidtagna och föreslagna förbättringar och
            utvidgningar i statens verksamhet för dess främ- jande torde kunna
            förväntas inträffa, möjligen kunde i framtiden motivera inrättandet
            av en särskild fiskeristyrelse. Det torde då vara en jämförelse-
            vis enkel sak att ur lantbruksstyrelsen utbryta den av de sakkunniga
            till utvidgning föreslagna fiskeribyrån. När lantbruksstyrelsen
            den 20 februari 1918 avgav sitt utlåtande över detta de sakkunnigas
            förslag, tillstyrkte styrelsen förslaget i vad det rörde fiskeribyråns
            organisation, under det att tre av styrelsens dåvarande byrå-
            chefer i avgiven reservation förordade fiskeriärendenas utbrytande
            ur lant- bruksstyrelsen och inrättandet av en särskild fiskeristyrelse.
            Då lantbruks- styrelsen den 14 januari 1933 avgav utlåtande över
            jordbruksutredningens förslag till omorganisation, framhöll styrelsen,
            att det alltjämt torde kunna sägas, att fiskeriärendena i viss
            mån intoge en jämförelsevis fristående ställ- ning i förhållande
            till lantbruksstyrelsens övriga förvaltningsuppgifter. I sitt
            yttrande över av olika fiskarsammanslutningar framförda önskemål
            om inrättandet av en särskild fiskeristyrelse framhåller lantbruksstyrelsen
            följande: Fiskeribyråns arbetsbörda har under senare år varit
            stadd i starkt stigande. Uppgiften för statens centrala fiskeriadministration
            att förbereda och handlägga inkommande ärenden får emellertid
            ej taga fiskeriadministra- tionens personal så hårt i anspråk,
            att icke nödig tid står till förfogande att genom initiativ av
            olika slag bedriva ett mera positivt arbete till främjande av
            fiskerinäringen. Lantbruksstyrelsen förordade även, att en utredning
            måtte verkställas an- gående den centrala fiskeriadministrationens
            förläggning inom statsförvalt- ningen ävensom, om det härvid befunnes
            lämpligt, att en särskild fiskeri- styrelse upprättas. Skulle
            en sådan utredning icke komma till stånd förut- satte styrelsen,
            att frågan om förstärkning av arbetskrafterna på fiskeri- byrån
            ävensom fiskeribyråns uppdelning på två byråer, en för saltsjöfisket
            och en för insjöfisket, komme under omprövning. Fiskeriadministrationens
            uppgift har hittills varit att förbättra fiskbestån- det, åstadkomma
            förbättrade fångstmetoder, vara sakkunnig myndighet på fiskerilagstiftningens
            område, representera erforderlig sakkunskap vid till- fällen då
            vårt land behöver samråda med andra länder för att åstadkomma
            internationell lagstiftning på fiskets områden, avgiva yttranden
            i fiskefrågor etc. Därtill kommer emellertid, att fiskeriadministrationen
            på grund av utveck- lingen numera måste taga befattning med en
            del vidlyftiga spörsmål berörande fiskets avsättningsförhållanden,
            föreningsrörelsen m. m., som icke var förut- sett vid den nuvarande
            fiskeriadministrationens tillkomst. Det kan även ifrå- gasättas,
            om det i längden kan vara lämpligt och önskvärt att pålägga de
            per- soner, som nu ha till uppgift — och även utbildats med hänsyn
            härtill — att företräda de fiskeriintressen, vartill erfordras
            en speciell högre vetenskap-
          </p>
          <pb facs="riksdagen-motions-pdf/data/1936/mot_1936__fk__36/mot_1936__fk__36-008.pdf"/>
          <fw xml:id="i-SgehRua4xKNb6npBPbphUf">
            12 Motioner i Första kammaren, Nr 36.
          </fw>
          <p xml:id="i-Pejc2gBrdxz9dDzwtrNQ6Y">
            lig utbildning, jämväl sådana ärenden, som beröra föreningsrörelsen
            inom fisket och avsättningsfrågorna m. m. Med ett sådant förfaringssätt
            riskeras, att det icke blir tillräcklig tid till övers för behandling
            av sådana ärenden, som det tillkommer denna personal att i första
            hand ägna sig åt. Med anledning av vad som anförts hemställes,
          </p>
          <p xml:id="i-HXkb93pGMFZf8Ztu4nT8RJ">
            att riksdagen måtte i skrivelse till Kungl. Maj:t anhålla om
            utredning rörande fiskets ekonomiska läge samt angående de åtgärder,
            som kunna och böra vidtagas i syfte att höja fiskets ekonomiska
            bärkraft till förbättrande av deras ställning, som av fisket hava
            sin utkomst.
          </p>
          <p xml:id="i-LDVCRKDXdiQZQufUNArSh4">
            Stockholm den 15 januari 1936.
          </p>
          <p xml:id="i-BcCP9G5N4vEabRQpuLXAiX">
            Petrus Nilsson. K. I. Sköldén. John Gustavson. Ernst Svenson.
            Oscar Ericson. Gunnar Bodin. Allan Holstenson. Joh. Johanson,
            Verner Andersson. Friggeråker. Arthur Heiding. W. Egnell. Anton
            Pettersson. And. Henriksson. Per Andersson. Axel Löfvander.
          </p>
          <p xml:id="i-3fqEQ25FMPXEYr4DHsnUEC">
            Erik von Heland. K. G. Westman.
          </p>
        </div>
      </div>
    </body>
  </text>
</TEI>
