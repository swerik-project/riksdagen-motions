<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0795/mot_199900_MJ_0795-0001.pdf"/>
      <div type="motHeader" xml:id="i-SBRVEciT6xCFcDQeufHFMi">
        <div type="motTitle" xml:id="i-BNoeRBp6hgPW4o3S8k5Qvi"/>
        <div type="motSubmissionInfo" xml:id="i-Vu7Wr4EAQv1AG1R9gYdJae"/>
      </div>
      <div type="motBody" xml:id="i-FZbXmDLTXumFxLWD1GU75w">
        <div xml:id="i-DDDFxREPQaG8ReGPR35KFf">
          <p xml:id="i-GSXy34D2TDFUsd6Jp15Ewr">
            1999/2000 mnr: MJ795 pnr: c525
          </p>
          <p xml:id="i-XHKb4dAD2TFYt29NQ8Cn1g">
            Motion till riksdagen 1999/2000:MJ795
          </p>
          <p xml:id="i-LDMRskHAcf15HhqsXQdamD">
            av Birgitta Carlsson och Eskil Erlandsson (c)
          </p>
          <p xml:id="i-CbWnGoyGd4Uyxbwu2AiuXz">
            Kalkningsverksamheten
          </p>
          <p xml:id="i-FRWmGBKCg4EKEwtQJE33DW">
            För att minska försurningen och bevara den biologiska mångfalden
            av våra sjöar och vattendrag har vi under många år bedrivit kalkningsverksamhet
            och detta har visat sig vara mycket positivt. Det är viktigt att
            vi långsiktigt motarbetar den pågående försurningen av våra sjöar
            och vattendrag och att pågående kalkningsprojekt ej tvingas avbrytas
            i förtid. I statens finanser ses kalkningen som en kostnad, men
            det är faktiskt tvärtom. Kalkningen är en åtgärd som är lönsam
            och som genererar både arbetstillfällen och inkomster inom många
            områden utanför det rena kalkningsarbetet. Man glömmer i sammanhanget
            de positiva synergieffekter som kalkningen ger i vårt land. Det
            finns utredningar som visar att samhället får tillbaka 3-4 kronor
            på varje satsad ”kalkningskrona”. Ekoturismen är en av våra snabbast
            växande branscher där många, ofta lokala, företag med framgång
            använder sig av våra naturresurser som bas för sin näring. Det
            rör sig om uthyrning i stugbyar, kanotuthyrning, försäljning av
            fiskekort, vild- markscamping, forsränning med mera. Dessa näringar
            bidrar också till att hålla glesbygden vid liv. Vi har dessutom
            sportfisket, som förutom rekreation också betyder stora inkomster.
            Det viktigaste av allt i detta sammanhang — människors livskvalité
            — går naturligtvis inte att sätta pris på. Dessutom är produkterna
            och tjänsterna i stort helsvenska, svensk kalk, svenska transportföretag,
            svenska entreprenörer. Kalkningsanslagen snurrar alltså runt i
            svensk ekonomi. Det är viktigt att vi belyser den totala samhälls-
            nyttan med kalkningsanslaget. Den ryckighet som varit inom kalkningsverksamheten,
            där anslaget har pendlat upp och ner, har påverkat verksamheten
            i negativ riktning. Kompetens försvinner genom att duktiga konsulenter
            och handläggare i kommuner och hos länsstyrelser byter till annat
            arbete. Det är mycket viktigt att samordning sker mellan kommuner,
            länsstyrelser och Naturvårdsverket för att uppnå största möjliga
            nytta av kalknings- verksamheten. För att kalkningsbranschen i
            framtiden skall vara effektiv behövs en stabilitet med ej för
            stora och snabba svängningar mellan åren eller mellan olika produkter
            och metoder. Det behövs långsiktighet för att de skall utvecklas
            och våga investera. En god framförhållning är viktig för att de
            skall kunna planera och leverera i rätt tid och utnyttja produktions-,
            transport- och spridningsresurser på ett optimalt sätt. Detta
            bör ges regeringen till känna.
          </p>
          <pb facs="riksdagen-motions-pdf/data/199900/mot_199900_MJ_0795/mot_199900_MJ_0795-0002.pdf"/>
          <p xml:id="i-LewbfThpNKnk1mv2cFqYnS">
            I årets budgetförslag ökar anslaget med 20 miljoner för kalkning
            av sjöar Mot. 1999/2000 och vattendrag däremot saknas det finansiering
            av Skogsstyrelsens program MJ795 ör skogsmarkskalkning och vitaliseringsgödsling.
            Centerpartiet anser att det är angeläget att detta program kan
            genomföras och därför föreslår vi i vår budgetmotion att 25 miljoner
            ytterligare tillförs anslaget A3 till åtgärder för att bevara
            den biologiska mångfalden. Anslaget A3 innehåller medel för avsättning
            av skyddsvärd skogsmark samt medel för kalkning. Vi anser att
            dessa olika områden skall delas i budgethänseende. Detta för att
            få en mera långsiktig politik inom dessa områden än vad vi tidigare
            haft. När det gäller medel för skyddsvärd skogs- mark är det viktigt
            att dessa fördelas så att en större andel kan reserveras för biotopskydd
            och naturvårdsplaner. För att vi skall nå en biologisk mångfald
            behöver vi många små olika områden väl spridda över landet. Det
            är också viktigt att medel reserveras för skötsel och tillsyn
            av de naturvårdsområden som bildas. Även medel till ersättning
            för skador som kan uppstå i angränsande skog som kan skadas av
            insektsangrepp bör finnas. För att kunna finansiera detta har
            Centerpartiet anslagit ytterligare 10 miljoner till medel för
            skyddsvärd skogsmark enligt ovanstående beskrivning.
          </p>
          <p xml:id="i-TQgApYzoQN3jcL6XMnSEm8">
            Hemställan
          </p>
          <p xml:id="i-DkA86C7pZatiotqM2tegUv">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            den stora samhällsnytta som kalknings- verksamheten utgör, 2.
            att riksdagen som sin mening ger regeringen till känna vad i motionen
            anförts om vikten av att ha en stabilitet i budgetmedlen till
            kalkningsverksamhet för att uppnå största möjliga nytta med anslaget
            till kalkning.
          </p>
          <p xml:id="i-7vXcWyA9FLyt2M6Nfs1qnZ">
            Stockholm den 5 oktober 1999
          </p>
          <p xml:id="i-LCpkAbQZUMy7U3bcFMwoXQ">
            Birgitta Carlsson (c) Eskil Erlandsson (c)
          </p>
        </div>
      </div>
    </body>
  </text>
</TEI>
