<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00301">
  <teiHeader>
    <fileDesc>
      <titleStmt>
        <title>Högre utbildning och forskning</title>
        <author corresp="i-L3t2URPAv9iLWgdCvbz7Uv">av Ilona Szatmari Waldau m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:301 av Ilona Szatmari Waldau m.fl. (V)</title>
          <idno type="rdwebb">H802301</idno>
          <rs type="number">301</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H802301/text</ref>
          <ref type="dokument_url_html">http://data.riksdagen.se/dokument/H802301</ref>
          <ref type="dokumentstatus_url_xml">http://data.riksdagen.se/dokumentstatus/H802301</ref>
          <ref type="docx">http://data.riksdagen.se/fil/1F91C9B1-AE81-4DA5-AA6E-7FA274E65F0E</ref>
          <ref type="pdf">http://data.riksdagen.se/fil/57679D0B-B5E4-4CCC-81FD-50BB7FF08E0A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6wZPWuciC1yQpYPvExdJHg" type="signed"/>
        <correspContext corresp="i-6wZPWuciC1yQpYPvExdJHg">
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-PTo8fhCpXRn5UjZxVePGD6" type="submitted">
          <date when="2020-09-23"/>
          <time when="13:24:42"/>
        </correspAction>
        <correspAction xml:id="i-PtxZbHf9j3HJucf4VRQFAm" type="reviewed">
          <date when="2020-09-23"/>
          <time when="14:37:30"/>
        </correspAction>
        <correspAction xml:id="i-4kPDnKNFKuHjUfcMVk2BnZ" type="referred">
          <date when="2020-10-14"/>
        </correspAction>
        <correspAction xml:id="i-A1ed65DWfMzwLxD2j8Tmqa" type="assigned">
          <date when="2021-06-22"/>
          <time when="17:14:54"/>
        </correspAction>
        <correspContext corresp="i-A1ed65DWfMzwLxD2j8Tmqa">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-9mE7o6hgswt4BWjs4gm4rq" type="behandlas_i"/>
        <correspContext corresp="i-9mE7o6hgswt4BWjs4gm4rq">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wmp6HD3ZGTidNcz6RezYD5" type="behandlas_i"/>
        <correspContext corresp="i-Wmp6HD3ZGTidNcz6RezYD5">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:301 av Ilona Szatmari Waldau m.fl.
          (V) Högre utbildning och forskning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2gDiMnxkLvt1GTeSSeAqs8">
            1 Förslag till riksdagsbeslut
          </head>
          <list style="ol">
            <item xml:id="i-Da8WVNAroUW2vJExvo3qef">
              Riksdagen ställer sig bakom det som anförs i motionen om att
              regeringen bör lägga fram ett lagförslag baserat på Styr- och
              resursutredningens förslag till förändrat finansieringssystem
              för högskolan och tillkännager detta för regeringen.
            </item>
            <item xml:id="i-9xf88kw3fe34DDd7HQEH5Y">
              Riksdagen ställer sig bakom det som anförs i motionen om att
              det bör tillsättas en utredning med uppdrag att föreslå hur avgifter
              för utomeuropeiska studenter ska kunna avskaffas och tillkännager
              detta för regeringen.
            </item>
            <item xml:id="i-Y2hubcTQ7BCaTcJeqw1EeV">
              Riksdagen ställer sig bakom det som anförs i motionen om att
              det bör göras en utredning kring dolda avgifter/kostnader inom
              högre utbildning, särskilt verksamhetsförlagd utbildning (VFU),
              och tillkännager detta för regeringen.
            </item>
            <item xml:id="i-ERqcgBEcTWG93NAZizG8Wa">
              Riksdagen ställer sig bakom det som anförs i motionen om att
              det bör utredas om det kan ställas krav på att all kurslitteratur
              ska göras tillgänglig digitalt via högskole- och universitetsbiblioteken
              och tillkännager detta för regeringen.
            </item>
            <item xml:id="i-2inTS7QBHFXq97ofTw1Nbk">
              Riksdagen ställer sig bakom det som anförs i motionen om att
              regeringen bör utreda hur stadsbidragen till studentkårerna kan
              utökas för att garantera alla studentkårers oberoende och tillkännager
              detta för regeringen.
            </item>
            <item xml:id="i-T7rJS1mefhBP4gnjNHKQak">
              Riksdagen ställer sig bakom det som anförs i motionen om att
              Universitets- och högskolerådet bör ges i uppdrag att främja möjligheterna
              för föräldrar att studera och tillkännager detta för regeringen.
            </item>
            <item xml:id="i-MW7AQXSX6K5xKkZVGbZPN2">
              Riksdagen ställer sig bakom det som anförs i motionen om att
              regeringen bör ge alla lärosäten i uppdrag att ha en föräldrapolicy
              och tillkännager detta för regeringen.
            </item>
            <item xml:id="i-Tqv8XrXTBiUaEvpA1ccP3P">
              Riksdagen ställer sig bakom det som anförs i motionen om att
              regeringen bör utreda införandet av ett mål om att inte mer än
              hälften av samtliga statligt finansierade forskningsanslag ska
              gå till män som forskar, och detta tillkännager riksdagen för
              regeringen.
            </item>
            <item xml:id="i-GP1GJNawTX1k6nKYzA6jPd">
              Riksdagen ställer sig bakom det som anförs i motionen om att
              regeringen bör utreda möjligheten att införa en jämställdhetsbonus
              i lärosätenas basanslag för att främja en jämnare könsfördelning
              inom forskningen och akademin och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HBgtVFrhRP9WJQinQLuVQn" type="h1">
            2 Högskolans roll
          </head>
          <p xml:id="i-4PAE6PU2rtiARiQTzMMKQv">
            Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Vänsterpartiets syn på kunskap som en demokratisk rättighet
            innebär att en viktig målsättning är att bredda rekryteringen
            till högskolan. Den sociala, könsmässiga och etniska snedrekryteringen
            har visserligen minskat under de senaste decennierna tack vare
            studiemedel, utbyggd högskola samt fler och nya utbildningar.
            Fortfarande finns det dock stora skillnader mellan såväl utbildning­ar
            som högskolor i hur väl de har lyckats att bredda rekryteringen.
            På traditionella utbild­ningar och äldre lärosäten har arbetet
            med att bredda rekryteringen varit mindre fram­gångsrikt. Alla
            högskolor måste bli bättre på att använda de redskap som finns
            men stat­en måste också ge fler förutsättningar genom ett förändrat
            finansieringssystem för hög­skolan.
          </p>
          <head xml:id="i-2pELcKugMUb3CgpDTkXHkw" type="h1">
            3 Avskaffa prestationsdelen i utbildningsfinansieringen
          </head>
          <p xml:id="i-CsfjoZ2mQUFj2PKNmySLQU">
            Nuvarande resursfördelningssystem för högre utbildning har snart
            funnits i 30 år. Vänster­partiet var redan vid införandet av ett
            prislappssystem kritiska till att en del av pengarna fördelades
            genom en prestationsdel baserad på poängproduktion. Styr- och
            resursutred­ningen kom 2019 med sitt förslag till en förändrad
            finansiering av högre utbildning. Ut­redningen konstaterade bl.a.
            att det prestationsbaserade resurstilldelningssystemet medför
            att utbildning på grundnivå och avancerad nivå som på olika sätt
            är flexibla för studenten ofta är ekonomiskt ofördelaktiga för
            lärosätena att erbjuda. Som en del av detta föreslogs prestationsdelen
            i utbildningsfinansieringen minskas. För att öka möjligheten för
            fler att studera och för att trygga lärosätenas finansiering och
            möjlighet till utveckling bör finan­sieringen av högre utbildning
            förändras. Därför bör regeringen lägga fram ett lagförslag baserat
            på Styr- och resursutredningens förslag till ett förändrat finansieringssystem
            för högskolan. Detta bör riksdagen ställa sig bakom och ge regeringen
            till känna.
          </p>
          <head xml:id="i-Rx1K7kViE581ApmWdCVba7" type="h1">
            4 Studenters sociala situation
          </head>
          <p xml:id="i-TydZ8Khrzzwh5KkZVWVFhW">
            2020 har varit ett omvälvande år för många studenter. Flera har
            mött stora utmaningar i distansstudier och av en förändrad ekonomisk
            situation när extraarbeten uteblivit. Sam­tidigt har många studerande
            med barn gått miste om viktig studietid när de fått hålla sina
            barn hemma i större utsträckning p.g.a. ett ökat uttag av vab.
          </p>
          <head xml:id="i-5C2hRqhbEH8ex6WQ7hraCB" type="h2">
            4.1 En avgiftsfri högre utbildning
          </head>
          <p xml:id="i-6VwVbLKM9YDLT5GTCRsmto">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Avgiftsbeläggningen
            av högskoleutbildningen för studerande utanför EES-området är
            ytterligare steg mot synen på kunskap och utbildning som en handelsvara
            och ett steg bort från de värden om frihet, jämlikhet, kritisk
            granskning och vetenskaplighet som högre utbildning bör stå för.
          </p>
          <p xml:id="i-X3r3B455CmHjaEyeSi2EVP">
            Att människor från andra länder kommer till Sverige för att studera
            berikar den svenska högskolan och bidrar till höjd kvalitet. Sedan
            avgifterna infördes har vi sett en kraftig minskning av antalet
            utländska studenter även om det börjat öka något, troligen beroende
            på den just nu låga kronkursen. Det förekommer också en debatt
            om vilka villkor som ska gälla då en utländsk student inte är
            nöjd med sin utbildning i Sverige och kräver pengarna tillbaka.
            Vår utgångspunkt är därför att studieavgifterna bör tas bort.
          </p>
          <p xml:id="i-PW59Q7SrktesMuEWAzVEAM">
            Det bör tillsättas en utredning med uppdrag att föreslå hur avgifter
            för utomeuro­peiska studenter ska kunna avskaffas. Detta bör riksdagen
            ställa sig bakom och ge regeringen till känna.
          </p>
          <head xml:id="i-Nk3F55qrwi4p6D13kcE66W" type="h2">
            4.2 Dolda kostnader i utbildningen
          </head>
          <p xml:id="i-7f7aejsPxn3oobnvga7HjW">
            Enligt högskolelagen ska all högre utbildning vara avgiftsfri
            i Sverige. Trots det finns det väldigt lite uppföljning av hur
            det ser ut i verkligheten. Det saknas också tydliga definitioner
            för var gränsen för avgifter går. I väldigt många utbildningar
            ingår det obligatoriska moment som kan skapa oförutsedda merkostnader
            för studenterna. Det kan handla om exkursioner till exotiska platser
            för biologistudenter. Praktik eller s.k. verksamhetsförlagd utbildning
            långt ifrån studieorten som ger kostnader för dubbel bosättning.
            Dyr utrustning eller speciell klädsel för veterinärstudenten.
            Behovet av tillgång till specifik programvara för ekonomi-, sociologi-
            eller datastudenten. Enligt Sveriges förenade studentkårers studentbudget
            2017 är det så mycket som 34 procent av studenterna som uppger
            att de har dolda kostnader i sin utbildning. För en del merkost­nader
            är det möjligt att söka merkostnadslån från CSN. För Vänsterpartiet
            är det inte rimligt att begära att studenterna ska behöva ta extralån
            för att tillgodogöra sig sin ut­bildning. Särskilt många av de
            utbildningar som har verksamhetsförlagd utbildning är inom bristyrken
            i offentlig sektor. För att göra dessa mer attraktiva blir det
            också ur ett samhälleligt perspektiv viktigt att se över så att
            det inte finns ekonomiska hinder för studenter att kunna fullgöra
            sin utbildning. Det bör göras en utredning kring dolda av­gifter/kostnader
            inom högre utbildning, särskilt verksamhetsförlagd utbildning
            (VFU). Detta bör riksdagen ställa sig bakom och ge regeringen
            till känna.
          </p>
          <head xml:id="i-Un3Q2ihwM3fZuzVuTyRt3M" type="h2">
            4.3 Avgiftsfri kurslitteratur
          </head>
          <p xml:id="i-McD2dzr8Dr3R5pFAjNFZXR">
            Inköpen av kurslitteratur är en stor ekonomisk börda för många
            studenter. Att studenter måste köpa sin egen kurslitteratur kan
            ses som ett avsteg från principen om avgiftsfrihet för utbildningen.
            Samtidigt kan det ibland vara problem att få tag på vissa böcker
            när de säljer slut i bokhandeln. Biblioteken köper förstås inte
            heller in tillräckligt många exem­plar av varje bok för att de
            ska räcka till alla. Det bör därför utredas om det kan ställas
            krav på att all kurslitteratur ska göras tillgänglig digitalt
            via högskole- och universitets­biblioteken. Detta bör riksdagen
            ställa sig bakom och ge regeringen till känna.
          </p>
          <head xml:id="i-R9fWEuvcf2UmxxZnic6vEy" type="h2">
            4.4 Studentkårernas villkor sedan kårobligatoriets avskaffande
          </head>
          <p xml:id="i-WN3ckDgd85XRZTQH9GJK5G">
            Trygghet under studietiden kräver att det finns fungerande stödsystem
            för studenterna på lärosätena. Efter kårobligatoriets avskaffande
            har många av landets studentkårer fört en tynande tillvaro. De
            som klarat sig bäst är de som är på lärosäten med utbildningar
            som är attraktiva för näringslivet och som därför kan dra in mycket
            sponsring. Kårerna på de stora universiteten klarar sig också
            hyfsat eftersom deras lärosäten klarar av att avvara pengar från
            sina anslag till kårerna men det gör att kårerna är ekonomiskt
            bero­ende av dem som de ska vara oberoende bevakare av. Efter
            metoo har studentkårernas viktiga roll i att stötta studenter
            och ta till vara deras intressen aktualiserats.
          </p>
          <p xml:id="i-Q3QTBAQR4fPaHTJ6HrSAkF">
            2017 kom UKÄ med rapporten Studentinflytandet – Kartläggning
            och analys av studentinflytandets förutsättningar efter kårobligatoriets
            avskaffande. Rapporten konsta­terade att det inte råder likvärdighet
            för studentinflytande mellan högskolorna. För Vänsterpartiet är
            det en självklarhet att alla studenter måste ha samma möjligheter
            att kunna påverka sin högskola och förbättra sin utbildning. Det
            måste finnas ett riktat stat­ligt stöd för att finansiera detta
            precis som det föreslogs i utredningen om kårobligato­riet. Därför
            är det viktigt att se över studentkårernas ekonomiska situation,
            särskilt om de ska kunna ha möjlighet till verksamhet på somrarna
            när det blir fler sommarkurser. Läro­sätena har fått fler studenter
            utan att det statliga stödet till studentkårerna utökats i samma
            takt. Regeringen bör därför utreda hur statsbidragen till studentkårerna
            kan ut­ökas för att garantera alla studentkårers oberoende. Detta
            bör riksdagen ställa sig bakom och ge regeringen till känna.
          </p>
          <head xml:id="i-5MQVukwWL1xdUp5HFuntQ5" type="h2">
            4.5 Tillgången till studenthälsan
          </head>
          <p xml:id="i-RPvxj4RtQL1EgVhgtHWniU">
            I högskoleförordningen är rätten till studenthälsa reglerad.
            Samtidigt ser omfattningen och tillgången till studenthälsa runtom
            i landet väldigt olika ut. Det är välkänt att många unga mår dåligt
            och den psykiska ohälsan ökar. Då är det bra om det finns någon
            där de befinner sig som de kan vända sig till. Vänsterpartiet
            välkomnar därför att det tillsatts en utredning om studenthälsan.
          </p>
          <head xml:id="i-CuxUf4ZxfkBDpXM6z3KqVi" type="h2">
            4.6 Villkoren för studerande med barn
          </head>
          <p xml:id="i-QR7H44cu6QAVTUkuLb877M">
            Enligt Universitets- och högskolerådet har ungefär var femte
            student barn. Centrala studiestödsnämndens (CSN) statistik för
            studiemedelsutnyttjandet 2017 visar att 15 procent av dem som
            läser på eftergymnasial nivå och har studiemedel får tilläggsbidrag
            för att de har barn, vilket var en ökning sedan tidigare år. Trots
            att en stor del av studenterna har barn finns det väldigt lite
            kunskap om hur detta påverkar studierna.
          </p>
          <p xml:id="i-5H6LGYmu2EiocWdUNa8CZe">
            2017 avslöjades det att Högskolan i Halmstad beslutat att förbjuda
            studenter att ta med sig sina barn på föreläsningar oavsett om
            de stör eller inte. Detta har slagit hårt mot flera studerande
            med barn som tidigare vid behov kunnat ta med sig sina barn i
            stället för att missa viktiga delar av utbildningen.
          </p>
          <p xml:id="i-BWNxXiZ3boz5SXaGAJi8SP">
            När P3 Nyheter undersökte frågan visade det sig att få lärosäten
            har en policy kring studerande med barn. Detta skapar en väldigt
            osäker vardag för dessa studenter, efter­som det då inte finns
            några rättigheter eller skyldigheter för dem att förhålla sig
            till, utan det kan variera från lärare till lärare. Det finns
            inte heller något fastslaget regelverk för vad som är normal undervisningstid
            utan det kan förekomma obligatoriska moment så­som tentor och
            seminarier på kvällar och helger när ordinarie barnomsorg är stängd.
          </p>
          <p xml:id="i-C2EGRq7FVDGRpDUi6vAjYr">
            En föräldrapolicy kan exempelvis innehålla principer kring studerandes
            rätt att åter­gå till studier efter uppehåll för föräldraledighet
            eller vad som händer om en studerande missar obligatoriska moment
            p.g.a. frånvaro för vård av sjukt barn.
          </p>
          <p xml:id="i-3HbfJNyzJ9cB5dDb3JGxPZ">
            Särskilt på utbildningar till bristyrken såsom lärare och sjuksköterska
            är andelen studerande med barn hög. Det borde ligga i samhällets
            och lärosätenas intresse att studerande kan fullfölja sina utbildningar
            med så få hinder och avbrott som möjligt. Universitets- och högskolerådet
            bör därför ges i uppdrag att främja möjligheterna för föräldrar
            att studera. Detta bör riksdagen ställa sig bakom och ge regeringen
            till känna.
          </p>
          <p xml:id="i-3tpQkgfPN4Kf1MCHth7e2G">
            Regeringen bör även ge alla lärosäten i uppdrag att ha en föräldrapolicy.
            Detta bör riksdagen ställa sig bakom och ge regeringen till känna.
          </p>
          <head xml:id="i-D5q8iQrTqwJ5KamkZeBrwk" type="h1">
            5 Jämställda villkor för forskare
          </head>
          <p xml:id="i-BwHgJrQx44nkxBwrumKHTK">
            Drömmen om den akademiska friheten, den fria och kritiska forskningen
            och ett arbets­liv med högt i tak smulas ofta sönder snabbt när
            nyanställda doktorander sätter sin fot innanför universitetens
            dörrar. Inom akademins ramar är strukturerna ofta hårda och hierarkierna
            starka. Speciellt när det kommer till jämställdheten. Forskningen
            inom uni­versitet och högskolor kan inte ses i ett vakuum. Att
            människor ges lika förutsättningar att forska oavsett kön är en
            förutsättning för en demokratiskt förankrad akademi och för en
            kvalitetsbaserad forskning där det är kompetens som avgör, inte
            kön eller vänskaps­band.
          </p>
          <p xml:id="i-R7ZRCnLAccW3vzif59Kkn2">
            Vänsterpartiet ser två stora problem på lärosätena i dag. Det
            handlar dels om frågan om anställningsprocessen – vilka som anställs,
            hur anställningen går till, på vilka grun­der personen anställs
            och transparensen genom hela processen – dels om frågan om för­delning
            av forskningsmedel. Bristen på jämställdhet inom forskningen har
            även negativ påverkan på den svenska rymdverksamheten eftersom
            den huvudsakligen utgörs av forskningsverksamhet.
          </p>
          <p xml:id="i-Ba4PbAuv5JsBGMD7mtzd9r">
            På de svenska lärosätena är professorer till största delen män
            och har som män lättare att avancera på positioner. Forskningsmedel
            vid de flesta excellenscentra tilldelas huvudsakligen män, 87,3
            procent av strategiska forskningsmedel tilldelas män, kvinnor
            får 12,7 procent. Olika universitets och högskolors jämställdhetsarbete
            skiljer sig dess­utom åt. Vissa arbetsplatser är framsynta och
            ambitiösa, medan andra ser jämställdhet som en icke-fråga.
          </p>
          <p xml:id="i-RMPXzsmtDVW8XK6s3WaKdT">
            Delegationen för jämställdhet i högskolan skriver i sin redovisning
            Jämställdhet i högskolan, ska den nu ordnas en gång för alla?
            (2014) att bilden av akademin är nedslå­ende. Det är en organisation
            präglad av normer och värderingar som bekräftar män som överordnade
            och där olika villkor råder för kvinnors och mäns meritering och
            karriär­utveckling.
          </p>
          <p xml:id="i-ECHJqVTTDKVrLkmu24994M">
            Även Statskontoret har undersökt hur det ser ut med jämställdhet
            inom forskningen (Forskningsanslagen ur ett jämställdhetsperspektiv,
            2014). I deras rapport framkommer det att inte bara de strategiska
            forskningsmedlen utan även basanslagen för forskning är ojämställt
            fördelade. Män tilldelas 61 procent av anslagen men utgör bara
            58 procent av forskarna. Den sammanlagda skillnaden motsvarar
            alltså 3 procentenheter, vilket kan låta marginellt, men det motsvarar
            i verkligheten drygt 80 miljoner kronor. En stor del av förklaringen
            till detta är att basanslagen ofta används för att finansiera
            löner till professorer där män är klart överrepresenterade. Statskontoret
            konstaterar även att det i de flesta fall saknas ett medvetet
            arbete för att förändra situationen.
          </p>
          <p xml:id="i-FAWK96DXjW37B3WRmyuAKU">
            Regeringen bör utreda införandet av ett mål om att av samtliga
            statligt finansierade forskningsanslag ska inte mer än hälften
            gå till män som forskar. Detta bör riksdagen ställa sig bakom
            och ge regeringen till känna.
          </p>
          <p xml:id="i-MDsTMHohUdfhS9RpQ2gBo1">
            Regeringen bör också utreda möjligheten att införa en jämställdhetsbonus
            i läro­sätenas basanslag för att främja en jämnare könsfördelning
            inom forskningen och akademin. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-RWtMt6XFZrzAC3LZj1SQik">
              Ilona Szatmari Waldau (V)
            </item>
            <item xml:id="i-2qpuH2uNUuFVgyVvjdBeCB">
              Nooshi Dadgostar (V)
            </item>
            <item xml:id="i-RPnNTf9DxWbeuHp7LtB2Nf">
              Momodou Malcolm Jallow (V)
            </item>
            <item xml:id="i-Asv9iP4esrLNho93Fm1AVS">
              Maj Karlsson (V)
            </item>
            <item xml:id="i-HXvSnMZC9awXDWdWmXBmh8">
              Daniel Riazat (V)
            </item>
            <item xml:id="i-CDRpN9sE6m94P5VcjpyHvi">
              Karin Rågsjö (V)
            </item>
            <item xml:id="i-KKwpqVgSiUYKJR5Ex1kFAB">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
