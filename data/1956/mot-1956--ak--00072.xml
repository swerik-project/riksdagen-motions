<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__72/mot_1956__ak__72-001.pdf"/>
      <div type="motHeader" xml:id="i-JGVJqQAGxMHqH9KqUhXPoH">
        <div type="motTitle" xml:id="i-WY9wCG4YJ1K4RMSJ9eiYB"/>
        <div type="motSubmissionInfo" xml:id="i-NrQK67hRUApMWowKACYCzh"/>
      </div>
      <div type="motBody" xml:id="i-BPEuL5oYAX3wX76sN8wNaE">
        <div xml:id="i-XQ5wyV3JEH1AytifaTABQg">
          <p xml:id="i-Pz56Vt971cGUxsKk5aHufn">
            Nr 72—77 Motioner i Andra kammaren, nr 72 år 1956 1
          </p>
          <p xml:id="i-3EeNhQr6roMErpcmNs6t5S">
            Nr 72
          </p>
          <p xml:id="i-MsiR2vWNWTkoYyCnwyC1eS">
            Av herr Larsson i Hedenäset, om återförande till de ursprungliga
            fastigheterna av vissa av 1942 års militära markersätt- ningsnämnd
            inköpta och arrenderade markområden i Norrbottens län.
          </p>
          <p xml:id="i-DvUASFzBMNhYzU8nUtGnye">
            I början och mitten av 1940-talet inköptes eller långtidsarrenderades
            av försvarsmakten genom 1942 års militära markersättningsnämnd
            betydande markområden i Norrbottens län, framför allt belägna
            i dess östra delar. Dessa disponerades sedan för olika försvarsanläggningar,
            en del sådana av mera stationär natur, i åtskilliga fall dock
            för anläggningar av mera till- fällig karaktär. Som exempel i
            detta hänseende må nämnas uppförandet av manskaps- och förrådsbaracker,
            vilka nu till större delen bortflyttats. Markområdena i fråga
            utgjordes som regel av skogsmark och voro ofta väl belägna ur
            drivningssynpunkt. I åtskilliga fall rörde det sig om arealer,
            utgörande en betydande del av de berörda jordbruksfastigheternas
            totala skogsinnehav. I de flesta fall, där arrendekontrakt upprättades,
            fastställdes dessa att gälla för en längre tidsperiod, som regei
            omkring eller närmare 50 år. Här- vid må uppmärksammas, att de
            i och för sig låga arrendeersättningarna ut- betalades som engångsbelopp.
            Härigenom kom denna ersättning, närmast av karaktären att motsvara
            avkastningen från respektive markområden under några tiotal år,
            att bli skattepliktig inkomst under ett år. En betyd- ligt högre
            beskattning än vad eljest skulle ha blivit orsakades givetvis
            härav. De arrendeavtal, som upprättades, gåvos därjämte en utformning,
            som måste betecknas som synnerligen hård gentemot fastighetsägarna.
            För be- lysande härav må i utdrag anföras några punkter ur de
            kontraktsformulär, som härvidlag kommo till användning. Punkterna
            2 och 7 i desamma lyda:
          </p>
          <p xml:id="i-LBz5jZz7AXbvbbZDRHhLh1">
            2. Kronan äger att under upplåtelsetiden för försvarets räkning
            uppföra byggnad eller anläggning samt disponera och sköta skogsbeståndet
            på sätt Kronan finner lämpligt.
          </p>
          <p xml:id="i-KmZB7LsH65Dq3nRJ1RXDxs">
            7. Området skall vid tiden för nyttjanderättens upphörande i
            då befint- ligt skick återgå till ägaren. Som härav framgår har
            Kronan förbehållit sig fullständigt fria händer i fråga om skogsbeståndet
            å de arrenderade områdena och att vid avträdet få återlämna markområdena
            i vilket skick som helst. Det framstår som angeläget med en översyn
            av dessa kontrakts bestäm- melser. Uppenbart är visserligen, att
            om en sådan situation inträtt eller
          </p>
          <p xml:id="i-VpdG1E694inzUkS5Z7Z9D8">
            Bihang till riksdagens protokoll 1956. 4 saml. Nr 72—77
          </p>
          <pb facs="riksdagen-motions-pdf/data/1956/mot_1956__ak__72/mot_1956__ak__72-002.pdf"/>
          <p xml:id="i-WigXDpXBQpz5uAma2xnHW5">
            2 Motioner i Andra kammaren, nr 72 år 1956
          </p>
          <p xml:id="i-NGSi5MQQPxfqWn7JbiDWBW">
            inträder, att det för militära operationer erfordras ingrepp
            i skogsbestån- det, några invändningar ej kunna resas mot de rättigheter,
            som Kronan förbehållit sig. Annorlunda måste dock vara, om Kronan
            jämväl under fredsförhållanden skall äga sådana långt gående befogenheter.
            Konstateras kan vidare, att de köp och arrenden som skett ha erhållits
            på för Kronan synnerligen fördelaktiga villkor. Det har sålunda
            visat sig, att redan första skogsuttaget från de inköpta områdena
            som regel lämnat ett rotnetto minst motsvarande den erlagda köpeskillingen,
            ofta flerfaldigt den- samma. Av de exempel härå, som kunna anföras,
            må i detta sammanhang endast ett omnämnas. Av säkerhetsskäl angives
            härvid icke den plats varifrån exemplet är hämtat. Samtidigt förklarar
            jag mig dock beredd att inför vederbörande utskott både närmare
            precisera mitt exempel liksom att underrätta om övriga liknande,
            som kunna anföras. Från fyra innehavare av mindre jordbruksfastigheter
            inköptes år 1943 ett skogsområde om sammanlagt 36,99 hektar. Härför
            erlades ett pris av summa 9 500 kronor. Å detsamma har sedermera
            företagits en första ut- stämpling, vilken försålts på rot till
            ett skogsbolag för ett pris av 33 000 kronor. Att Kronan härvidlag
            liksom i andra liknande fall gjort ur ekonomiska synpunkter synnerligen
            förmånliga affärer kan med lätthet konstateras. Det måste dock
            ifrågasättas, om en sådan affärsverksamhet kan vara för- enlig
            med försvarets uppgifter. Olika synpunkter påkalla i detta samman-
            hang uppmärksamhet. Att förvärven av dessa markområden kunnat
            ske till, som det visar sig, alltför låga priser har i betydande
            utsträckning sin förklaring i tvenne sam- verkande faktorer. Dels
            må det noteras, att förvärven skett under en tid, då omvärlden
            befann sig i ett förödande krig. Det förefanns hos flertalet medborgare
            i de aktuella gränstrakterna ett levande intresse av att biträda
            landets försvarskrafter i ansträngningarna att hålla vårt land
            utanför kriget, ett förhållande, som det må vara all anledning
            att med uppskatt- ning notera. Därjämte torde det få konstateras,
            att dessa försäljningar till de överenskomna priserna ej alitid
            skedde så helt frivilligt från säljarnas sida. I åtskilliga fall
            skedde de under trycket av ett expropriationshot med ringa eller
            ingen kännedom hos säljaren om vem som i så fall hade att gälda
            uppkommande förrättningskostnader liksom om vilket pris, som där-
            vidlag kunde erhållas. Uppmärksamhet synes även det förhållandet
            påkalla, att det i flertalet fall var fråga om markförvärv från
            jordbruksfastigheter i de berörda byg- derna. Välbekant torde
            väl sedan tidigare vara, att det är mycket i övrigt att önska
            beträffande försörjningsunderlaget i de östra delarna av Norr-
            bottens län. Genom de minskningar i de enskilda jordbruksfastigheternas
            skogsinnehav, som härigenom orsakats, har dessa bygders försörjnings-
          </p>
          <pb facs="riksdagen-motions-pdf/data/1956/mot_1956__ak__72/mot_1956__ak__72-003.pdf"/>
          <p xml:id="i-Bjn6DZLyTsZ8hv6JPjN3Es">
            Motioner i Andra kammaren, nr 72 år 1956 3
          </p>
          <p xml:id="i-S7yVygZwZXskSaeWG6ranQ">
            underlag ytterligare beskurits. Detta synes jämväl ur försvarspolitiska
            syn- punkter vara ägnat att inge betänkligheter. Sålunda torde
            som den första försvarslinjen kunna betecknas att gränsbygderna
            ha en befolkning med så långt möjligt tillfredsställande utkomstmöjligheter
            och med en levande samhörighetskänsla med landet i övrigt. Icke
            minst ur denna senare syn- punkt framstår det som angeläget att
            få de irritationsanledningar undan- röjda mellan befolkning och
            försvarsmakt, som kunna förefinnas. Såsom ovan anförts föreligger
            i åtskilliga fall det förhållandet, att bygg- nader och anläggningar,
            som uppförts på inköpta eller arrenderade mark- områden, ha bortförts
            eller nedrivits. Dessa markområden begagnas följ- aktligen ej
            numera för den egentliga försvarsorganisationen. I åtskilliga
            andra fall torde det, med de snabba förändringar, som den senare
            tiden skett i fråga om aktualiteten och värdet av olika försvarsmedel,
            kunna ifrå- gasättas, om uppförda försvarsanläggningar längre
            äro ägnade att fylla avsett ändamål. Det kan ifrågasättas, om
            det ej i sådana fall, då markom- rådena ej längre erfordras ur
            försvarssynpunkter, vore motiverat med ett återförande av desamma
            till de ursprungliga fastigheterna. Härvid vill det även synas
            som om det vore skäligt, att sådant återförande finge ske med
            utgångspunkt från den en gång av Kronan erlagda köpeskillingen,
            med skäligt beaktande av de förändringar i skogsbeståndet som
            under tiden inträffat. Det måste i detta sammanhang påpekas, att
            det näppeligen kan vara en rationell ordning med förhållandevis
            små skogsområden utspridda här och var, som små enklaver i enskilda
            bondeskogar. I de fall, där det kan bedömas motiverat att markområdena
            även i fort- sättningen stå till de militära myndigheternas förfogande,
            synes även en översyn av frågan vara påkallad. De priser, som
            erlagts, påkalla att i vart fall ur moraliska synpunkter frågan
            ägnas intresse. Härvid kunde det övervägas antingen att det erlagda
            priset för köp respektive arrende gjordes till föremål för en
            skälig omräkning efter vilken markområdena kunde återgå till fastigheterna
            eller att de enskilda fastighetsägarna bereddes till- fälle att
            för ett motsvarande pris av domänverket inköpa ett likvärdigt
            område. De frågor, som här berörts, äro av den art, att de torde
            påkalla en när- mare utredning. Ä ena sidan beröra de enskilda
            medborgares och en bygds utkomstmöjligheter liksom rättvise- och
            skälighetsprinciper, å andra sidan landets försvarsanläggningar.
            Detta senare försvårar ett offenligt penetrerande av olika detaljproblem.
            Därför framstår det också som an- geläget med en snabb och förutsättningslös
            utredning av dessa frågor. Med stöd av vad ovan anförts får jag
            hemställa, att riksdagen i skrivelse till Kungl. Maj:t måtte,
            med heaktande av vad i motionen anförts, anhålla om en över-
          </p>
          <pb facs="riksdagen-motions-pdf/data/1956/mot_1956__ak__72/mot_1956__ak__72-004.pdf"/>
          <p xml:id="i-TqmJpfY3SjZMbs7FW8wTdu">
            Motioner i Andra kammaren, nr 72 år 1956
          </p>
          <p xml:id="i-6NBfuvbvWJb64n3eNJE8nV">
            syn beträffande de av 1942 års militära markersättnings- nämnd
            under 1940-talet inköpta och arrenderade markom- rådena i Norrbottens
            län i syfte att möjliggöra ett återfö- rande av dessa markområden
            till de ursprungliga fas- tigheterna eller tillförande till desamma
            av annan tillgäng- lig skogsmark i motsvarande utsträckning.
          </p>
          <p xml:id="i-QzmxgztoV3Z9wRXzhCqVw4">
            Stockholm den 20 januari 1956
          </p>
          <p xml:id="i-Ax9Z2QhDovwvdYpyHPQiw5">
            Harald Larsson i Hedenäset
          </p>
        </div>
      </div>
    </body>
  </text>
</TEI>
