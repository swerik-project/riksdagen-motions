<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-JuU-00380">
  <teiHeader>
    <fileDesc>
      <titleStmt>
        <title>Brottsdömda polisers arbetsuppgifter</title>
        <author corresp="i-9CH1KbWwyrj8DRqAQB3Fza">av Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brottsdömda polisers arbetsuppgifter</title>
          <idno type="rdwebb">GR02Ju380</idno>
          <rs type="number">Ju380</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GR02Ju380/text</ref>
          <ref type="dokument_url_html">http://data.riksdagen.se/dokument/GR02Ju380</ref>
          <ref type="dokumentstatus_url_xml">http://data.riksdagen.se/dokumentstatus/GR02Ju380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H8oYW2JgUx2YjLA1iRVdcQ" type="signed"/>
        <correspContext corresp="i-H8oYW2JgUx2YjLA1iRVdcQ">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction type="referral" xml:id="i-BGNDrU3eHxei16s1PRwNAF">
          <date when="2003-10-15"/>
        </correspAction>
        <correspAction type="dismissal" xml:id="i-G6Vi6BCRiSq3Lvo368mem2">
          <date when="2003-10-15"/>
        </correspAction>
        <correspAction type="submission" xml:id="i-G3mrzLWiqAdpP3bntiSPLK">
          <date when="2003-10-07"/>
        </correspAction>
        <correspAction type="assigned" xml:id="i-4TUCvtUh8Mj5TkND2vSHac"/>
        <correspContext corresp="i-4TUCvtUh8Mj5TkND2vSHac">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ju_0380/mot_200304_Ju_0380-0001.pdf"/>
      <div type="motHeader" xml:id="i-Uo2vXC4MQUyY7idMu51iQn">
        <div type="motTitle" xml:id="i-APcrUb2pJgtQi3zYp49w9C"/>
        <div type="motSubmissionInfo" xml:id="i-TbmMi6C5Rv3ntLgL76aAnF"/>
      </div>
      <div type="motBody" xml:id="i-427P97bmfSGVFQ9RQXruWo">
        <div xml:id="i-NdyEH7TaDpUWTzwKgioto9">
          <p xml:id="i-JVeMAPy8vH85uTout8SeRh">
            2003/04 mnr: Ju380 pnr: mp602
          </p>
          <p xml:id="i-26MupUwJ26YnX9ZRSiWr1c">
            Motion till riksdagen 2003/04:Ju380
          </p>
          <p xml:id="i-B6BuUwaG4UZoM1tVXnmNv">
            av Gustav Fridolin (mp)
          </p>
          <p xml:id="i-BpjXLaa799wfmPSH46nqW4">
            Brottsdömda polisers arbetsuppgifter
          </p>
          <p xml:id="i-GXoDXhoFdZjrdGhLoX1DH8">
            Förslag till riksdagsbeslut
          </p>
          <p xml:id="i-YNLehWQBA5NozBTgf5XQXy">
            Riksdagen tillkännager för regeringen som sin mening vad i motionen
            anförs om behovet av regler som innebär att för brott dömda poliser
            förbjuds att arbeta med och handlägga ärenden av den brottstyp
            domen avser.
          </p>
          <p xml:id="i-7JEpkHjh3Njkhdamx36jC6">
            Motivation
          </p>
          <p xml:id="i-AcQzYh9CSBZXfBz5L6h3SP">
            Allmänhetens förtroende för rättsväsendets samtliga myndigheter
            är väsentligt för samhällsutvecklingen och för tilltron till rättsstaten
            och dess principer. När företrädare för rättsväsendet döms för
            brott som de i sin tjänsteutövning själva har att hantera förlorar
            allmänheten förtroendet och respekten. Gärningsmannen har genom
            sin gärning visat prov på bristande omdöme och bristande respekt
            för lagstiftningen. Jag finner det särskilt allvarligt när poliser
            döms för brott, både brott utanför och i tjänsten. Polisen har
            en särställning på grund av sina befogenheter, specifikt befogenheten
            att bruka våld samt befogenheten att tillfälligt omhänderta eller
            avlägsna en person. Polisens uppgift är att förebygga brott, bedriva
            spaning och utredning, upprätthålla allmän ordning och säkerhet
            samt skydda allmänheten. Det är av yttersta vikt att polisens
            grannlaga uppgifter utförs i enlighet med gällande rätt samt att
            de visar allmänheten tillbörlig respekt. När brott begås i tjänsten,
            det vill säga vid utövande av tjänsten, till exempel genom att
            polis brukar straffbart övervåld eller liknande, så är det ett
            utryck för bristande professionalism och omdöme. Orsaker härtill
            kan vara många. Yrkeslämpligheten kan ha varit bristande från
            början. Utbildning och fortbildning kan vara undermålig. Ansvaret
            kan även åvila arbetsledningen, ifall denna visat prov på dåligt
            eller ringa ledarskap eller ifall den som har att utföra en arbetsuppgift
            inte fått erforderliga förutsättningar för att kunna göra
          </p>
          <pb facs="riksdagen-motions-pdf/data/200304/mot_200304_Ju_0380/mot_200304_Ju_0380-0002.pdf"/>
          <p xml:id="i-HAx5riYbAgqVtbYKBzFDjY">
            2003/04:Ju380
          </p>
          <p xml:id="i-Ky1foKgtZFEPzrhUgtpH6y">
            så på ett fullgott vis. Den enskilde skall endast ådömas det
            ansvar som de facto åvilar densamme. Begår polis brott utanför
            tjänsten, dvs. i egenskap av privatperson, skall denne givetvis
            inte dömas hårdare än andra. Principen om allas likhet inför lagen
            gäller även poliser. Dock uppstår komplikationer som har betydelse
            för den framtida tjänsteutövningen. Den dömde har genom sitt agerande
            visat på bristande respekt för lagstiftningen och med förlov sagt
            bör omdömet ha sviktat. Detta försvårar polisens möjligheter att
            fullfölja sina åligganden med allmänhetens förtroende i behåll.
            I dylika fall uppstår — i det enskilda fallet kanske inte utan
            fog — misstankar om ”delikatessjäv” och bristande objektivitet.
            Allmänheten och brottsoffer måste kunna känna och lita på att
            polisen värnar deras intressen och väl, utan en personlig problembild,
            historik och åsikter som kan tänkas påverka den enskilde polisens
            bedömningar och värderingar. Innan den rättsliga prövningen av
            ett åtal inleds begär domstolen regelmässigt in ett yttrande från
            polisens personalansvarsnämnd. Av yttrandet framgår om nämnden
            bedömer att den anställde kan komma att avskedas eller inte vid
            en eventuellt fällande dom. Detta i anledning av att domstolen
            vid straffmätningen skall utöver brottets straffvärde beakta om
            det finns grundad anledning att anta att den dömde kommer att
            drabbas av avskedande eller uppsägning. Personalansvarsnämnden
            och domstolen har, och bör ha, olika roller. Domstolen har att
            göra en straffrättslig prövning. Personal- ansvarsnämnden har
            att pröva om den anställde alltjämt har arbetsgivarens förtroende.
            Detta är gott och väl. Jag anser dock att poliser som dömts för
            en viss brottstyp uttryckligen skall vara förbjudna att arbeta
            med brottstypen ifråga. Förbudet skall avse all befattning med
            brottstypen. Föreligger till exempel misstanke om våld i en nära
            relation är det närmast osmakligt ifall brottsoffret i utredningen
            tvingas möta en polis som dömts för till exempel misshandel eller
            grov kvinnofridskränkning. Blotta tanken på att låta en dömd pedofil
            eller någon dömd för sexuella övergrepp på barn befatta sig med
            dylika utredningar ter sig stötande för det allmänna medvetandet.
            Ett uttryckligt förbud enligt ovan skulle medföra att enskilda
            brottsoffer inte utsätts för ytterligare kränkningar och psykiska
            påfrestningar, att misstankar om polisiärt jäv och bristande objektivitet
            undanröjs, att allmänhetens förtroende ökar samt givetvis även
            att en tydlig signal skickas till polisen om vilket beteende som
            är acceptabelt.
          </p>
          <p xml:id="i-56SqtWr4oFkXH3LMafactg" type="date">
            Stockholm den 6 oktober 2003
          </p>
          <p xml:id="i-LHD7D4CV93tBgH2YAiU6Ag">
            Gustav Fridolin (mp)
          </p>
        </div>
      </div>
    </body>
  </text>
</TEI>
