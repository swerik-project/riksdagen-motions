<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__636/mot_1962__ak__636-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 636—637 Motioner i Andra kammaren, nr 636 år 1962 1
          </p>
          <p>
            Nr 636
          </p>
          <p>
            Av herr Lassinantti m. fl., i anledning av Kungl. Maj:ts proposition
            nr 31, angående utveckling av försörjningsmöjligheterna i Tornedalen.
          </p>
          <p>
            (Lika lydande med motion nr 523 i Första kammaren)
          </p>
          <p>
            I proposition nr 31 till årets riksdag har Kungl. Maj:t berett
            riksdagen tillfälle att yttra sig angående riktlinjerna för utveckling
            av försörjnings- möjligheterna i Tornedalen. Det var år 1954 —
            alitså för åtta år sedan — denna fråga aktualiserades i riksdagen,
            som intog en positiv ståndpunkt till motionerna i ämnet. I dessa
            hemställde man om utredning rörande de åtgärder, som kunde sättas
            in för att göra Tornedalen och Överkalixbygden rustade att försörja
            sin egen be- folkning med anlitande av befintliga naturtillgångar
            och tillgänglig arbets- kraft. Målsättningen för motionärerna
            var sålunda, att naturtillgångar och ar- betskraft skulle utnyttjas
            planmässigt för en upprustning av näringsliv och arbetsmarknad
            för att ge människorna tillfredsställande utkomstmöjlighe- ter.
            I sitt av riksdagen godkända utlåtande anförde bankoutskottet
            bl. a., att utredningen skulle inriktas på praktiska åtgärder,
            som redan på kort sikt kunde förbättra utkomstmöjligheterna för
            befolkningen, att man bor- de försöka underlätta för bygdens egen
            befolkning att finna uppslag för lönande företagsamhet samt att
            samhällets stöd i fortsättningen borde övervägas att ges sådan
            form, att bygdens förutsättningar till produktivt arbete ökades.
            Utskottet underströk vidare särskilt vikten av att förhål- landena
            bl. a. inom jordbruket, skogsbruket och kommunikationsväsendet
            uppmärksammades och undersöktes. Riksdagens beslut 1954 bör rimligen
            tolkas som en omisskännlig strävan till att genom olika slag av
            konkreta åtgärder snarast möjligt förbättra människornas utkomstmöjligheter
            i Tornedalen. Dessa intentioner har följts av Tornedalsutredningen,
            som i sitt andra betänkande redovisat behovet av åtgärder på olika
            områden, och denna grundsyn kommer även till uttryck i Kungl.
            Maj:ts proposition. Att statsmakterna sålunda är beredda att tillstyrka
            ett särskilt stöd till näringar, som traditionellt inte minst
            av sina utövare betecknas som tillhö- rande det enskilda näringslivet
            — och dit hör ju bl. a. jordbruket — måste tolkas som ett bevis
            på att den ekonomiska situationen i Tornedalen —
          </p>
          <p>
            Bihang till riksdagens protokoll 1962. 4 saml. Nr 636—637
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-002.pdf"/>
          <p>
            2 Motioner i Andra kammaren, nr 636 år 1962
          </p>
          <p>
            sådan den redovisas av utredningen och i propositionen — anses
            ha fram- besvurits i väsentlig mån av krafter, vilkas tuktande
            legat helt utanför ra- men för ortsbefolkningens möjligheter.
          </p>
          <p>
            Gränsbygden utarmas.
          </p>
          <p>
            Redan under Gustav Vasas och Karl IX:s tid sökte staten på allt
            sätt främja kolonisationen uppströms Torne älv. Man ville föra
            rikets gräns i norr om möjligt ända fram till Norra Ishavet. Till
            stöd för denna expan- sionspolitik anlade man kyrkor i Lappmarken,
            bl. a. i Jukkasjärvi och Enontekis (nuvarande Karesuando), för
            att dessa skulle dra till sig bofast befolkning. Detta förhållande
            måste i dagens läge accentuera statens an- svar exempelvis för
            människorna i det av arbetslösheten hårt drabbade Karesuando.
            I jordaboken för Västerbotten av år 1543 hade den fasta bosättningen
            i Tornedalen nått Pello, sålunda längre upp än i både Kalixdalen
            och Lule älvdal. Förutom på statsmakternas åtgöranden berodde
            detta också på åt- skilliga gynnsamma lokala förhållanden. Jorden
            i älvdalen var bördig, väl lämpad för jordbruk och boskapsskötsel,
            och denna floddal var dessutom en utmärkt handelsled mellan Bottenviken
            och de norska kusterna i norr och väster. Marknaden i Torneå,
            känd t. ex. från Olaus Magnus” resa, var en central- punkt för
            handeln i hela Nordskandinavien och förde samman köpmän från Petersburg
            och Arkangelsk i öster och från Tromsö och Hammerfest i norr och
            väster. Detta förhållande får ses mot bakgrunden av att fjällen
            i Torne lappmark var lägre och därmed lättare att passera än fjällregionerna
            längre söderut. Hur gammal den ekonomiska kulturen är i Tornedalen
            framgår jämväl därav, att vårt lands nordligaste järnverk redan
            under drottning Kristinas tid anlades där och väckte till liv
            de drömmar, som nu på ett realistiskt sätt förverkligas genom
            exploatering av de norrbottniska malmfälten. Även det första finbladiga
            sågverket i norra Sverige förlades för mer än 200 år sedan till
            Tornedalen. När det omkring år 1800 blev aktuellt att dela Västerbottens
            län i två delar, föreslog dåvarande landshövdingen att det nordligaste
            länet skulle få Torneå till residensstad. Det ansågs att ett ekonomiskt
            centrum också vore lämpligt som administrativt. Att dessa planer
            aldrig förverkligades berodde på 1808—1809 års krig och dess följder.
            Då blev Tornedalen en gränsbygd, vilket förhållande under tidernas
            lopp skapat många besvärliga problem, inte minst ekonomiska. Gränsen
            delade socknarna och byarna mitt itu. Man fick börja anpassning-
            en till den nya tiden med stympade enheter.
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-003.pdf"/>
          <p>
            Motioner i Andra kammaren, nr 636 år 1962 3
          </p>
          <p>
            Att det bodde ett företagsamt och ekonomiskt förtänksamt folk
            i Torne- dalen sedan gammalt framgår tydligt av en rapport, som
            landshövding P. H. Widmark i januari 1860 avlät till regeringen.
            ”Folket i hela Torneådalen fann jag vara allvarligt och idogt,
            och det utmärkte sig, framför svenskarne, genom ett mycket enkelt
            och sparsamt levnadssätt. Också råder, särdeles nedom Pajala,
            en allmännare välmåga bland detta folk, än hos svenskarne i någon
            del av länet, vartill väsentli- gen bidrager den rika laxfångsten
            i Torneå älv, men framförallt boskaps- skötseln, åt vilken detta
            folk, med den stora fodertillgång de gräsrika ängsmarkerna lämna,
            ägnar sin synnerliga omvårdnad.” Landshövding Widmark omnämner
            vidare, att gränsen då ännu inte ver- kat politiskt splittrande
            mellan västra och östra sidan av Torne älv. Men när man senare
            från både svensk och rysk sida började hävda gränsen, så inledde
            man därmed också uppdelningen av en gemensam ekonomisk mark- nad
            med urgamla anor. Järnvägarna drogs i både Sverige och Finland
            långt från gränsen (till Gällivare respektive Rovaniemi), vilket
            hade till följd att t. o. m. den gamla lappmarkshandeln lämnade
            Tornedalen. Den kommersiellt livfulla älvdalen började på vissa
            punkter påminna om en evakuerad landsdel. Gamla bemärkta handelshus
            — som t. ex. Muonio- vaara i övre delen av Pajala socken — hade
            liksom många gamla köpmans- släkter i Haparanda förlorat det ekonomiska
            underlaget för sin existens. Men Tornedalens egenskap av gränsbygd
            innebar också andra följder, som medverkade till ekonomisk passivitet.
            Det är ju allmänt känt, att den militära sakkunskapen intog en
            negativ ståndpunkt till framdragning av järnvägar norrut. Fastän
            järnvägen färdigställdes till Boden redan 1894, så nådde den Tornedalen
            först under första världskriget. Man åberopade strategiska betänkligheter
            mot att förbinda gränstrakterna med det all- männa järnvägsnätet.
            Detta betydde att Tornedalen med naturnödvändighet blev årtionden
            ef- ter i en ekonomisk utveckling, som eljest bort vara i många
            stycken given. Avsaknaden av järnväg och elektrisk kraft förklarar
            tämligen vältaligt, varför exempelvis mindre industrier för att
            täcka bygdens hemmamarknad hade så svårt att finna rotfäste i
            Tornedalen. Stora delar av Tornedalen fick ju elektrisk energi
            först under det andra världskriget. Att på tal om småindustrien
            mot denna bakgrund reflexionslöst jämföra Tornedalens förutsättningar
            med andra delar av landet och därvid utpeka tornedaling- arna
            som av tradition oföretagsamma, vilket stundom sker, är både okun-
            nigt och orättvist. Efter bilismens genombrott kan åtskilligt
            repareras, om vägarna upp- rustas och vägnätet utvecklas, men
            man får numera ha i åtanke, att i dag kräver startandet av en
            småindustri helt andra kapitalresurser än för en mansalder sedan.
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-004.pdf"/>
          <p>
            4 Motioner i Andra kammaren, nr 636 år 1962
          </p>
          <p>
            Naturahushållningen dröjde i Tornedalen längre kvar än söderut.
            Ge- nom bilismens genombrott och andra liknande faktorer har övergången
            till byteshushållning skett mycket snabbt. Detta har skapat behov
            av en arbetsmarknad i modern mening på många håll, där man förr
            inte hade be- hov av att efterfråga arbete hos andra. Detta är
            för övrigt ett problem på Nordkalotten även för Finland och Norge,
            där speciella åtgärder fått till- gripas för att någorlunda bemästra
            problemen. Kommunernas bekymmersamma ekonomi återigen har man
            att betrakta mot bakgrunden av bl. a. det faktum, att Tornedalen
            i mycket hög grad fått uppfostra och utbilda arbetskraft för andra
            delar av landet. Utbildnings- kostnaderna har därför blivit ytterst
            betungande. Det är mot denna historiska bakgrund den aktuella
            ekonomiska situa- tionen i Tornedalen skall skärskådas. Men det
            finns även andra omständigheter, som i det praktiska arbetet tycks
            ha en ännu mer hämmande aktualitet.
          </p>
          <p>
            De militära hindren.
          </p>
          <p>
            På tal om angelägenheten av att militära vägbyggnadshinder i
            Torne- dalen undanröjes anföres i propositionen (sidan 37), att
            överbefälhavaren uttalat, att ”det visserligen är ett totalförsvarsintresse,
            att åtgärder vid- tas för att stimulera näringslivet i området,
            då härigenom bättre betingel- ser kan skapas att med områdets
            egna resurser organisera stridskrafter till dess försvar, men
            att dessa åtgärder inte bör vara av den art, att de samtidigt
            allvarligt försämrar försvarsbetingelserna och medför ökade krav
            på stridskrafter”. Härefter kommer överbefälhavaren in på väg-
            problemet, som bedöms vara ömtåligt ur försvarssynpunkt. Det är
            allmänt känt, att de militära vägbyggnadshindren verkat åtskil-
            ligt hämmande på näringslivets utveckling i gränsbygden. Av särskilt
            intresse är propositionens (sidan 3) referat av överbefälha- varens
            yttrande om befolkningsutvecklingen i Tornedalen. På denna punkt
            ger yttrandet vid handen, att överbefälhavaren anser en avfolkning
            av Tornedalen vara ogynnsam ur försvarssynpunkt. Det synes vara
            berättigat att tolka överbefälhavarens yttrande så, att mot de
            militära önskemålen att förhindra en utbyggnad av vägnätet finns
            ett annat militärt önskemål, nämligen önskvärdheten av en arbetsmark-
            nad, som binder så många människor som möjligt till Tornedalen.
            En gränsbygd är — har det sagts — en nations fönster utåt. En
            ekono- miskt blomstrande gränsbygd skapar naturliga förutsättningar
            för viljan att försvara landet. Förmågan att försvara landet finns
            knappast, om vil- jan saknas, Även denna mening bör komma in i
            bilden, när försvarets och näringsli- vets intressen avvägs mot
            varann.
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-005.pdf"/>
          <p>
            Motioner i Andra kammaren, nr 636 år 1962 5
          </p>
          <p>
            En gränsbygd är inte livsviktig ur försvarssynpunkt enbart ur
            sitt eget intresse. Det kan inte råda någon tvekan om att därest
            gränsbygden måste bära bördor i form av militära hinder av olika
            slag för utveckling av nä- ringslivet, så bäres dessa bördor för
            hela landets skull. Därför torde det vara rättvist, att samhället
            solidariskt gottgör den drabbade bygden de åtminstone rent ekonomiska
            förlusterna. Tornedalsutredningens förslag till olika åtgärder
            för att förstärka män- niskornas utkomstmöjligheter bör ses även
            i belysning av detta förhål- lande.
          </p>
          <p>
            Tornedalspropositionen — början till en tioårsplan.
          </p>
          <p>
            Propositionen nr 31 är hållen i en allmänt positiv anda, som
            visar att re- geringen är införstådd med de speciella problem
            beträffande befolknings- utveckling och näringsliv som av bl.
            a. ovan redovisade skäl förefinns i gränsbygderna mot Finland.
            Det är säkerligen inte möjligt att i ett slag lösa dessa mångskiftande
            problem, utan här krävs dels en långsiktig omdaning och uppbyggnad
            av produktionsapparaten för att nå fram till mer rationella driftformer,
            dels en omfattande inventering av de inom Tornedalen befintliga
            naturliga re- surser på vilka man kan tänkas grunda framtida nyproduktion.
            Mot denna bakgrund föreslogs i Tornedalsutredningens andra del
            en rad åtgärder, vil- kas realiserande beräknades kunna ske under
            en tioårsperiod. Tornedals- propositionen kan betraktas som en
            god början på denna tioårsplan. För att planen skall kunna fullföljas,
            krävs emellertid att även under komman- de år särskilda medel
            ställs till förfogande för utbyggnaden av näringsli- vet i Tornedalen.
            Det är genom sådana successiva åtgärder försörjningslä- get i
            gränsbygden skall varaktigt kunna förbättras. För att reformprogrammet
            skall kunna genomföras förnuftigt och plan- mässigt anser vi det
            vara ytterst viktigt, att de allmänna riktlinjerna för verksamheten
            redan från början dras upp på ett realistiskt sätt. Här kan vi
            på de flesta punkter godtaga redovisningen i propositionen, men
            detta konstaterande förutsätter att i framtiden, när riktlinjerna
            prövats även i praktiken, tillräckliga ekonomiska resurser står
            till förfogande för att för- verkliga den målsättning som Tornedalsutredningens
            riktlinjer innefattar. På några punkter anser vi det redan nu
            nödvändigt att något inskärpa vikten av åtgärder. Beträffande
            jordbrukspolitiken måste man, innan be- tydande belopp statliga
            medel ställs till förfogande, enligt vår mening ta ställning till
            frågan om nödvändigheten att stärka myndigheternas möj- ligheter
            att skapa en godtagbar arrondering och ur ekonomisk synpunkt lämplig
            storlek på fastigheterna. Dessa frågor önskar vi närmare belysa
            i det följande.
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-006.pdf"/>
          <p>
            6 Motioner i Andra kammaren, nr 636 år 1962
          </p>
          <p>
            Den fria nordiska arbetsmarknaden och Tornedalen.
          </p>
          <p>
            Varken den nordiska passfriheten eller den gemensamma nordiska
            ar- betsmarknaden möttes i Tornedalen av gensagor på det principiella
            planet. Men eftersom bygden var ett arbetslöshetsområde befarade
            man inte önsk- värda praktiska följdverkningar. Förverkligandet
            av den gemensamma nordiska arbetsmarknaden förkla- rades emellertid
            bygga på det faktum, att de avtalsslutande parterna skulle förverkliga
            den fulla sysselsättningen. Vare sig i Norrbottens län eller motsvarande
            gränsområde i Finland har denna målsättning kunnat förverkligas.
            Arbetssökande har strömmat från Finland och enligt uppgift från
            vederhäftigt håll bjudit sina tjänster billigare än vad den svenska
            ar- betskraften betingat. Det har även förekommit, att när svenska
            medborgare lämnat Torneda- len på grund av brist på arbete, så
            har deras bostäder relativt kort däref- ter övertagits av utlänningar,
            som sökt arbete i Sverige. Dessa förhållanden har kommunalmännen
            i Tornedalen påtalat vid flera tillfällen. Den irritation, som
            en sådan situation skapar, är ytterst ömtålig inte minst ur utlänningarnas
            och det nordiska samarbetets synpunkt. Frågan om den gemensamma
            nordiska arbetsmarknaden i gränsbygder- na bör enligt vår uppfattning
            regleras på ett sådant sätt, att gränsbygden därigenom inte utsättes
            för ekonomiska eller psykologiska påfrestningar.
          </p>
          <p>
            Jordbruket i Tornedalen.
          </p>
          <p>
            Jordbruket i Tornedalen karakteriseras bl. a. av att inägojorden
            och skogsmarken i stor utsträckning är söndersplittrad i för små
            brukningsen- heter med ofta små och illa utformade brukningsfigurer.
            Dessa förhållan- den är ytterligare accentuerade genom en på många
            håll långt driven säm- jedelning. I dessa bygder har en stark
            avflyttning från jordbruket skett under de senare åren. I viss
            omfattning har härvid kompletteringsjord kunnat er- hållas till
            kvarvarande jordbruk. Men mycket vanligt är i dessa bygder — på
            vissa håll i nästan liknande omfattning som i Kopparbergs län
            — att de avflyttade behåller sin egendom, särskilt om i densamma
            ingår skogsmark av någon betydelse. En följd härav är att kompletteringsjord
            inte kommer ut i marknaden. En annan påtaglig följd är att inägojorden
            inom sådana egendomar ofta inte brukas och kan ligga i mer eller
            mindre oregelbundna, vanskötta stråk genom i övrigt brukade jordområden.
            I strävandena till en rationalisering av jordbruket riktas blickarna
            först mot den odlade bygden längs Torneälven. Där ligger jorden
            ofta i stora
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-007.pdf"/>
          <p>
            Motioner i Andra kammaren, nr 6326 år 1962 T
          </p>
          <p>
            öppna fält, som vid en rationell ägoindelning skulle erbjuda
            gynnsamma förutsättningar för ett rationellt jordbruk med hög
            mekaniseringsgrad. Där bör man inrikta sig på så långt gående
            sammanslagning att bärkraf- tiga jordbruk upp till tvåfamiljsjordbrukets
            storlek bildas, med själva jordbruksdelen tillräckligt stor för
            att medge ekonomiskt lönsam drift samt med stödskog i rimlig omfattning.
            Lämpliga former av specialodling, potatis, viss bärodling m. m.
            bör främjas. Rationell ekonomibebyggelse, där så kan vara aktuellt
            även gemensamhetsanläggningar i jordbruksdrif- ten, bör planläggas
            och anordnas. I bygderna i Tornedalens inlandsområden torde jordbruken
            oftast få fas- tighetstypen småjordbruk, där brukarna hämtar en
            större del av sin in- komst från skogen. Det kan ske genom kombination
            med skogsarbete i an- nans skog eller genom kombination med egen
            skog. I det senare fallet blir karaktären väl skogsbruk med bisyssla
            i det egna lilla jordbruket. Vid arbetet med att främja rationaliseringen
            i jordbruksbygderna kom- mer frågan om markanvändningen i förgrunden.
            Givet är att här som i andra delar av riket inägoskiften med ogynnsamt
            läge eller sämre beskaf- fenhet bör dragas ur jordbruksproduktionen
            och omföras till skogsmark. I utredningen har också anförts att
            minst 20 90 av den redan odlade jorden är av sådar beskaffenhet,
            att den bör läggas ner. Men detta kan inte få ske slumpartat och
            planlöst. Särskilt med tanke på att alltmer mark går över i dödsbos
            eller icke jordbrukares ägo kan man befara, att välbelägen jord-
            bruksjord, som skulle behöva användas i bondejordbruket för framtiden,
            kommer att läggas ner till direkt förfång för rationaliseringsverksamhe-
            ten. Nedläggning bör sålunda ske efter genomtänkta grunder sedan
            man övervägt vilka marker som behövs för det framtida jordbruket.
            Det är an- geläget att lantbruksnämnden får tillgång till personal
            för att tillräckligt snabbt kunna göra inventering och bedömanden
            om markanvändningen. Sedan man gjort klart för sig hur marken
            lämpligen bör användas bör å ena sidan aktiva åtgärder vidtagas
            för att föra in jordbruksjorden i lämp- liga produktionsenheter
            och å andra sidan för att utan onödiga dröjsmål få fram skogsproduktion
            på de marker som bör föras över till skogsmark. Redan i detta
            sammanhang kommer man sålunda in på det förhärskan- de problemet,
            att kunna omhändertaga och såsom tillskottsjord placera den jordbruksjord
            som ej längre brukas av i orten bosatta ävensom den skogsmark
            som inte är knuten till jordbruket men som är behövlig som stödskog.
            I syfte att komma till verksamma resultat bör i första hand den
            aktiva inköpsverksamheten intensifieras, och detta förutsätter
            uppenbarligen en förstärkning av lantbruksnämndens resurser för
            ändamålet. Det är lämp- ligast att man härvid följer de arbetsmetoder,
            som utformas inom ramen för de koncentrerade rationaliseringsinsatserna
            i de fyra nordligaste lä-
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-008.pdf"/>
          <p>
            8 Motioner i Andra kammaren, nr 636 år 1962
          </p>
          <p>
            nen. Den början som gjorts i Tornedalen synes lova gott. Men
            vill man nå resultat i någon avsevärd omfattning så måste planerna
            på samlade in- satser i ett område följas upp på ett målmedvetet
            sätt under fortgående kontakt med markägarna i området. Det gäller
            att verka bland dem som vill stanna vid jord- och skogsbruket
            genom rådgivning, där man för reso- nemanget på ekonomisk basis
            och låter de ekonomiska kalkylerna tala sitt språk. Genom dessa
            bör klarläggas möjligheterna att finansiera olika åt- gärder,
            att avväga anläggningar och andra investeringar, att skaffa den
            mark som behövs osv. Det gäller att samtidigt föra upprepade resonemang
            och förhandlingar med dem som lämnat eller står i begrepp att
            lämna jord- bruket. De är rätt ofta osäkra och tveksamma om de
            skall behålla sin fas- tighet samt om och hur de skall kunna ställa
            om till annan verksamhet. Utan tvekan kan en nära kontakt mellan
            rationaliseringsmyndigheten och sådana markägare vara till stort
            gagn. Men för detta fordras möjlighet att avdela särskilt för
            dessa uppgifter lämpad personal. När det gäller att slussa över
            saluförd jord och skogsmark till att info- gas i rationella enheter
            har lantbruksnämnden ett hjälpmedel däri, att för- värvstillstånd
            kan vägras om marken behövs för rationaliseringsändamål. Därvid
            blir lantbruksnämnden som regel skyldig att lösa in marken. Detta
            kan givetvis medföra vissa kostnader, nämligen i sådana fall där
            inlösen- priset blir högre än som går att få ut vid försäljning.
            Angeläget är att lantbruksnämnden både i sin allmänna inköpsverksamhet
            och vid tillämp- ning av de här nämnda inlösenmöjligheterna inte
            tvekar begagna sig av sina befogenheter. De särskilda förhållandena
            i Tornedalen påfordrar starkt sådana speciella åtgärder. Det förefaller
            emellertid inte som om lantbruksnämnden i sin rationa- liseringsverksamhet
            skall kunna nå tillräckliga resultat redan inom önsk- värd tid
            enbart med de hjälpmedel som nu berörts. Man måste tydligen räkna
            med att jord och skog i alltför stor utsträckning ändå inte kommer
            ut imarknaden utan behålls av de avflyttande. Närmare 1/3 av Tornedalens
            skogsfastigheter ägs av dödsbon med delägarna ofta spridda över
            hela landet och i en del fall också i utlandet. även om dödsboinnehaven
            mest återfinns i skogstrakterna i övre Tornedalen, så förekommer
            de dock i oro- väckande stort antal även i nedre Tornedalen. Vidare
            talar de talrika säm- jedelningarna sitt språk. Vi ser med tilltagande
            oro på den hotande utvecklingen, som känneteck- nas av otillräckligt
            försörjningsunderlag och stark utflyttning. Det för- hållandet
            att en sund ekonomisk anpassning av jord- och skogsbruket till
            modern drift motverkas av att jord och skog i stor utsträckning
            inte kom- mer ut i marknaden utan behålles av de avflyttande,
            har väckt en stark reak- tion i Tornedalen. Bygdens folk kräver
            att kraftiga insatser görs för att
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-009.pdf"/>
          <p>
            Motioner i Andra kammaren, nr 626 år 1962 9
          </p>
          <p>
            komma till rätta med dessa problem och att även tvingande åtgärder
            sätts in om det inte går att bemästra problemen på annat sätt.
            I utredningen och remissyttrandena har en del tvingande bestämmelser
            förordats, dock begränsade till att avse sterbhusproblemet. Länsstyrelsen
            förde fram tanken att skogsvårdsstyrelsen — i de fall det visat
            sig helt omöjligt att få kontakt med eller besked från sterbhusdelägarna
            — kunde få behörighet att stämpla och sälja skog på sterbhusets
            mark för att sedan använda inkomsten härav till lagligen påvilande
            skogsvårdsåtgärder. Det- ta för tanken också på en sådan ordning
            att det alltid skulle finnas en per- son utsedd att föra sterbhusets
            talan; om sterbhuset försummade att se till att så blev fallet,
            borde förordnande av talesman kunna väckas av myn- dighet. Flera
            av Tornedalskommunerna har gått betydligt längre och ifrå- gasatt
            en lagändring, som möjliggör för en jordbruksintresserad sterbhus-
            delägare att när rimlig överenskommelse inte kan träffas på frivillighetens
            väg genom tvångsinlösen förvärva övriga delägares lotter. Det
            är goda skäl att genomföra de nämnda förslagen, men de kan knap-
            past ge något större bidrag till lösningen av frågan hur man skall
            få fram kompletteringsmark för att bygga upp bärkraftiga enheter.
            För det ända- målet behövs kraftigare åtgärder — nämligen ett
            expropriations- eller in- lösenförfarande. Det finns vissa möjligheter
            härtill redan i gällande lag, men det är angeläget att utforma
            förfarandet så att åtgärderna kan sättas in snabbt och effektivt.
            Som ett alternativ, i första hand avseende sterb- husinnehav eller
            eljest samägd mark, bör övervägas tvingande beslut om försäljning
            å offentlig auktion. Så kan nu enligt lagen om samäganderätt ske
            på yrkande av en delägare. Detta borde kunna vidgas så att förord-
            nande om försäljning får lämnas på yrkande av offentlig myndighet.
            Där- vid skulle skyddsregler för att trygga att köpeskillingen
            blir skälig kunna konstrueras efter liknande mönster som gäller
            enligt samäganderättsla- gen och vid exekutiva auktioner. Sådana
            ingrepp skulle givetvis sättas in där bestående hinder att få
            fram kompletteringsmark föreligger och angelägna och väsentliga
            resultat kan uppnås. Det får förutsättas att lantbruksnämnden
            alltid uppträder som spekulant i sådana sammanhang. Nämnden bör
            naturligtvis kunna dispo- nera medel från rationaliseringsanslaget
            för att täcka omkostnader och prisskillnader för att kunna föra
            in mark i den yttre rationaliseringen. Även andra möjligheter
            att använda sig av expropriationsinstitut eller av motsvarande
            metodik bör skyndsamt övervägas. Utredning med syfte att man skall
            kunna tillgripa sådana förfaranden som vi här angivit bör genomföras
            snarast utan avvaktan på förslag till ändringar i hela fastig-
            hetsbildningslagstiftningen. För en intensifierad verksamhet för
            jordbrukets och skogsbrukets ra- tionalisering i 'Tornedalen erfordas
            sådan förstärkning av lantbruksnämn-
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-010.pdf"/>
          <p>
            10 Motioner i Andra kammaren, nr 636 år 1962
          </p>
          <p>
            dens personalresurser, att en arbetsgrupp helt avdelas för verksamhet
            där. Den bör i första hand bestå av en välkvalificerad konsulent
            för yttre ra- tionalisering. Arbetsgruppen bör i samarbete med
            lantmäteriets och skogsvårdsstyrelsens organ handha beredningen
            av planläggnings- och ra- tionaliseringsfrågorna i Tornedalsbygden.
          </p>
          <p>
            Skogsindustri och skogsbruk.
          </p>
          <p>
            Vid sidan av jordbruket utgör skogen den förnämsta förvärvskällan
            för befolkningen i Tornedalen. Genom de sysselsättningsmöjligheter
            ett mo- dernt skogsbruk i gynnsamma fall kan erbjuda har många
            byar i skogs- bygden med tidigare otroligt låg levnadsstandard
            fått relativt goda ut- komstmöjligheter. Liksom man inom jordbruket
            som föredömen vill visa upp mönsterladugårdar skulle domänverket
            i t. ex. Torneå revir kunna visa upp åtminstone ett par skogsarbetarbyar
            som mönster för hur arbetet i skogen bör planeras för att ge arbetarna
            en rimlig bärgning även under icke högkonjunktur. För att en jämn
            sysselsättning i skogen skall kunna åvägabringas måste skogsvårdsarbetena
            och skogsbilvägnätet ägnas en större uppmärksam- het. Det torde
            inte kuna förnekas att man beträffande skogsvårdsarbetena i enskilda
            skogar på senare år tack vare skogsvårdsstyrelsens förutseende
            och arbetsmarknadsstyrelsens stöd kommit in på syssesättningsbefräm-
            jande vägar. Denna verksamhet, som är av största betydelse även
            nationalekonomiskt sett, bör därför fortsätta i om möjligt intensifierat
            tempo. 'Tornedalsutredningens förslag att man inom Junosuando,
            Pajala, Tä- rendö och Korpilombolo socknar skulle få tillämpa
            lappmarksreglerna för det norrländska skogsproduktionsanslaget
            bör enligt vår mening förverkli- gas på lämpligt sätt, när de
            under övervägande varande nya bidragsregler- na på detta område
            kommer att fastställas. Att Kungl. Maj:t under nionde huvudtiteln
            avsatt 800 000 kronor som bidrag till skogliga åtgärder i Tornedalen
            bör enligt vår mening ge en god grund för en början på detta område
            vid förverkligandet av Tornedalspla- nen. Till skogsbilvägar i
            enskilda skogar har anslaget höjts med 300 000 kro- nor till åtta
            miljoner. Denna höjning är blygsam, men då på anslaget vid slutet
            av föregående budgetår kvarstod över tolv miljoner kronor, synes
            farhågorna om att verksamheten på detta område inte kan få erforderlig
            effekt icke vara välgrundade. I vad mån arbetstillfällena i skogen
            kan ökas beror självfallet i mycket hög grad på huruvida virkesöverskottet,
            främst i fråga av lövvirket, kan tillvaratagas och vinna avsättning.
            Sedan handelsministern i proposition nr 35/1962 upptagit bl. a.
            frågan
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-011.pdf"/>
          <p>
            Motioner i Andra kammaren, nr 636 år 1962 11
          </p>
          <p>
            om utbyggnaden av Assis anläggningar i Karlsborgsverken, synes
            några ytterligare åtgärder i denna sak för närvarande icke vara
            påkallade från riksdagens sida. Det bör emellertid understrykas
            med skärpa, att denna av handelsminis- tern anbefallda utredning
            om utbyggnaden av Karlsborgsverken bör — inte minst mot bakgrunden
            av angelägenheten av att öka sysselsättningen i Tornedalen — bedrivas
            med vall möjlig skyndsamhet.
          </p>
          <p>
            Allmänna vägar. Enligt vår mening måste Tornedalsutredningens
            förslag beträffande in- vesteringarna i de allmänna vägarna betraktas
            som ett minimiprogram. I propositionen understrykes, mot bakgrunden
            av utredningens förslag, vik- ten av att medelstilldelningen för
            det ordinarie vägbyggandet ökas. Det är högst angeläget, att när
            de ökade resurser för detta ändamål, som innefat- tas i äskandena
            under sjätte huvudtiteln, i sinom tid fördelas, tillräckliga medel
            för realiserandet av Tornedalsutredningens vägbyggnadsprogram
            ställs till förfogande. Då anslagen för nästa budgetår torde bli
            tillgängliga först under kalen- deråret 1963, vilket förhållande
            inte bör få försena planerade åtgärder och förhindra samordningen
            i verksamheten, synes det emellertid påkallat, att en förstärkning
            av vägbyggnadsanslaget för 1962 ställes till länsstyrelsens i
            Norrbottens län förfogande.
          </p>
          <p>
            Småindustri m. m. Tornedalen är i mycket hög grad underdimensionerad
            i fråga om småin- dustri även inom rena servicenäringar. Bilismens
            utveckling, skogsarbe- tets mekanisering och motorisering samt
            turismen är några av de faktorer, som bör skapa ett gynnsamt underlag
            för en expansion på detta område. Undervisningsväsendet och åtskilliga
            sociala aspekter kan även fogas in i bilden. För den praktiska
            yrkesutbildningen, såsom den på andra håll vanliga lärlingsutbildningen,
            samt för yrkesorienteringen inom den obli- gatoriska skolan är
            denna gren av näringslivet nödvändig. Tornedalens ensidiga näringsliv
            gör det vidare i dag mycket svårt att placera t. ex. ryggskadade
            skogsarbetare och andra partiellt arbetsföra över i lättare sysselsättning.
            En 50—060-årig skogsarbetare, som fått rygg- skada, kan ju inte
            gärna skickas till industriarbete söderut. En utbyggnad av småindustrien
            i bygden skulle sålunda även ur sociala synpunkter vara ytterst
            eftersträvansvärd. Det är inte realistiskt att tänka sig flyttningen
            från Tornedalen som en- da tänkbara alternativet för den yrkesskadade,
            ehuru denna uppfattning kanske just för närvarande har en särskild
            grupp förespråkare på sydli- gare breddgrader. Man skall inte
            orientera sig enbart efter kartan, när man har tillgång
          </p>
          <pb facs="riksdagen-motions-pdf/data/1962/mot_1962__ak__636/mot_1962__ak__636-012.pdf"/>
          <p>
            12 Motioner i Andra kammaren, nr 636—0637 år 1962
          </p>
          <p>
            till terrängen. Och när kartan och terrängen inte är samstämmiga
            — som t. ex. just i fråga om utflyttning av gamla utslitna människor
            — så bör ter- rängen alltid tillerkännas bättre vitsord än kartan
            på skrivbordet. I fråga om småindustriens utveckling vore det
            önskvärt, att kommuner- na kunde bli aktivt verksamma för att
            utföra praktiska anordningar — t. ex. verkstäder — av betydelse
            för de partiellt arbetsföra och skolungdo- men och att de ekonomiskt
            finge bättre stöd för denna verksamhet än vad för närvarande är
            möjligt att tillerkänna dem.
          </p>
          <p>
            Vissa utbildningsproblem. För att öka sysselsättningen krävs
            förvisso ökade kapitalresurser men också goda personella resurser.
            Tillgång på yrkesskickliga arbetare och dugliga företagare är
            en grundförutsättning för näringslivets expansion. Denna punkt
            måste ägnas stor uppmärksamhet, och här borde bl. a. kom- munerna,
            olika länsorgan, företagarföreningen, Norrlandsfonden samt skol-
            och folkbildningsorganen kunna mötas i en fruktbärande samverkan.
            Enligt vår mening gäller det lika mycket att bygden får resurser
            som att bygden rätt och riktigt utnyttjar resurserna för att därmed
            även på myc- ket lång sikt skapa ett stabilt underlag för sin
            egen välfärd. : Med hänvisning till vad vi sålunda anfört hemställer
            vi, att riksdagen måtte vid behandlingen av propositio- nen nr
            31/1962 i skrivelse till Kungl. Maj:t anhålla 1) om sådan utredning
            rörande tillämpning i Torne- dalen av expropriations- och inlösenförfarande,
            som berörts i denna motion; samt 2) om att de övriga synpunkter
            som framförts i mo- tionen beaktas vid de fortsatta åtgärderna
            för att för- bättra försörjningsläget för befolkningen i Torneda-
            len. Stockholm den 6 februari 1962 Ragnar Lassinantti
          </p>
          <p>
            Olof Wiklund Annie Jäderberg Ingvar Svanberg
          </p>
          <p>
            Nr 637 Av herr Fälldin, i anledning av Kungl. Maj:ts proposition
            nr 35, angående teckning av aktier i Aktiebolaget Statens Sskogsindustrier
            m.m.
          </p>
          <p>
            (Lika lydande med motion nr 522 i Första kammaren)
          </p>
          <p>
            Stockholm den 6 februari 1962 Thorbjörn Fälldin
          </p>
          <p>
            Alfa Boktr. AB, Sthlm 1962
          </p>
        </div>
      </div>
    </body>
  </text>
</TEI>
