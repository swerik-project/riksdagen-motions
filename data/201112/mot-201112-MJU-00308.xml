<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00308">
  <teiHeader>
    <fileDesc>
      <titleStmt>
        <title>Djurskydd</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurskydd</title>
          <idno type="rdwebb">GZ02MJ308</idno>
          <rs type="number">MJ308</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ308/text</ref>
          <ref type="dokument_url_html">http://data.riksdagen.se/dokument/GZ02MJ308</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ308</ref>
          <ref type="doc">http://data.riksdagen.se/fil/2BDC6149-885D-4579-863A-080D29C189EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AW5QX8wEjaYbePNeBAcsgT" type="signed"/>
        <correspContext corresp="i-AW5QX8wEjaYbePNeBAcsgT">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-6NGkvntWkW3DJY6eHHTfMr" type="numbering">
          <date when="2011-10-06"/>
        </correspAction>
        <correspAction xml:id="i-BKjxc91abEWJg4tYRRn4mT" type="submission">
          <date when="2011-10-04"/>
        </correspAction>
        <correspAction xml:id="i-M22QwBYLYRDXPRsF3WZLyf" type="transfer">
          <date when="2011-10-03"/>
        </correspAction>
        <correspAction xml:id="i-fxKSyaYkNec7ghqddpGar" type="assigned"/>
        <correspContext corresp="i-fxKSyaYkNec7ghqddpGar">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NBYTutDogioXh7PR9PaJwJ">
            Förslag till riksdagsbeslut
          </head>
          <list style="ol">
            <item xml:id="i-FE5W6KRgU8cHow4NxFKWTF">
              Riksdagen tillkännager för regeringen som sin mening vad som
              anförs i motionen om att regeringen bör verka för ökad harmonisering
              av djurskyddet inom EU.
            </item>
            <item xml:id="i-S1E5xZmZa63N9oKeKD8cgV">
              Riksdagen tillkännager för regeringen som sin mening vad som
              anförs i motionen om att EU ska främja investeringar för förbättrat
              djurskydd.
            </item>
            <item xml:id="i-QnvQ5kVkoQjBhNLzmXfBcF">
              Riksdagen tillkännager för regeringen som sin mening vad som
              anförs i motionen om att stoppa alla subventioner till transporter
              av levande djur.
            </item>
            <item xml:id="i-K1ub5yoEZupaZCJtHc15NG">
              Riksdagen tillkännager för regeringen som sin mening vad som
              anförs i motionen om att motarbeta plågsamma djurtransporter inom
              EU, bl.a. genom att utveckla mobila och gårdsnära slakterier.
            </item>
            <item xml:id="i-Mfi2oqkk82Gwuh3HkNu2cB">
              Riksdagen tillkännager för regeringen som sin mening vad som
              anförs i motionen om att EU inom Världshandelsorganisationen (WTO)
              ska ställa mer bestämda krav utifrån de miljö- och djurskyddskrav
              som ställs på svenskt och europeiskt jordbruk. 1
            </item>
            <item xml:id="i-DFNrnEXFNviYn6U8x6U9Yn">
              Riksdagen tillkännager för regeringen som sin mening vad som
              anförs i motionen om att alla studenter på de utbildningar där
              djurförsök traditionellt förekommer bör få grundläggande utbildning
              om alternativa metoder. 2
            </item>
            <item xml:id="i-569dYr6oRhby6AQX36ttDG">
              Riksdagen tillkännager för regeringen som sin mening vad som
              anförs i motionen om att utvecklingen av veterinärverksamheten
              ska fortsätta enligt de beslut som fattats och att rollfördelningen
              mellan dem som utövar tillsyn och besättningsveterinärerna ska
              bli än tydligare.
            </item>
          </list>
          <p xml:id="i-415dEsShDutbC8s2DJi2Nb">
            1 Yrkande 5 hänvisat till NU.
          </p>
          <p xml:id="i-Qerm2o7Wzckxmq1QkDV2A4">
            2 Yrkande 6 hänvisat till UbU.
          </p>
        </div>
        <div type="motContent">
          <head xml:id="i-RAjo2QBtJFBydWaaKgMJWe" type="h1">
            Människan har ansvar för djuren
          </head>
          <p xml:id="i-PZkVWcKL15LLMTix1ZqEvV">
            En av grundpelarna i den kristdemokratiska ideologin är förvaltarskapstanken,
            som bland annat innebär att människan har ett ansvar att vårda
            och värna om alla andra levande varelser. Människan ska ta väl
            hand om de djur hon har ansvar för och se till att de får leva
            ett så naturligt liv som möjligt. Djuren ska slippa att utsättas
            för stress, smärta, lidande och skador så långt det är möjligt.
            Den svenska djurhållningen ska präglas av höga djurskyddsambitioner.
            En bra skötsel och god hygien i djurhållningen ger inte bara bättre
            djurskydd utan också hög livsmedelskvalitet. En hög livsmedelskvalitet
            har dessutom stor betydelse för hur konsumenterna värdesätter
            livsmedlen.
          </p>
          <head xml:id="i-3D7Uob3cWF7R7gmweZaXYK" type="h2">
            Förbättra djurskyddet inom EU
          </head>
          <p xml:id="i-XibrhXq97spQV8Fdw3ZBo1">
            I en internationell jämförelse har Sverige en bra djurskyddslagstiftning.
            Detta är givetvis bra men medför samtidigt extra kostnader för
            djuruppfödare i Sverige. Samtidigt blir resultatet att bönderna
            i vissa andra länder på sätt och vis tjänar på det egna landets
            dåliga djurskyddsregler genom att de kan sälja sina produkter
            till ett lägre pris. För att svenska bönder inte ska missgynnas
            är det viktigt att djurskyddslagstiftningen harmoniseras inom
            EU på en hög nivå. Strävan måste vara att svenska bestämmelser
            på djurskyddsområdet ska tjäna som vägledning för arbetet inom
            EU, vilket regeringen bör verka för. EU bör också främja investeringar
            som förbättrar djurskyddet inom jordbruket.
          </p>
          <p xml:id="i-L3wzBDxJBn9ERnDNnvAS3i">
            De långa och ofta plågsamma djurtransporterna som förekommer
            inom EU är oacceptabla. För att korta transporter och transporttider
            bör EU främja närbelägna, eller mobila, småskaliga slakterier.
            EU-stöd av olika slag bör kunna användas för investeringar för
            att förbättra djurskyddet. Alla subventioner till transport av
            levande djur måste upphöra. Genom att underlätta tillkomsten av
            mobila och gårdsnära slakterier kan behovet av långväga transporter
            minskas. Det är dock tveksamt om EU:s regler tillåter mobil slakt
            av andra djur än ren. Sverige måste därför inom EU driva att reglerna
            tydliggörs så att mobil slakt kan tillåtas. I det pågående arbetet
            inom Världshandelsorganisationen (WTO) är det angeläget att EU
            ställer mer bestämda krav utifrån de miljö- och djurskyddskrav
            som ställs på svenskt och europeiskt jordbruk.
          </p>
          <head xml:id="i-2GWqmKerEaozBqSNk75CuS" type="h2">
            Minska djurförsöken
          </head>
          <p xml:id="i-LnYtVjHt47XEF5u5TRtXKW">
            Alla djur ska ha möjlighet till naturligt beteende och deras
            liv har ett egenvärde. Det är mycket svårt att uppfylla för försöksdjur,
            vars liv utformas för att optimera ett experiment. Till skillnad
            från uppfödning av djur för konsumtionsändamål måste användandet
            av försöksdjur därför minimeras. I brist på bättre alternativ
            kan dock djurförsök i vissa fall tills vidare accepteras för att
            tillgodose människors legitima intresse av liv och hälsa.
          </p>
          <head xml:id="i-GRPXVLPEofrKGEL2UT8dM" type="h2">
            Kosmetikatester på djur bör inte vara tillåtet
          </head>
          <p xml:id="i-6nhA2vAhrN8qa9KxHrwDu9">
            Utvecklingen av alternativ till djurförsök går framåt. Datasimuleringsprogram
            och cellodlingar kan helt eller delvis ersätta djurförsök i många
            lägen. Inom högre utbildning i Sverige förekommer fortfarande
            djurförsök av rutin eller därför att kursansvarig lärare inte
            har tillräcklig kunskap om alternativen till djurförsök.
          </p>
          <p xml:id="i-2Qs87Gd1fs3etL6eguAFgk">
            För användare av försöksdjur finns försöksdjursvetenskapsutbildningar,
            där forskaren får en inblick i viktiga frågor kring djuranvändningen.
            Studenterna får även en introduktion om alternativ, men denna
            information är långt ifrån tillräcklig för att studenten ska hitta
            möjligheter att använda alternativ i sin forskning, nu och i framtiden.
            Alla studenter på de utbildningar där djurförsök traditionellt
            förekommer borde få grundläggande utbildning om alternativa metoder.
          </p>
          <head xml:id="i-8H2J9853qB4Sxg4CrEj2AB" type="h2">
            Det svenska veterinärväsendet
          </head>
          <p xml:id="i-Nh9reLoJsQuEAn6HVxg8jW">
            De förändringar som alliansregeringen genomfört inom veterinärväsendet
            innebär att de orättvisor som funnits mellan privatpraktiserande
            veterinärer och statliga distriktsveterinärer åtgärdats. Den nya
            organisationen innebär att privatpraktiserande veterinärers kompetens
            och tjänster tas till vara på ett bättre sätt och att veterinärväsendet
            stärks i hela landet. Samtidigt som det finns en väl fungerade
            smittskyddsverksamhet överallt i Sverige. Jordbruksverkets roll
            har också blivit mycket tydligare och kontrollen av veterinärverksamhetens
            kvalitet kan idag genomföras utan risk för jäv.
          </p>
          <p xml:id="i-8ssbYG85vccYzTfSe7QZVQ">
            Alliansregeringen har skjutit till extra medel för att öka djurskyddskontrollerna.
            Det är nu viktigt att utvecklingen av veterinärverksamheten fortsätter
            enligt de beslut som fattats och att rollfördelningen mellan dem
            som utövar tillsyn och besättningsveterinärerna blir än tydligare.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-5qHq7RCzV33GAaz4HbSFka" who="i-WTUJB2R5FNpHU89dXa4RTX">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
