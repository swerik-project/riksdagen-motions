<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01109">
  <teiHeader>
    <fileDesc>
      <titleStmt>
        <title>om komplettering av förskolans arbetsplan</title>
        <author>av Ingrid Sundberg och Ingrid Diesen </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om komplettering av förskolans arbetsplan</title>
          <idno type="rdwebb">G1021109</idno>
          <rs type="number">1109</rs>
          <ref type="dokument_url_text">http://data.riksdagen.se/dokument/G1021109/text</ref>
          <ref type="dokument_url_html">http://data.riksdagen.se/dokument/G1021109</ref>
          <ref type="dokumentstatus_url_xml">http://data.riksdagen.se/dokumentstatus/G1021109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TAQ95hRXzNuydoAADkaDJJ</idno>
            <name>INGRID DIESEN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RqSUMhxv77P5XZnPaLdq9h" type="signed"/>
        <correspContext corresp="i-RqSUMhxv77P5XZnPaLdq9h">
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-TAQ95hRXzNuydoAADkaDJJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1109/mot_197778__1109-001.pdf"/>
      <fw xml:id="i-DfiHBTSpMbJWn2V4prnyM4">
        Mot. 1977/78:1109 10
      </fw>
      <div type="motHeader" xml:id="i-Cs7T5sizrTBprbW5N9TvBp">
        <div type="motTitle" xml:id="i-SHk4Me1SCAzpkAMsJG5kTr"/>
        <div type="motSubmissionInfo" xml:id="i-9dPHo2HCqrkvdegiXWxtww"/>
      </div>
      <div type="motBody" xml:id="i-LjDoAiLs7kXK43Pq1WKSCJ">
        <div xml:id="i-QZmrjiyTz2XsdLz1LByEUc">
          <p xml:id="i-AcmSf6Q2Ue9fwiu4NVeefY">
            Motion
          </p>
          <p xml:id="i-JsMmvjNaoQBYcVcwJmxNm4">
            1977/78:1109
          </p>
          <p xml:id="i-1cCEEYqh6Vfgypqu6qqAd">
            av Ingrid Sundberg och Ingrid Diesen om komplettering av förskolans
            arbetsplan
          </p>
          <p xml:id="i-J3SVpRQdKy3TL7R1Pwk3gr">
            Enligt propositionen om förskoleverksamhetens utbyggnad (1973:136)
            har kommunerna full frihet vid utformningen av förskoleverksamheten.
            Den centrala tillsynsmyndigheten skall förse kommunerna med vägledande
            information. I förskolepropositionen anges att socialstyrelsen
            i samarbete med skolöver- styrelsen skall ”utarbeta en arbetsplan
            som pedagogisk vägledning för förskolepersonalen och för dem i
            kommunen som har att befatta sig med förskolefrågor. Detta arbete
            skall enligt propositionen baseras på det material förskoleutredningen
            presenterat, vidare på synpunkter som framkommit i remissbehandlingen
            samt på erfarenheter från den år 1972 påbörjade försöksverksamhet
            som bedrivs i socialstyrelsens regi. Detta uppdrag resulterade
            i att socialstyrelsen år 1975 gav ut en arbetsplan för förskolan.
            Den första delen är kallad Vår förskola och utgör en introduktion
            till förskolans pedagogiska arbete. Givetvis har det aldrig varit
            avsikten att en arbetsplan för förskolan på något sätt skulle
            vara uppbyggd som eller i övrigt påminna om grundskolans läroplan.
            Arbetet i förskolan är helt annorlunda, och detsamma gäller givetvis
            målsättningen för förskolan. Man måste emellertid ställa sig frågan
            om förskolorna i dagens Sverige fyller de målsättningar som slagits
            fast i förskolepropositionen. Antalet förskolor är ständigt växande,
            och de årliga driftkostnaderna för dem uppgår nu till nära 6 miljarder
            (jfr det årliga statsbidraget till grundskolan om ca 7 miljarder
            per år). Alla barn kommer i kontakt med förskolan under åtminstone
            ett läsår och ett växande antal under flera år. Det måste därför
            anses vara utomordentligt angeläget att tiden i förskolan blir
            så stimulerande och utvecklingsbefrämjande som den är ämnad att
            vara. Det bör emellertid erinras om att av de 23 000 vuxna som
            år 1975 arbetade inom förskolan var 8 000 förskollärare, 5 000
            hade barnskötarutbildning och övriga hade annan utbildning eller
            saknade utbildning. Man har därför rätt att ställa frågan om arbetsplanen
            för förskolan kan anses ge personalen det stöd den behöver i sin
            verksamhet. Det finns flera orsaker till att denna fråga kan vara
            berättigad att ställa. Mycket ofta framförs från lågstadielärare
            klagomål på att sjuåringarna vid skolstarten blir allt oroligare
            och att barnens svårigheter att koncentrera sig och lyssna ökat
            mycket kraftigt. Det torde vara allmänt känt att ljudnivån i många
            förskolor blivit alltför hög och att många barn omöjligen kan
            göra sig hörda. En följd av detta är att barnen lär sig att slå
            dövörat till och vänjer sig
          </p>
          <pb facs="riksdagen-motions-pdf/data/197778/mot_197778__1109/mot_197778__1109-002.pdf"/>
          <p xml:id="i-4nNSRNw7kYsb8kPNagkTJ7">
            vid att inte lyssna. I arbetsplanens avsnitt om miljö redogörs
            endast för vilka krav man har rätt att ställa på den fysiska miljön
            som stolar, bord, belysning 0. d. Den inre miljön sägs det ingenting
            om. Inte heller att barnen borde ha rätt att få uppleva tystnad,
            att arbetsförhållanden bör vara sådana att inte vissa barn ständigt
            störs i sina lekar osv. I delen Vi lär av varandra, som bland
            annat handlar om samverkan med föräldrarna, tar man inte upp de
            konflikter som kan uppkomma när föräldrarnas värderingar skiljer
            sig från personalens. Detta är inte ovanligt. För många föräldrar
            är det viktigt att barnen lär sig ordning och reda, de vill att
            barnen skall vara artiga osv., och i de fall personalen ställer
            andra eller mindre krav på barnen är det ofrånkomligt att konfliktsituationer
            kan uppkomma. Vi finner det märkligt att inte dessa frågor tagits
            upp i arbetsplanen. I vissa barnstugor ställer personalen upp
            egna regler. De låter gruppen besluta i föreståndarens ställe.
            På sina håll förekommer det öppen socialistisk propaganda, t.
            ex. i form av affischer för kommunistiska partier. Barnen kan
            få lära sig att inte visa tacksamhet eller respekt mot andra.
            För en tid sedan genomförde barnstugepersonal i Stockholm trots
            uttryck- ligt förbud från socialförvaltningen en demonstration
            mot privatbilismen. De lät barnen marschera ute i den livliga
            trafiken. Åtgärden är ett exempel inte bara på brott mot givna
            föreskrifter utan också på mycket dåligt omdöme hos personer som
            anförtrotts vården av små barn. Kommunalpolitiker i Stockholm
            och Göteborg har uttryckt oro över utvecklingen på detta område.
            Att protesterna från föräldrahåll hittills varit få och lågmälda
            kan förklaras med att man av rädsla att mista en eftertraktad
            daghemsplats överser med även långtgående förlöpningar. Det händer
            dock att sådana här skäl föranleder önskemål om byte av barnstuga.
            Det är självklart föräldrarna som har ansvaret för barnens uppfostran
            och trygghet. Lika självklart är det att ett förtroendefullt samarbete
            mellan föräldrar och förskolepersonal är av stor vikt. Kontakter
            dem emellan måste då ges sådana former att alla känner sig välkomna.
            Det är direkt olämpligt att arrangera föräldraträffar tillsammans
            med politiska organisationer, vilket rekommenderas i en artikel
            i förskollärarnas fackliga tidskrift. Det förekommer också att
            barnen på vissa förskolor utsätts för politisk propaganda. Samma
            konfliktrisker med föräldrarna föreligger också här. Det vore
            dessutom angeläget att det i förskolans arbetsplan fanns angivet
            att det objektivitetskrav som gäller för grundskolan också skall
            gälla för förskolan. Vissa förskolor använder t. ex. enbart s.
            k. progressiva berättelser och sagor, och barnen går därmed miste
            om kontakt med den traditionella barnlittera- turen. Vi finner
            det nödvändigt att förskolans arbetsplan kompletteras med avsnitt
            som kan ge förskollärarna ledning i deras personlighetspåverkande
            verksamhet. Man säger i arbetsplanen mycket klart att barn och
            vuxna i samspel påverkar varandra, men man borde också ange vissa
            grundläggande demokratiska värderingar på vilka vårt samhälle
            är uppbyggt och vilka bör
          </p>
          <pb facs="riksdagen-motions-pdf/data/197778/mot_197778__1109/mot_197778__1109-003.pdf"/>
          <fw xml:id="i-RKr9u5HU8P1KatqNwvfj5a">
            Mot. 1977/78:1109 11
          </fw>
          <p xml:id="i-83U1jymQY3w8HkputZxhmf">
            ligga till grund för arbetet också i förskolan .Hur stort skall
            barnens ansvar vara i förskolan? Vilka krav skall man ställa på
            dem? Vilka gränser finns för de friheter barnen kan ta sig i leken
            med sina kamrater och gentemot de vuxna? Vi anser också att det
            klart bör sägas ifrån att politisk verksamhet inte bör ingå i
            de kontakter med samhället som i övrigt är önskvärda. I arbetsplanen
            för förskolan ingår också en temadel Vi upptäcker och utforskar.
            Boken visar hur enkla, vardagliga situationer kan utnyttjas för
            ett naturvetenskapligt arbetssätt i förskolan. Dessa arbetssätt
            innebär att barnen bereds tillfälle att pröva, testa, uppleva
            och erfara. Genom att få ta initiativ och ifrågasätta får barnen
            nya erfarenheter och kunskaper. I anslutning till arbetsplanen
            har Liber Läromedel framställt ett antal goda hjälpmedel för förskolan,
            t. ex. Matte av Glifberg-Magne-Sander. Syftet med boken är att
            öka barnens gemensamma erfarenheter av omvärlden genom inlärning
            av några grundläggande matematiska begrepp. Samtidigt tränas barnen
            att använda dessa begrepp i olika kommunikationssituationer. I
            socialstyrelsens arbetsplan för förskolan finns emellertid inte
            någon temadel om språkträning och lek med bokstäver och ord. Detta
            är en stor brist. Att låta ett barn få växa upp i en språkligt
            understimulerad miljö utan att göra något åt det är detsamma som
            att ge ett barn ett handikapp för livet. Utredning efter utredning
            har visat att barn med bristfälligt ordförråd är utslagna före,
            under och efter skolan. Utredning efter utredning har också visat
            att varken föräldrar eller myndigheter har förstått vikten av
            att barn, ungdom och vuxna skaffar sig ett ordförråd. Det är ett
            faktum att när ordförrådet tryter tar man till våldet. Våld mot
            sig själv och andra, knark, sprit, vandalisering av skolor. Mycket
            av denna protest kommer ur bristande möjligheter att kommunicera
            med omgivningen. Förskolepersonalen kan påverka och utveckla de
            barn som skall bli morgondagens vuxna och skapa morgondagens samhälle.
            Vid sidan av att skapa trygghet och värme är förskolepersonalens
            främsta uppgift förmodligen att jämte föräldrarna ge barnen språket
            och ordförrådet. Det är därför angeläget att socialstyrelsen för
            personalens hjälp till förskolans arbetsplan fogar en temadel
            om språkträning och lek med bokstäver och ord. Med hänvisning
            till det anförda hemställs att riksdagen som sin mening ger regeringen
            till känna att socialstyrelsen snarast bör komplettera arbetsplanen
            för förskolan enligt vad som i motionen anförts med 1. riktlinjer
            för förskolans personlighetspåverkande verksam- het, 2. en temadel
            om språkträning och lek med bokstäver och ord.
          </p>
          <p xml:id="i-XXYSoghZTEBe2gvP9eDfJ8">
            Stockholm den 25 januari 1978 INGRID SUNDBERG (m) INGRID DIESEN
            (m)
          </p>
        </div>
      </div>
    </body>
  </text>
</TEI>
