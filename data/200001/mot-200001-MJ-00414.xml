<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0414/mot_200001_MJ_0414-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            26
          </p>
          <p>
            2000/01 mnr: MJ414 pnr: kd663
          </p>
          <p>
            Motion till riksdagen 2000/01:MJ414
          </p>
          <p>
            av Ester Lindstedt-Staaf (kd)
          </p>
          <p>
            Myndigheters handläggning av fiskodlingsärenden
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om samordning av svenska myndigheter vid fiskodlingsärenden.
          </p>
          <p>
            Motivering
          </p>
          <p>
            Många vattenbrukare har fått uppleva att myndigheter fattar beslut
            utan samordning och ibland utan bra underlag. Följderna drabbar
            vattenbrukaren, inte myndigheten. Detta har observerats även av
            Vattenbruksutredningen, som föreslår åtgärder, som vattenbrukarna
            anser vara steg i rätt riktning. Vattenbrukare har pekat på ett
            par systemfel: 1. Enbart odlad fisk provtas regelmässigt vad avser
            hälsoläget. Vild fisk undersöks helt osystematiskt och bristfälligt
            och således finns inte kunskap om vad som är ”normalt” för vild
            fisk. Detta hindrar inte att staten, via sina myndigheter, fattar
            beslut om att stoppa verksamheten i vattenbruksföretag vid förekomst
            av vissa bakterier eller virus, även om sjuklighet och dödlighet
            ej ökat i odlingen. Stopp i vattenbrukarens verksamhet åsamkar
            företaget stor kostnad. 2. Ett illustrerande exempel på ett företag
            som drabbats av den bristande samordningen mellan myndigheter
            är en odling klassad som yersiniasmittad. Statens veterinärmedicinska
            anstalt kom så småningom fram till att yersinia ej ger sjukdom
            hos fisk, varför Jordbruksverket avförde yersiniaförekomst hos
            odlad fisk från listan för åtgärdskrävande sjukdom. Men Jordbruksverket
            kunde trots det inte friförklara odlingen. Fiskeriverket kunde
            heller inte göra det, eftersom de aldrig haft ärendet. Så småningom
            gav länsstyrelsen tillstånd. Riksdagsrevisorerna eller en utredning
            bör få i uppdrag att granska samspelet mellan olika myndigheter
            knutna till vattenbrukarverksamhet. Myndigheterna bör ha som utgångspunkt
            att vara till hjälp för dem som behöver deras tjänster.
          </p>
          <pb facs="riksdagen-motions-pdf/data/200001/mot_200001_MJ_0414/mot_200001_MJ_0414-0002.pdf"/>
          <p>
            2000/01:MJ414
          </p>
          <p>
            Stockholm den 27 september 2000 Ester Lindstedt-Staaf (kd)
          </p>
          <p>
            27
          </p>
        </div>
      </div>
    </body>
  </text>
</TEI>
