<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00017">
  <teiHeader>
    <fileDesc>
      <titleStmt>
        <title>med anledning av skr. 2010/11:130 Redovisning av AP-fondernas verksamhet t.o.m. 2010</title>
        <author corresp="i-Atz7ai4RJKnyNCwfSAJEeC">av Jonas Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:130 Redovisning av AP-fondernas verksamhet t.o.m. 2010</title>
          <idno type="rdwebb">GY02Fi17</idno>
          <rs type="number">Fi17</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi17/text</ref>
          <ref type="dokument_url_html">http://data.riksdagen.se/dokument/GY02Fi17</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi17</ref>
          <ref type="doc">http://data.riksdagen.se/fil/28F8C59B-F30F-4463-89DF-9837109CBA69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MeQxR3uK7iQW5jhV1NBnP6" type="basedOn"/>
        <correspContext corresp="i-MeQxR3uK7iQW5jhV1NBnP6">
          <ref>Regeringsskrivelse 2010/11:130</ref>
        </correspContext>
        <correspAction xml:id="i-7Tns9DEzbEF9pxenYVXvJ4" type="signed"/>
        <correspContext corresp="i-7Tns9DEzbEF9pxenYVXvJ4">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-FCXtcgAUdrZoA6p4ftopbj" type="referral">
          <date when="2011-06-17"/>
        </correspAction>
        <correspAction xml:id="i-KiSuRvSC2U1iToJNdPmw1v" type="dismissal">
          <date when="2011-06-16"/>
        </correspAction>
        <correspAction xml:id="i-8HRmuBUJdqpYhMH9h4NDoJ" type="dismissal">
          <date when="2011-06-16"/>
        </correspAction>
        <correspAction xml:id="i-MZQgkrQJPj1SsWXzp4TuMT" type="submission">
          <date when="2011-06-15"/>
        </correspAction>
        <correspAction xml:id="i-Y3JmvEeLZv1pqoBNoAUAbd" type="transfer">
          <date when="2011-06-15"/>
        </correspAction>
        <correspAction xml:id="i-3zwd1PiRKcLut5ArEcfpQU" type="assigned"/>
        <correspContext corresp="i-3zwd1PiRKcLut5ArEcfpQU">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Dfpa7axRPdoq6pExUsxPRY">
            Förslag till riksdagsbeslut
          </head>
          <list style="ol">
            <item xml:id="i-2TgCLujBYbWas5JTqySRbV">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med förslag om AP-fondernas riktlinjer för etik och
              miljö.
            </item>
            <item xml:id="i-QhSKVcmJZN63144gdAC2NJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med riktlinjer som reglerar AP-fondernas möjlighet att investera
              i bolag med fossil energi som huvudsaklig inriktning.
            </item>
          </list>
        </div>
        <div type="motContent">
          <head xml:id="i-9REzdYgjeNKTJDhdoyBpEB" type="h1">
            AP-fondernas riktlinjer för etik och miljö
          </head>
          <p xml:id="i-MtAihzWrMsKd9utf7Uq8ft">
            AP-fondernas etiska och miljömässiga hänsyn vid investeringar
            har varit en återkommande fråga i riksdagen. Finansutskottet gjorde
            hösten 2004 uttalanden med innebörden att AP-fondernas kostnader
            samt riktlinjer för miljö och etik borde utvärderas i särskild
            ordning. AP-fondernas kostnader utvärderades under det följande
            året, men riktlinjerna för miljö och etik berördes inte. Utskottet
            utgick från att regeringen i kommande utvärderingar av AP-fondernas
            verksamhet även skulle utvärdera effekterna av fondernas riktlinjer
            för miljö och etik men ansåg då att riktlinjerna borde ha varit
            i kraft under ett antal år för att det skulle vara meningsfullt
            att analysera och utvärdera dem.
          </p>
          <p xml:id="i-YFRk3Wr5VMkeF1dyacTDZA">
            I regeringens skrivelse med redovisning av AP-fondernas verksamhet
            20012005 konstaterades det att fonderna hade verkat med det nya
            regelverket i mer än fem års tid, varför en tillräcklig tidsperiod
            kunde anses ha passerat, och att ett förslag till en utvärdering
            av fondernas riktlinjer för miljö och etik som skulle ha formen
            av en offentlig utredning därför bereddes inom Regeringskansliet.
          </p>
          <p xml:id="i-NFZ7f4HjPQ21y3RJe4o5RE">
            Detta noterades i utskottets betänkande hösten 2006, under rubriken
            om bolags­styrning, och den 29 november 2007 tillsattes en kommitté
            med uppdrag att utvärdera riktlinjerna. Kommitténs betänkande
            redovisades ett år senare, och slutsatsen var att fondernas arbete
            med etik och miljö borde utvecklas. Betänkandet innehåller en
            rad förslag till åtgärder, bl.a. sådant som fonderna själva kan
            och bör ta initiativ till, såsom att skapa en gemensam värdegrund,
            men även sådant som kräver handling från regeringen. Bland dessa
            kan nämnas att föreskrifterna om miljö och etik bör föras in i
            lagen om AP-fonder, att regeringens utnämningspolitik till styrelserna
            bör förändras och att regeringens årliga utvärdering av AP-fonderna
            även bör omfatta arbetet med utveckling inom miljö och etik.
          </p>
          <head xml:id="i-QghQR2ToEZnS6RQpso8xMC" type="h1">
            Regeringens skrivelse
          </head>
          <p xml:id="i-DFyzpUm4C7emYhKQo7CND9">
            I den föreliggande skrivelsen om AP-fondernas verksamhet beskriver
            regeringen bl.a. de mått och steg som första till fjärde AP-fonderna
            sedan föregående års redovisning har vidtagit i arbetet för etiska
            och miljömässiga hänsyn i sin verksamhet. Regeringen konstaterar
            att Etik- och miljöutredningens bedömningar fortfarande är aktuella
            och att det återstår förslag från kommittén som ännu inte genomförts.
            Några åtgärder från regeringens sida förslås dock inte. Miljöpartiet
            motionerade redan förra året om att riktlinjerna för AP-fondernas
            förvaltning behövde ses över.
          </p>
          <p xml:id="i-SuNJWZXucTXb3T8baHh7Tj">
            Under det gångna året har genomförandet av några av de rekommendationer
            kommittén föreslog som möjliga att genomföra inom ramen för nuvarande
            regelverk påbörjats. Bland annat har första till fjärde AP-fonderna
            inom det gemensamma Etikrådet anställt en generalsekreterare som
            svar på utredningens begäran om att tillräckliga resurser ska
            avsättas för fondernas arbete med riktlinjer för miljö och etik.
            Etikrådet har utarbetat ett förslag till värdegrund som, enligt
            regeringens skrivelse, lett till att några av fonderna beslutat
            om ägarpoliyer med utvecklad värdegrund. Utöver detta har emellertid
            inget hänt.
          </p>
          <p xml:id="i-CHLtQigiB41ptP8AuAhqpH">
            Miljöpartiet de gröna anser att AP-fondernas riktlinjer för etik
            och miljö är av stor vikt. Tillsammans tillhör fonderna världens
            sex största statliga pensionsförvaltare. Deras placeringar ger
            effekter, både ur finansiell synpunkt och som signal till andra
            aktörer. Vi menar i likhet med vad som framfördes i utredningen
            (SOU 2008:107) att fondernas hållbarhetsarbete och etiska hänsynstagande
            måste gå längre än att begränsas till compliance, dvs. efterlevnad
            av lagar och konventioner. Vi delar utredningens bedömning att
            om man begränsar sitt etiska ansvar till att följa lagar och regler
            finns egentligen inget behov av någon etikpolicy; etiken är ju
            det som ska ta vid där juridiken tar slut.
          </p>
          <p xml:id="i-TtejmF39us8rt86bB9x8BG">
            Miljöpartiets inställning är att förvaltningen av AP-fonderna
            bör ligga i linje med Sveriges internationella åtaganden i stort
            och med andemeningen i internationella konventioner snarare än
            konventionernas bokstav. Sveriges politik för global utveckling
            utgör en grund för att skapa en koherent politik inom ramen för
            t.ex. fattigdoms­bekämpning och mänskliga rättigheter. Denna värdegrund
            och detta arbetssätt bör även integreras i AP-fondernas strategiska
            förvaltning av pensionsmedel. Att göra så, menar vi, står inte
            i motsättning till det långsiktiga avkastningsperspektivet utan
            är snarare en förutsättning för att säkra vår gemensamma framtid
            och därmed pensionsmedlens långsiktigt positiva utveckling.
          </p>
          <p xml:id="i-3DABqFrf6HTJzqG1Tie8YW">
            Regeringen bör därför snarast återkomma till riksdagen med en
            proposition om AP-fondernas riktlinjer för etik och miljö utifrån
            det betänkande som har lagts fram av Kommittén om AP-fondernas
            etik- och miljöansvar och vad som anförts i den här motionen.
            Detta bör riksdagen ge regeringen till känna som sin mening.
          </p>
          <head xml:id="i-QEofG1Yetj9LcXZcuJdZF1" type="h1">
            Förtroende eller verklighet
          </head>
          <p xml:id="i-Re4vDAVHPoLsLiWWA8dbkx">
            Regeringens handfallenhet hänger möjligen samman med den begränsade
            syn man verkar ha på vikten av riktlinjerna och deras roll. Både
            direktiven till kommittén och skrivelsen präglas av att riktlinjerna
            är viktiga för att upprätthålla allmänhetens förtroende för AP-fonderna.
            Det är bara ur det perspektivet som regeringen ser något behov
            av översyn och åtgärder.
          </p>
          <p xml:id="i-86HppUKiFXvd5HctXFRiZc">
            Miljöpartiet de gröna anser att allmänhetens förtroende för pensionssystemet
            är viktigt, men det är inte det viktigaste. Ofta får institutioner
            det förtroende de förtjänar, och åtgärder som bara syftar till
            att öka förtroendet s.k. window-dressing eller greenwash fungerar
            ofta kontraproduktivt. Folk är inte dumma. Förtroendet för AP-fonderna
            måste byggas underifrån, med verkliga förändringar.
          </p>
          <p xml:id="i-EECULRTNFwptdoEXUuc4DN">
            Syftet med att vidta åtgärder för att skärpa fondernas etik-
            och miljöarbete måste därför vara att verkligen styra placeringarna
            på ett sätt som ger avtryck i verkligheten.
          </p>
          <head xml:id="i-8PbJAotFbG47TFz86oxuXx" type="h1">
            AP-fondernas roll i klimatfrågan
          </head>
          <p xml:id="i-2HgDjPb9pd2YUzRfH8d3G2">
            Av särskild vikt är AP-fondernas investeringar i energisektorn.
            I dag placeras en stor del av AP-fondernas pengar i fossila bränslen.
            Miljöpartiet tycker inte att det är rimligt att svenskarnas pensionspengar
            investeras i verksamheter som bidrar till klimat­förändringar.
            Det är också viktigt att komma ihåg att oljesamhällets effekter
            är långt större än ett varmare klimat. Oljekatastrofen i Mexikanska
            golfen visar att vårt oljeberoende också innebär ett riskabelt
            spel med vår miljö och människors hälsa.
          </p>
          <p xml:id="i-SgjqMxDmWBX5BPzZxKtKLR">
            De fossila bränslenas påverkan på klimatet och miljön ställer
            mänskligheten inför en av de största utmaningarna någonsin vi
            måste minska vår energianvändning och ställa om till förnybara
            och hållbara energikällor. Det investeringsbehov som ligger framför
            oss i förnybar teknik och infrastruktur är ofattbart stort, och
            tiden för handling är nu. Genom objektens höga kostnader och långa
            livslängd är det viktigt att alla nya investeringar går till rätt
            sak; varje krona som investeras i fossila bränslen i dag kommer
            att bidra till klimatförändringar de närmaste 5060 åren. Ur detta
            perspektiv är AP-fondernas investeringar i fossil energiindustri
            problematiska; de bidrar till klimatförändringar och till att
            skapa strukturer som upprätthåller samhällets beroende av fossila
            bränslen i framtiden.
          </p>
          <p xml:id="i-LV5wKYaKvKuv74pbcwp33A">
            Miljöpartiet gjorde 2007 en kartläggning av första till fjärde
            AP-fondernas investeringar i den internationella energisektorn.
            Vi dokumenterade hur mycket av fondernas kapital som satsades
            på fossila energikällor och teknik, och vi jämförde detta med
            fondernas investeringar i förnybar energi. Kartläggningen visade
            att fonderna vid årsskiftet 2007/08 ägde aktier till ett värde
            av ca 46 miljarder kronor i 399 bolag inom den internationella
            energisektorn. Av dessa hade 378 bolag fossila bränslen som sitt
            huvudsakliga verksamhetsområde medan endast 15 hade en inriktning
            mot förnybar energi. Ekonomiskt skedde 98 % av AP-fondernas energiinvesteringar
            i fossil energi.
          </p>
          <p xml:id="i-BV3F8sNGfsnF2ikvgqC1Gz">
            Bland AP-fondernas största aktieinnehav i energisektorn återfanns
            världens största kolproducenter, industrikoncerner som tillverkar
            oljeriggar och annan tung utrustning till offshoreindustrin samt
            bolag som har specialiserat sig på utvinning av oljesand i Kanada,
            en av de mest miljöskadliga verksamheter som finns.
          </p>
          <p xml:id="i-2k2j8mLDdekra53UkSt97q">
            Fondernas investeringar i förnybar energi uppgick samtidigt till
            mindre än 1 miljard kronor, och stora delar av dem kan ifrågasättas
            ur miljösynpunkt. Bland de största investeringarna i förnybar
            energi fanns exempelvis aktier i Wilmar International, världens
            största producent av palmolja.
          </p>
          <p xml:id="i-WbX9KrFpQUkzXCkTRpcTgS">
            Sedan dess har inte mycket hänt. De stora investeringarna i prospektering,
            utvinning och bearbetning av olja och fossil gas fortsätter.
          </p>
          <head xml:id="i-2SvbpkTfV8iYcFiXD6t2Zd" type="h1">
            Nya direktiv
          </head>
          <p xml:id="i-R5HoW4x2zfdLpt6917kEgQ">
            AP-fondernas uppdrag är att förvalta svenskarnas pensionspengar
            och skapa en trygg framtid för medborgarna. I dag används betydande
            belopp till att stödja den mest klimatstörande verksamhet som
            finns samtidigt som investeringarna i förnybar energi är små.
            Miljöpartiet anser att samhällets tillgängliga resurser ska investeras
            i den omställning till ett klimatsmart samhälle som krävs de närmaste
            decennierna; ingenting kan vara mer angeläget. Gemensamt kapital
            t.ex. pensionsfonder och statliga investeringar bör så långt möjligt
            användas för att möjliggöra och påskynda den globala omställningen
            från fossila bränslen till förnybara energikällor. Att investera
            i fossil energi på det sätt fonderna gör, försvårar och försenar
            omställningen. Statens direktiv till fonderna bör därför ändras
            så att fonderna inte ges möjlighet att investera i bolag med fossil
            energi som huvudsaklig inriktning.
          </p>
          <p xml:id="i-CFP9WAiRw3PSAegEPvnwTv">
            På ett etiskt plan är investeringarna också förkastliga. Merparten
            av svenska folket de som de facto äger de pengar som fonderna
            förvaltar är oroade över klimat­förändringarna. Troligen skulle
            få av oss kunna tänka sig att investera i multinationella oljebolag,
            kolgruvor eller oljesand. De investeringar som fonderna gör med
            svenskarnas pensionspengar är ett hot mot framtiden. Det svenska
            folket bidrar ofrivilligt med sina pensionsmedel till fortsatta
            investeringar i en verksamhet som skapar klimat­förändringar och
            undergräver en tryggad framtid.
          </p>
          <p xml:id="i-5DkJUwQnkBGPyP8kJiKVXf">
            Investeringarna strider också mot åtaganden som gjorts av AP-fonderna
            och mot inriktningen av svensk energi- och klimatpolitik, och
            de ger stöd och legitimitet till bolag som vid upprepade tillfällen
            har associerats med korruption, miljöbrott, övergrepp och andra
            brottsliga handlingar inklusive misshandel och mord.
          </p>
          <p xml:id="i-BhsJH6sZwAES2FN73rvQYX">
            Miljöpartiet anser att riktlinjerna för första till fjärde AP-fonderna
            redan i dag ger utrymme för förvaltarna att välja bort fossil
            energi i sin investeringspolicy. Då detta inte sker genom fondernas
            egna beslut är det uppenbart att de etiska riktlinjerna behöver
            skärpas så att fonderna inte ges möjlighet att investera i bolag
            som har fossil energi som sin huvudsakliga verksamhet. Detta bör
            riksdagen ge regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-3AS2MaRktfUN6zA2qk6VTj" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-P8eAGmeHaddooUZ6KY9as9" who="i-3GrPnM5KDKuSxfWxymYNoC">
              Mikaela Valtersson (MP)
            </item>
            <item xml:id="i-4wuYgNCDGjHejy9cPbkVzV" who="i-WG11xmCpAW9nyyXv1sJFAK">
              Helena Leander (MP)
            </item>
            <item xml:id="i-CV7ocjv5HYUg6SyCsJVsqf" who="i-7YbH6oTUwG4Qn94QEVE6as">
              Gunvor G Ericson (MP)
            </item>
          </list>
        </div>
      </div>
    </body>
  </text>
</TEI>
