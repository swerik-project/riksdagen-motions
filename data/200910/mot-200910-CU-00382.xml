<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00382">
  <teiHeader>
    <fileDesc>
      <titleStmt>
        <title>Ångerrätt för näringsidkare</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ångerrätt för näringsidkare</title>
          <idno type="rdwebb">GX02C382</idno>
          <rs type="number">C382</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C382/text</ref>
          <ref type="dokument_url_html">http://data.riksdagen.se/dokument/GX02C382</ref>
          <ref type="dokumentstatus_url_xml">http://data.riksdagen.se/dokumentstatus/GX02C382</ref>
          <ref type="doc">http://data.riksdagen.se/fil/A64514E4-DEA2-4C17-9F21-6A03EC2788A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KdoD9MkDKdVarKvQxuVhuT" type="signed"/>
        <correspContext corresp="i-KdoD9MkDKdVarKvQxuVhuT">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-KHMV2uEu2R9VUYfrfs2Z6b" type="numbering">
          <date when="2009-10-06"/>
        </correspAction>
        <correspAction xml:id="i-Ch2vLeB4umyTEDH15wM8tM" type="submission">
          <date when="2009-10-05"/>
        </correspAction>
        <correspAction xml:id="i-Gfvpsa9VjnMrFbLTKEqWEi" type="transfer">
          <date when="2009-10-05"/>
        </correspAction>
        <correspAction xml:id="i-W3JsVC3hyyoS16y8yYK3qL" type="assigned"/>
        <correspContext corresp="i-W3JsVC3hyyoS16y8yYK3qL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HL9zhcyJnkmJFWRg5J4Qxv" type="motBody">
        <div xml:id="i-gMgLDor6N72TX9hJkkMTa" type="motProposal" subtype="förslag">
          <head xml:id="i-URuGVhGF5baALBKzD9ubFE">
            Förslag till riksdagsbeslut
          </head>
          <list xml:id="i-WEV6CnDr7NPuas1BrChyNu" style="ol">
            <item xml:id="i-Bskoq1PCMzT19k96wiKzAJ">
              Riksdagen tillkännager för regeringen som sin mening vad som
              anförs i motionen om behovet av en ångerrätt för näringsidkare
              vid distansavtal.
            </item>
            <item xml:id="i-6KcLCitKWpzhkTp3vCj6vL">
              Riksdagen tillkännager för regeringen som sin mening vad som
              anförs i motionen om behovet av ett förtydligande av tillämpningsområdet
              för 36 § lagen (1915:218) om avtal och andra rättshandlingar på
              förmögenhetsrättens område.
            </item>
          </list>
        </div>
        <div xml:id="i-MGVR8krVmMEJMURsF93ux4" type="motContent">
          <head xml:id="i-VPztxYfSAefnveXK98UWfP" type="h1">
            Motivering
          </head>
          <p xml:id="i-P2aaqXxioapThL5g95a8UF">
            Även om det stora flertalet företag bedrivs på ett seriöst sätt,
            finns det en grupp företag som ägnar sig åt mer eller mindre omfattande
            oseriös verksamhet, t.ex. fakturaskojeri och användande av oetiska
            försäljningsmetoder. Sådan bluffverksamhet bedöms omsätta flera
            miljarder kronor varje år. Måltavlorna för bluffverksamheten är
            vanligtvis andra företag, även om konsumenter också kan drabbas.
          </p>
          <p xml:id="i-Lso6w9B5yd6Jqv9muuKYrM">
            En arbetsmetod, som uppmärksammats på senare tid, innebär att
            skojarföretaget under ett längre telefonförsäljningssamtal beskriver
            den aktuella varan eller tjänsten på ett visst sätt och ger kundföretaget
            intryck av att den betingar ett visst pris, men när säljaren som
            avslutning spelar in kundens godkännande av beställningen, så
            läser säljaren i bekräftelsemeningen upp ett mycket högre pris.
            Om kunden i det läget inte är mycket uppmärksam, kan det lätt
            hända att kunden genom den inspelade bekräftelsen godtar det högre
            priset. Det finns exempel på företag som på detta sätt förmåtts
            köpa en domänadress för 18 000 kronor, trots att säljaren tidigare
            under samtalet gav intrycket att priset var 2 000 kronor.
          </p>
          <p xml:id="i-Fk2bnPim6xnkin78fMKdGh">
            Ett på detta sätt träffat avtal skulle kunna angripas med stöd
            av ogiltighets- och jämkningsreglerna i lagen (1915:218) om avtal
            och andra rättshandlingar på förmögenhetsrättens område (avtalslagen).
            Exempelvis kan svikligt förledande anses ha förekommit (30 § avtalslagen)
            eller också kan man hävda att det skulle strida mot tro och heder
            att med vetskap om omständigheterna vid avtalets tillkomst åberopa
            avtalet (33 § avtalslagen). Problemet är att det är nära nog omöjligt
            för kunden att bevisa vad säljaren sade under samtalets inledande
            del, eftersom den enda del som finns inspelad är den avslutande
            bekräftelsen. Därför torde det vara svårt för kunden att vinna
            framgång på det här sättet.
          </p>
          <p xml:id="i-UMsgRSk9SWTuKBng13ry76">
            I distans- och hemförsäljningslagen (2005:59) finns regler om
            bland annat telefonförsäljning, som gäller när säljaren är näringsidkare
            och köparen är konsument. I sagda lag 2 kap 7 § stadgas att näringsidkaren
            snarast efter avtalsslutet ska sända konsumenten en bekräftelse,
            som ska innehålla vissa angivna uppgifter, bl.a. varans eller
            tjänstens pris, att ångerrätt föreligger och hur konsumenten ska
            gå till väga för att utöva den. I 2 kap 10 § anges när ångerfristen
            börjar löpa och i 2 kap 9 § stadgas att ångerfristen är 14 dagar.
          </p>
          <p xml:id="i-ozLd3sLzQidYinfqW36FZ">
            Dessa regler är inte tillämpliga när köparen är en näringsidkare.
            I relationer näringsidkare emellan anses parterna i princip vara
            jämbördiga och då har respektive part att slå vakt om sina egna
            intressen, utan att staten ska gripa in med alltför mycket skyddslagstiftning.
            Detta är en rimlig utgångspunkt, men erfarenheten visar att inte
            minst små företag ibland har svårt att tillvarata sina egna intressen
            vid kontakter med skojarföretag. Ensamföretagare eller företag
            som drivs av ägaren och har några få anställda, har inte sällan
            bristande erfarenhet av avtalsförhandlingar och kan ha svårt att
            värja sig mot skojarföretagens metoder.
          </p>
          <p xml:id="i-JEvHFPie8vWUEGEgzmdDrR">
            Ett sätt att motverka den typ av oseriös telefonförsäljning som
            beskrivs ovan skulle kunna vara att göra delar av distans- och
            hemförsäljningslagen i synnerhet reglerna om ångerfrist tillämpliga
            även vid försäljning till andra näringsidkare. Då skulle näringsidkaren
            i ovan beskrivna situationer kunna åberopa sin ångerfrist när
            den skriftliga bekräftelsen kommer näringsidkaren tillhanda och
            det blir uppenbart att priset är avsevärt högre än det pris säljaren
            först förespeglade. En översyn av distans- och hemförsäljningslagen
            bör därför göras med den just sagda inriktningen.
          </p>
          <p xml:id="i-REWpixPPixZ4CGYRj1wxud">
            Sveriges Callcenter Förening och Swedma i samråd med Svensk Handel
            har antagit etiska regler som ska gälla vid samtal till näringsidkare
            i marknadsföringssyfte. Den branschöverenskommelsen är positiv
            och visar på en vilja från telefonförsäljningsbranschens sida
            att motverka oseriösa aktörer. Överenskommelsen innebär även att
            en ångervecka införs, vilket är nytt när det gäller handel mellan
            företag i Sverige. En sådan frivillig överenskommelse binder emellertid
            inte de oseriösa företagen och kan inte åberopas av en näringsidkare
            som råkat ut för ett oseriöst företag. Överenskommelsen kommer
            säkert att förbättra situationen, men den lagändring jag förordar
            behövs ändå.
          </p>
          <p xml:id="i-G5AfYN7YyR9JoXZ7rjU4uF">
            Ett annat sätt att motverka skojarföretagen skulle kunna vara
            att uttryckligen ange att 36 § avtalslagen är tillämplig även
            på avtalsvillkor i avtal mellan två näringsidkare, för att därigenom
            förmå domstolarna att tillämpa paragrafen på ett mer extensivt
            sätt. 36 § avtalslagen stadgar att avtalsvillkor får jämkas eller
            lämnas utan avseende, om villkoret är oskäligt med hänsyn till
            avtalets innehåll, omständigheterna vid avtalets tillkomst, senare
            inträffade förhållanden eller omständigheterna i övrigt. Exempelvis
            skulle paragrafen kunna tillämpas på avtalsvillkoret som gäller
            priset för en tjänst, om priset är helt orimligt i förhållande
            till den vara eller tjänst som tillhandahålls (jämför exemplet
            med domännamnet ovan). Tillämpningsområdet omfattar i och för
            sig samtliga avtalstyper, inklusive avtal mellan näringsidkare,
            men det brukar i juristkretsar anföras att paragrafen i rättspraxis
            kommit att tillämpas tämligen restriktivt på avtal mellan näringsidkare.
            Det finns dock ett antal exempel på att lagrummet har tillämpats
            på näringsidkarrelationer. Gemensamt för många av dessa rättsfall
            är emellertid att det varit en mycket kraftig obalans mellan parternas
            kompetens och resurser. Ett mycket stort företag har stått mot
            ett mycket litet företag, för att uttrycka det på ett förenklat
            sätt. En sådan rättstillämpning ligger i linje med paragrafens
            andra stycke, som lyder: Vid prövning enligt första stycket skall
            särskild hänsyn tagas till behovet av skydd för den som i egenskap
            av konsument eller eljest intager en underlägsen ställning i avtalsförhållandet
            .
          </p>
          <p xml:id="i-L2QsK4hGxoLfhnmmPwfaom">
            Relationen mellan ett skojarföretag och ett seriöst företag kännetecknas
            dock inte nödvändigtvis av en mycket stor obalans när det gäller
            t.ex. ekonomiska resurser eller annat som typiskt konstituerar
            en underlägsen ställning. Det som ger skojarföretaget ett överläge
            är istället just de oseriösa affärsmetoderna. Domstolarna tenderar
            att vara återhållsamma med att tillämpa paragrafen på avtal mellan
            näringsidkare, om inte den ena parten befinner sig i en klassisk
            underlägsen ställning. Genom att i lagtexten uttryckligen ange
            exempelvis att paragrafen även är tillämplig utan begränsning
            på avtal mellan näringsidkare, skulle man kunna påverka domstolarna
            så att de blir mer benägna att tillämpa paragrafen på avtal mellan
            näringsidkare. Man kan säga att det handlar om att förtydliga
            tillämpningsområdet för paragrafen. Det handlar inte om att utvidga
            tillämpningsområdet, eftersom lagrummet redan idag i princip är
            tillämpligt på alla sorters avtal. Mot bakgrund av inte minst
            skojarbranschens utveckling förefaller det finnas goda skäl för
            en utveckling av nu beskrivet slag. En sådan justering av 36 §
            avtalslagen måste givetvis föregås av en noggrann utredning, med
            tanke på att avtalslagen är ett av de mest grundläggande lagverken
            för vårt ekonomiska liv.
          </p>
          <p xml:id="i-JcghRv9YZkomTLgojVScYf">
            Riksdagen tillkännagav våren 2005 som sin mening för regeringen
            att frågan om ökade möjligheter att jämka oskäliga avtal mellan
            näringsidkare bör utredas, vilket ligger i linje med yrkande 2
            i denna motion. Regeringen överväger fortfarande hur detta ska
            genomföras, varför ett förnyat tillkännagivande förefaller vara
            påkallat.
          </p>
        </div>
        <div xml:id="i-SsdCEmuyWQG2f6QiZsjrbs" type="signatureBlock">
          <list xml:id="i-3wyp5NadFnPLw2LQSu8KHE">
            <item xml:id="i-W3Y6mkdD8UNhdT1kFxnw8f" who="i-BZ7PcK8D1efvHXsafGEMKE" type="signature">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
