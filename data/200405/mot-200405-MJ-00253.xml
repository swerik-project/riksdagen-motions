<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_253/mot_200405_MJ_253-0001.pdf"/>
      <pb facs="riksdagen-motions-pdf/data/200405/mot_200405_MJ_253/mot_200405_MJ_253-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ253 pnr: m1340
          </p>
          <p>
            Motion till riksdagen 2004/05:MJ253
          </p>
          <p>
            av Marietta de Pourbaix-Lundin (m)
          </p>
          <p>
            Tvångsmatning av djur
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av att regeringen i internationella forum arbetar
            för att tvångsmatning av djur förbjuds.
          </p>
          <p>
            Motivering
          </p>
          <p>
            I en rapport från februari 2000, sammanställd av djurskyddsorganisationerna
            Advocates for animals och World Society for the Protection of
            Animals, redovisas alarmerande siffror om att produktionen av
            gåslever ökar i världen. Siffrorna är särskilt alarmerande mot
            bakgrund av det stora djurplågeri som produktionen är förknippad
            med. Romtraktaten stadgar att djur är kännande varelser. Medlemsstaterna
            har skyldighet att ta full hänsyn till detta. Enligt min uppfattning
            kan inte företeelser såsom produktion av gåslever och tvångsmatning
            leva upp till traktatens stadgande. Produktionen av gåslever sker
            genom att gäss tvångsmatas tre gånger per dag med en blandning
            av majs, fett och salt. Under varje ”matning” tvingar man i djuren
            upp till ett halvt kilo föda under några fåtal sekunder. 80 procent
            av de gäss som hålls för gåsleverproduktion hålls i små burar,
            i vilka de inte kan röra sig, stå upp eller sträcka på vingarna.
            I slutet av tvångsmatningsperioden har gässens lever svällt upp
            till tio gånger sin normala storlek. Under 1998 producerades det
            ca 16 800 ton gåslever. De största producenterna var Frankrike
            (13 100 ton), Ungern (2 100 ton) och Bulgarien (800 ton). Enligt
            min mening bör regeringen bedriva ett intensivt arbete i internationella
            forum för ett förbud mot produktion av gåslever och tvångsmatning
            av djur. Inom EU har till exempel Danmark, Tyskland och Luxemburg
            förbjudit tvångsmatning av djur. Andra länder, exempelvis Sverige
            och Finland, har portalparagrafer i sina djurskyddslagar som indirekt
            omöjliggör tvångsmatning.
          </p>
          <pb facs="riksdagen-motions-pdf/data/200405/mot_200405_MJ_253/mot_200405_MJ_253-0002.pdf"/>
          <p>
            2004/05:MJ253
          </p>
          <p>
            Under tidigare utskottsberedning av motioner har regeringen framfört
            att man driver frågan om att tvångsmatning av djur bör förbjudas
            i lämpliga sammanhang. Enligt min mening är det önskvärt att regeringen
            tydligare anger hur man arbetar med frågan. Det är också önskvärt
            att riksdagen ger sin mening tillkänna för regeringen om behovet
            av att regeringen tydligt driver den frågan i internationella
            forum, inte minst inom ramen för EU-samarbetet.
          </p>
          <p>
            Stockholm den 27 september 2004
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
