<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01814">
  <teiHeader>
    <fileDesc>
      <titleStmt>
        <title>om viss översyn av medbestämmandelagen</title>
        <author>av Bo Siegbahn m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om viss översyn av medbestämmandelagen</title>
          <idno type="rdwebb">G3021814</idno>
          <rs type="number">1814</rs>
          <ref type="dokument_url_text">http://data.riksdagen.se/dokument/G3021814/text</ref>
          <ref type="dokument_url_html">http://data.riksdagen.se/dokument/G3021814</ref>
          <ref type="dokumentstatus_url_xml">http://data.riksdagen.se/dokumentstatus/G3021814</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9D97X6fo9to7QoKCna8LuM</idno>
            <name>BO SIEGBAHN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4u6RX5fG6QAwB5JHe16ZTV</idno>
            <name>ERIK HOVHAMMAR</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>ROLF CLARKSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dry1FAHX6mJFKkixsa3p11" type="signed"/>
        <correspContext corresp="i-Dry1FAHX6mJFKkixsa3p11">
          <note type="signatory" corresp="i-9D97X6fo9to7QoKCna8LuM"/>
          <note type="signatory" corresp="i-4u6RX5fG6QAwB5JHe16ZTV"/>
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-ZyvGjLNqgpFpKbCbQnZSM"/>
          <note type="signatory" corresp="i-8hxDNLW9NgYYqBHg8RCZcj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1814/mot_197980__1814-001.pdf"/>
      <fw xml:id="i-6B7pBNm6ADPz7JrTeVsSqn">
        Motion 1979/80:1814
      </fw>
      <div xml:id="i-SvwQ2HwerfV6KEzZLDB6PT" type="motHeader">
        <div xml:id="i-V6YHdNDDEUVyG6TXKCMiRD" type="motTitle"/>
        <div xml:id="i-UeLMBY6ZG3pwFkXVDArQZ" type="motSubmissionInfo"/>
      </div>
      <div xml:id="i-QAoTGw3T6w8yFrx1VdsmhW" type="motBody">
        <div xml:id="i-DidcV5HNYg7sGANM7Wx6P3">
          <p xml:id="i-VVmR5QDtHTtAgv4Jzphz3c">
            av Bo Siegbahn m. fl. om viss översyn av medbestämmandelagen
          </p>
          <p xml:id="i-AmfN5XaokYhajHCA8iTjCq">
            38-40 $$ i lagen om medbestämmande i arbetslivet reglerar arbetsgivarens
            möjligheter att låta någon utföra arbete för hans räkning eller
            i hans verksamhet utan att denne är arbetstagare hos honom. Enligt
            38 $ föreligger normalt skyldighet för arbetsgivare att på eget
            initiativ förhandla med arbetstagarorganisation i förhållande
            till vilken han är bunden av kollektiv- avtal för sådant arbete
            (primär förhandlingsrätt). Har sådan förhandling ägt rum kan den
            centrala arbetstagarorganisationen enligt 39 $ inlägga sitt veto
            mot åtgärdens beslutande eller verkställande under förutsättning
            att ”den av arbetsgivaren påtänkta åtgärden kan antas medföra
            åsidosättande av lag eller av kollektivavtal för arbetet eller
            att åtgärden annars strider mot vad som är allmänt godtaget inom
            parternas avtalsområde”. ”Om arbetstagarorganisa- tionen saknar
            fog för sin ståndpunkt” inträder enligt 40 $ ej förbud. Dessa
            paragrafer innebär på sitt område en mycket långtgående reglering
            av förhållandet mellan parterna på arbetsmarknaden. Med hänsyn
            härtill är det så mycket märkligare att arbetsrättskommittén i
            sin utredning aldrig upptog något förslag eller hade någon realbehandling
            rörande dessa frågor. Inte heller berördes de i reservationer
            till utredningen. Det var först genom propositionen som denna
            lagstiftning aktualiserades, och detta skedde utan något som helst
            remissförfarande. Under riksdagsbehandlingen väcktes flera motioner.
            I en moderat partimotion, 1975/76:2494, hemställdes att berörda
            tre paragrafer skulle utgå. I en borgerlig trepartimotion, 1975/76:2452,
            hemställdes att orden ”eller att åtgärden annars strider mot vad
            som är allmänt godtaget inom parternas avtalsområde” i 39 $ skulle
            utgå. Båda motionerna avslogs av riksdagsmajoriteten. Bakgrunden
            till denna lagstiftning är förekomsten, lokalt och inom vissa
            yrken, av s. k. grå arbetskraft, varmed väsentligen avses arbetskraft
            som engageras utan att sociala avgifter betalas och kanske ofta
            också utan att vederbörande arbetstagare erlägger skatt för hela
            den uppburna inkomsten. Här har onekligen rått en del missförhållanden,
            som det från statens och det allmännas synpunkt är viktigt att
            komma till rätta med. Ett skatteproblem bör dock lösas med åtgärder
            och lagstiftning som direkt berör just detta område. På senare
            tid har också en utbyggnad av skatteväsendets kontroll- system
            skett. Detta har medfört uppdagandet av organiserad skattesvindel
            på flera håll i landet och vederbörlig lagföring. Det är rimligt
            att förvänta sig att dessa åtgärder kommer att verka hämmande
            på skattebrott av denna typ i framtiden. Det är emellertid under
            alla förhållanden endast på dessa vägar
          </p>
          <pb facs="riksdagen-motions-pdf/data/197980/mot_197980__1814/mot_197980__1814-002.pdf"/>
          <fw xml:id="i-HqLE9QNGnAhQ5yQTb2A4Pd">
            Mot. 1979/80:1814 10
          </fw>
          <p xml:id="i-M2Gba9okhBTguBQXHiaVSW">
            som rättsefterlevnad skall upprätthållas. Det är därför principiellt
            ytterligt betänkligt att man i ett helt annat lagområde, nämligen
            arbetsrätten, fört in regler som har sin betydelse för ett väsensskilt
            område. Det riktiga hade därför varit att redan av detta skäl
            avslå propositionen i vad avser berörda paragrafer. Minst lika
            viktiga är de konsekvenser som lagstiftningen kan få på arbetslivets
            område. Dåvarande inrikesutskottet visade i sitt betänkande 1975/76:45
            en uppseendeväckande verklighetsuppfattning: Man förklarade med
            anledning av ovannämnda trepartimotion att ”vetorätten får således
            inte utövas på det sätt som befaras i trepartimotionen 2452. Seriösa
            entreprenader får inte förhindras med stöd av de aktuella reglerna,
            lika litet som bestämmelserna får användas för att styra över
            ett arbete från ett avtalsområde till ett annat. Veto som används
            på ett sådant sätt är inte giltigt och kan föranleda skadestånd
            för arbetstagarorga- nisationen. Med det anförda har utskottet
            besvarat motionen 2452. Någon ändring i den föreslagna lagtexten
            kan inte anses behövlig.” Med anledning av motionen 1977/78:1664
            i samma ämne åberopade arbetsmarknadsutskottet i sitt betänkande
            1978/79:11 dåvarande inrikesut- skottets ovan citerade betänkande
            och tillade:
          </p>
          <p xml:id="i-BiqEnN4VzHD9tHPHqGuvTj">
            Det är riktigt som motionärerna hävdar att MBL:s regler om facklig
            vetorätt vid entreprenadavtal har till uttryckligt syfte att vara
            ett medel för att komma åt användningen av grå arbetskraft och
            därmed sammanhängande svårbemästrade problem. Däri ligger en klar
            begränsning av bestämmelser- nas tillämpningsområde. Inrikesutskottet
            framhöll vid lagens tillkomst med anledning av motioner om avskaffande
            eller inskränkning av vetorätten, att seriösa entreprenader inte
            får hindras med stöd av de aktuella bestämmel- serna, lika litet
            som bestämmelserna får användas för att styra över ett arbete
            från ett avtalsområde till ett annat. Utskottet påpekade vidare
            att veto som används på sådant sätt inte är giltigt och kan föranleda
            skadestånd för arbetstagarorganisationen. Det bör också tilläggas
            att de aktuella reglerna är dispositiva och alltså kan modifieras
            genom avtal. I den första av de få tvister om entreprenader som
            hittills har prövats av arbetsdomstolen har ett fackförbund ålagts
            att utge skadestånd för att det hade missbedömt innebörden av
            MBL:s bestämmelser. I de fall målen har fått motsatt utgång och
            arbetsgivaren har befunnits skadeståndsskyldig var det vid ett
            tillfälle fråga om anlitande av en entreprenör som bedrev olaga
            arbetsförmedling, dvs. en straffbar verksamhet. Med hänsyn till
            vad ovan redovisats kan utskottet inte biträda motionens förstahandsyrkande
            om avskaffande av bestämmelserna om facklig veto- rätt.
          </p>
          <p xml:id="i-8W1ma2SazKGHofKnahvUqj">
            Det framstår sålunda klart att syftet med ifrågavarande lagbestämmelser
            endast är att försvåra och förhindra verksamheten för företag
            som använder sig av grå arbetskraft. Mot den bakgrunden är det
            så mycket mer betänkligt att man i lagtexten använt den luddiga
            generalklausulen ”vad som är allmänt godtaget” och stadgandet
            i 40 $ att vetorätten inte gäller om arbetstagaror- ganisation
            saknar fog för sin ståndpunkt. Sådana bestämmelser inbjuder i
            sig till missförstånd och missbruk.
          </p>
          <pb facs="riksdagen-motions-pdf/data/197980/mot_197980__1814/mot_197980__1814-003.pdf"/>
          <fw xml:id="i-QuyWpRJbdPgypN8H2VunY3">
            Mot. 1979/80:1814 11
          </fw>
          <p xml:id="i-Mxa4k2kP8LjEZREbqn8Dtb">
            Det mest betänkliga är dock de missförhållanden som i skuggan
            av denna lagstiftning utvecklar sig — där frågorna sålunda inte
            går till rättslig prövning. Vilken arbetsgivare vågar i dag med
            kunskap om de stora skadestånd de kan ådömas lita på att hans
            bedömning av vad som saknar fog skall godtas av arbetsdomstolen?
            Det har redan kommit till allmänhetens kännedom en ganska rik
            flora av fackliga bojkotter mot entreprenörer som helt saknar
            stöd i lagstiftningen. Det rör sig här om fall där rättelse kunnat
            nås när arbetsgivaren, ofta med hjälp av sina organisationer,
            protesterat. En oändligt mycket större grupp omfattar säkerligen
            alla de fall där arbetsgiva- ren så småningom böjt sig för det
            egna fackets krav utan att föra frågan vidare. En allvarlig konsekvens
            av den nuvarande lagstiftningen är också att en entreprenör som
            på grund av veto från facket i det företag som övervägt att anlita
            honom icke har rätt att föra talan i dessa frågor inför AD och
            att han sålunda är helt utlämnad till godtycke eller beställarens
            vilja att insistera på sina rättigheter att inom lagens ram välja
            entreprenör. Stötande för rättskänslan är också att entreprenören
            mycket sällan, om ens någonsin, får reda på att han bojkottats
            av facket. Det vore ett minimalt krav att facket tillika med beställarföretaget
            skulle vara skyldigt att meddela en entreprenör om denne utsätts
            för uteslutning av ifrågavarande slag. I motionen 1978/79:2062
            lämnades en del exempel på de missbruk som förekommit på förevarande
            område och vilka i en del fall förts vidare till arbetsdomstolen.
            Under det gångna året har flera liknande fall inträffat, men det
            torde inte vara nödvändigt att här ånyo exemplifiera det betänkliga
            i lagstiftningen från rättssäkerhetssynpunkt. Arbetsmarknads-
            och inrikesutskottens ovan återgivna uttalanden om att ”de aktuella
            reglerna är dispositiva och alltså kan modifieras genom avtal”
            synes sakna större relevans i sammanhanget. För befrielse från
            skyldigheten att iaktta de berörda bestämmelserna krävs en överenskommelse
            härom i kollektivavtal. Det synes uppenbart att arbetstagarsidan
            icke kommer att gå med på sådana krav, och dessa bestämmelser
            är därför endast av teoretiskt intresse. Vid sidan av de från
            rättslig synpunkt betänkliga konsekvenserna av den berörda lagstiftningen
            finns samhällsekonomiska synpunkter av ännu större vikt. Det existerar
            i dag en stark tendens bland anställda såväl hos staten och kommunerna
            som inom det privata näringslivet att för sin egen organisation
            bibehålla eller tillskansa sig arbetsuppgifter som från rationell
            synpunkt borde ombesörjas av specialiserade företag. Det är omöjligt
            att mer exakt konkretisera vilka merkostnader som här uppstår
            för det svenska samhället och den svenska samhällsekonomin. Bara
            inom den offentliga städverksam- heten torde kostnadsfördyringen
            uppgå till närmare en miljard kronor; och för samhället som helhet
            rör det sig säkerligen om flera tiotal miljarder. I nuvarande
            allvarliga ekonomiska läge måste icke minst dessa synpunkter tillmätas
            stor betydelse.
          </p>
          <pb facs="riksdagen-motions-pdf/data/197980/mot_197980__1814/mot_197980__1814-004.pdf"/>
          <fw xml:id="i-Cif8JxauvpL29pM2tNMS6B">
            Mot. 1979/80:1814 12
          </fw>
          <p xml:id="i-TTaMiLsMM3E41ZUBzksTto">
            Vid föregående års behandling i arbetsmarknadsutskottet framhöll
            utskottet ”att en ny arbetsrättskommitté tillsatts. På denna ankom
            att föreslå de förändringar som kommittén finner påkallade. Kommittén
            har alltså möjlighet att utan särskilt initiativ från riksdagens
            sida ta upp problem av det slag motionärerna anser föreligga.”
            Ett studium av direktiven för den nya arbetsrättskommittén ger
            dock vid handen att detta knappast varit den dåvarande socialdemokratiske
            departementschefens avsikt. Andan i dessa direktiv är i stället
            att man skall arbeta på ett utvidgande av de nu gällande bestämmelserna.
            Att direktiven uppfattas på detta sätt visas också av det faktum
            att enligt uppgift den nya arbetsrättskommittén icke upptagit
            och icke avser att ta upp de här nämnda frågorna, trots att den
            nu varit verksam i över tre år. Mot bakgrund av det anförda hemställs
            att riksdagen hos regeringen anhåller att motionen överlämnas
            till den nya arbetsrättskommittén för beaktande.
          </p>
          <p xml:id="i-JjSM72tN19VkEyGCnmaxRu" type="date">
            Stockholm den 25 januari 1980
          </p>
          <p xml:id="i-9xPFBrQs4bjmuQE5kMWA3r">
            BO SIEGBAHN (m) ERIK HOVHAMMAR (m) GUNNAR OSKARSON (m) JOAKIM
            OLLÉN (m) ROLF CLARKSON (m)
          </p>
        </div>
      </div>
    </body>
  </text>
</TEI>
