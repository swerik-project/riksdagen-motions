<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-02896">
  <teiHeader>
    <fileDesc>
      <titleStmt>
        <title>Kontroll av och förbud mot konfessionella friskolor</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2896 av Markus Wiechel (SD)</title>
          <idno type="rdwebb">H8022896</idno>
          <rs type="number">2896</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8022896/text</ref>
          <ref type="dokument_url_html">http://data.riksdagen.se/dokument/H8022896</ref>
          <ref type="dokumentstatus_url_xml">http://data.riksdagen.se/dokumentstatus/H8022896</ref>
          <ref type="docx">http://data.riksdagen.se/fil/E1155171-F339-4564-8A9E-F08BF6E91773</ref>
          <ref type="pdf">http://data.riksdagen.se/fil/EC0067F1-9E14-435A-9D1A-2193017E150B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ix3xegxFa34ha4BCBThUe" type="signed"/>
        <correspContext corresp="i-ix3xegxFa34ha4BCBThUe">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-2VTN3SihAUEqC7cQ1j8erT" type="submitted">
          <date when="2020-10-06"/>
          <time when="10:10:21"/>
        </correspAction>
        <correspAction xml:id="i-StNBGfGv3VpSKBvC4DF4vZ" type="reviewed">
          <date when="2020-10-06"/>
          <time when="10:40:34"/>
        </correspAction>
        <correspAction xml:id="i-CXjMjimmb2TQJMLRKKdHA1" type="referred">
          <date when="2020-10-14"/>
        </correspAction>
        <correspAction xml:id="i-JxpET9sekdXsqKdABwAny8" type="assigned">
          <date when="2021-09-01"/>
          <time when="15:33:56"/>
        </correspAction>
        <correspContext corresp="i-JxpET9sekdXsqKdABwAny8">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-S6gyRYLEeBJUH7awRcaK6w" type="behandlas_i"/>
        <correspContext corresp="i-S6gyRYLEeBJUH7awRcaK6w">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:2896 av Markus Wiechel (SD) Kontroll
          av och förbud mot konfessionella friskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-D51JkhSfMDYTq18EosVfs3">
            Förslag till riksdagsbeslut
          </head>
          <list style="ol">
            <item xml:id="i-826xj8MTpmwyqw3RWrdkvN">
              Riksdagen ställer sig bakom det som anförs i motionen om ett
              stopp för konfessionella friskolor i Sverige och tillkännager
              detta för regeringen.
            </item>
            <item xml:id="i-F1LTZFRC9J8zWUcWRsGYsK">
              Riksdagen ställer sig bakom det som anförs i motionen om ett
              stopp för religiösa trossamfund att få driva skolor och tillkännager
              detta för regeringen.
            </item>
            <item xml:id="i-4k4KYNmaBL4sgApXX6whud">
              Riksdagen ställer sig bakom det som anförs i motionen om att
              ge Skolinspektionen i uppdrag att granska skolor som drivs av
              trossamfund eller har en nära koppling till sådana, och detta
              tillkännager riksdagen för regeringen.
            </item>
            <item xml:id="i-4zMxgDmwTjbhwndbAQmSC8">
              Riksdagen ställer sig bakom det som anförs i motionen om att
              regeringen bör utreda vilka ekonomiska band som finns mellan offentligt
              finansierade trossamfund och vissa friskolor och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WKEdbNhE8qWxhwiLwUedv8" type="h1">
            Förbud mot konfessionella friskolor
          </head>
          <p xml:id="i-9TqkYvLggquFX7A7rxHeDJ">
            Sverige har ända tills nyligen varit förhållandevis förskonat
            från religiös fanatism. Vi har likaså till stor del sluppit hedersrelaterade
            företeelser, kvinnoförtryck, antisemitism eller andra intoleranta
            inslag som är vanliga i områden som till stor del präglas av religion.
            Detta ska vi vara glada för.
          </p>
          <p xml:id="i-LEJhfM3oBJknGd5skrhnwx">
            Det sekulära samhället har i Sverige vuxit fram till stor del
            just för att vetenskap snarare än religion har legat i fokus i
            utbildningsväsendet. Särskilt i en tid då mängder av människor
            från andra delar av världen sökt sig till Sverige är det viktigt
            att hålla fast vid denna linje då många kommer från samhällen
            med en helt annan kultur och ett helt annat sätt att se på jämställdhet,
            likabehandling eller religionsfrihet. Vi kan på intet sätt låta
            tro gå före vetenskap eller acceptera att grupper med människor
            förpassas till en gemenskap som baseras på religiös fundamentalism.
            Samhället behöver idag verktyg för att minska segregationen, inte
            öka den, varför konfessionella skolor är direkt olämpliga.
          </p>
          <p xml:id="i-RXxkhzsfuCGjRjzC8QRUqF">
            Skolan ska vara en fridfull plats där barn och ungdomar får en
            chans att växa upp samtidigt som de får chansen att få kunskap
            om livet och dess utmaningar. Skolan ska med andra ord ge samtliga
            elever rätt till en allsidig kunskap utan religiös påverkan, och
            utbildningen ska vara baserad på vetenskap.
          </p>
          <p xml:id="i-8SBvrTbjXkkM5xi7EzFy3S">
            Våra elever ska tidigt få en likvärdig utbildning där de fostras
            till ansvarstagande, demokratiskt medvetna medborgare. Många föräldrar
            väljer dock att placera sina barn i skolor baserat på ambitionen
            att ge dem en specifik kulturell eller religiös värdegrund. När
            så är fallet är det extra viktigt att se till att unga nyanlända
            får en värdig chans att snarare etablera sig i Sverige och bli
            en del av det svenska samhället. Då kan vi inte acceptera en utveckling
            mot att vissa skolor blir en samlingspunkt för barn med utländsk
            bakgrund, där svenska inte är det vanligaste modersmålet och där
            svensk kultur inte är normen. Just den sortens utveckling gör
            att många isoleras från det svenska samhället med ett ökat utanförskap
            som följd.
          </p>
          <p xml:id="i-NXn3uDtjjPda4qYHPArEKy">
            I läroplanen om skolans värdegrund och uppdrag står följande:
          </p>
          <p xml:id="i-UrZbUQaohyK8HgkjCHqKi">
            Människolivets okränkbarhet, individens frihet och integritet,
            alla människors lika värde, jämställdhet mellan kvinnor och män
            samt solidaritet med svaga och utsatta är de värden som skolan
            ska gestalta och förmedla. I överensstämmelse med den etik som
            förvaltats av kristen tradition och västerländsk humanism sker
            detta genom individens fostran till rättskänsla, generositet,
            tolerans och ansvarstagande. Undervisningen i skolan ska vara
            icke-konfessionell.
          </p>
          <p xml:id="i-HUx8J5jfR5BAaKaoF5cWtf">
            Vidare står det:
          </p>
          <p xml:id="i-TZpUEzwReHUz4MxvM4VggW">
            Skolan ska främja förståelse för andra människor och förmåga
            till inlevelse. Omsorg om den enskildes välbefinnande och utveckling
            ska prägla verksamheten. Ingen ska i skolan utsättas för diskriminering
            på grund av kön, etnisk tillhörighet, religion eller annan trosuppfattning,
            könsöverskridande identitet eller uttryck, sexuell läggning, ålder
            eller funktionsnedsättning eller för annan kränkande behandling.
            Sådana tendenser ska aktivt motverkas. Främlingsfientlighet och
            intolerans måste bemötas med kunskap, öppen diskussion och aktiva
            insatser.
          </p>
          <p xml:id="i-5eoo2eVgbkmXXbQkTSsnaC">
            Trots att läroplanen innehåller tydliga texter om grundläggande
            svenska värden har Sverige idag över 60 så kallade konfessionella
            friskolor. Utöver detta antal har Skol­inspektionen i uppgift
            att ta ställning till ett antal ansökningar om nyetableringar.
            Med tanke på hur verkligheten ser ut runt om i landet är det tydligt
            att läroplanen inte följs då det är mycket svårt att motarbeta
            religiös påverkan eller finna olämpliga värderingar enbart genom
            ett fåtal inspektioner.
          </p>
          <p xml:id="i-8HARyw3P4kU1vkzVbzY7zC">
            För att säkerställa en fungerande inkludering av nyanlända och
            deras barn i sam­hället samt stärka de humanistiska delarna av
            läroplanen bör regeringen därför förbjuda samtliga konfessionella
            friskolor i Sverige. Eftersom det likaså finns skolor som formellt
            sett inte är konfessionella friskolor men ändå drivs direkt eller
            indirekt av trossamfund bör regeringen likaså förbjuda trossamfund
            att driva skolor då dessa uppenbart kan påverkas i en religiös
            riktning.
          </p>
          <head xml:id="i-35auC6hFdFA7KyWWtp7S3S" type="h2">
            Granska skolor som drivs av trossamfund
          </head>
          <p xml:id="i-39FtjEQ57HmPu9U5J1Nacu">
            Skolan ska vara en plats för barn och unga att utbilda sig och
            bli vuxna. Det ska vara en trygg plats som står nära grundläggande
            svenska värderingar om frihet, demokrati, jämlikhet, jämställdhet
            och respekt för olikheter. Det ska inte vara en plats där indoktrinering
            eller rekrytering till odemokratiska och våldsförhärligande ideologier
            frodas. Under tiden vi har konfessionella skolor i Sverige är
            det oerhört viktigt att kontrollen av dessa är omfattande.
          </p>
          <p xml:id="i-PserH3QfsfmkbKsP26MRb1">
            De senaste åren har vi dessvärre kunnat se hur hundratals svenskar
            sökt sig till konfliktområden i Syrien och Irak för att slåss
            med våldsamma islamistiska grupperingar. Resenärerna delar en
            trohet till extremt våldsamma, intoleranta och människofientliga
            åsikter som frodas genom breda islamistiska nätverk. Ett tydligt
            exempel på en kommun där religiös fundamentalism gror är Göteborgs
            kommun, som med råge har flest jihadresenärer trots stora satsningar
            för att motverka detta. Göteborg råkar även vara en kommun med
            utbyggda islamistiska nätverk som samarbetar och drar nytta av
            offentliga medel som används för utbildning och spridning av radikala
            religiösa budskap.
          </p>
          <p xml:id="i-3GqkwyqzS1ieSvQisDbwvd">
            En viktig del för att rekryteringarna ska kunna fortgå och för
            att unga ska ta till sig detta tankesätt är att i ett tidigt skede
            hela tiden låta hjärntvätta människor, då inte helt sällan barn
            och unga som är lättpåverkade. Det är inte bara i Göteborg vi
            kan se denna företeelse. En stor del av de trossamfund som verkar
            i Sverige har kopplingar till svenska terrorister och bedriver
            också andra verksamheter, såsom skolor. I vissa av dessa kan vi
            se skolpersonal som är direkt eller indirekt ansluten till organisationer
            som stödjer våldsbejakande och islamistiska grupper. Här har vi
            ett grundläggande problem som kan och omedelbart måste åtgärdas.
          </p>
          <p xml:id="i-3kwZqC8ntp2t8MoUDjaiPK">
            Regeringen bör ge Skolinspektionen i uppdrag att granska samtliga
            skolor som drivs av eller har en nära koppling till trossamfund.
            Eftersom ekonomin är viktig för religiöst fundamentalistiska grupper
            bör regeringen likaså utreda vilka ekonomiska band som finns mellan
            å ena sidan offentligt finansierade trossamfund och å andra sidan
            vissa friskolor som på pappret inte styrs av trossamfund men som
            ändå har starka kopplingar till sådana.
          </p>
        </div>
        <div type="motSignatures">
          <list>
            <item xml:id="i-PkujUXGX3x55NGcHUFbNg">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
