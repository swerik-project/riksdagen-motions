<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-KU-00366">
  <teiHeader>
    <fileDesc>
      <titleStmt>
        <title>Nya EU-avtal och folkomröstning</title>
        <author corresp="i-KFLLBh5CxVpZkUZaHy3pAz">av Margit Gennser (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya EU-avtal och folkomröstning</title>
          <idno type="rdwebb">GO02K366</idno>
          <rs type="number">K366</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GO02K366/text</ref>
          <ref type="dokument_url_html">http://data.riksdagen.se/dokument/GO02K366</ref>
          <ref type="dokumentstatus_url_xml">http://data.riksdagen.se/dokumentstatus/GO02K366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S7BYhunFqQ95rZt6iBVerR" type="signed"/>
        <correspContext corresp="i-S7BYhunFqQ95rZt6iBVerR">
          <note type="signatory" corresp="i-KFLLBh5CxVpZkUZaHy3pAz"/>
        </correspContext>
        <correspAction xml:id="i-4jdERBC8PthRkZaUaQ9M8u" type="reviewing">
          <date when="2000-10-11"/>
        </correspAction>
        <correspAction xml:id="i-88rfsA8SBjZhCUksrVFyod" type="referral">
          <date when="2000-10-11"/>
        </correspAction>
        <correspAction xml:id="i-71nVpwX7b4eJwwK5xecjUS" type="dismissal">
          <date when="2000-10-11"/>
        </correspAction>
        <correspAction xml:id="i-P1SQ8ynv7gYru9QhjwVPkz" type="submission">
          <date when="2000-10-05"/>
        </correspAction>
        <correspAction xml:id="i-FJUrAao9op6w8TNokxDJVa" type="referral">
          <date when="2000-10-11"/>
        </correspAction>
        <correspAction xml:id="i-Apzm1ZsbmhzPdmUqcDR2qf" type="dismissal">
          <date when="2000-10-11"/>
        </correspAction>
        <correspAction xml:id="i-5yBXbosnSGLqADYvG4XZBk" type="submission">
          <date when="2000-10-05"/>
        </correspAction>
        <correspAction xml:id="i-C2FvaZ8RtTLC1FxqMivZBR" type="assigned"/>
        <correspContext corresp="i-C2FvaZ8RtTLC1FxqMivZBR">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_K_0366/mot_200001_K_0366-0001.pdf"/>
      <div xml:id="i-Qb3sMYEbNnDHNszYtbLt4z" type="motHeader">
        <div xml:id="i-9WPj9GofU978HACq75FwtW" type="motTitle"/>
        <div xml:id="i-HQWZXKjdZo6SPEBQCrasT9" type="motSubmissionInfo"/>
      </div>
      <div xml:id="i-WCW2pUxwHz8AraMay3yncB" type="motBody">
        <div xml:id="i-7HDnm2LpbSxQYUvWEW7C7y">
          <p xml:id="i-63UndupDiGeFLuc9dyUnmX">
            2000/01 mnr: K366 pnr: m750
          </p>
          <p xml:id="i-4NvbPJnBboYM2AQqWFXDtU">
            Motion till riksdagen 2000/01:K366
          </p>
          <p xml:id="i-AxSnWr4ZjCCwR4HvTvJCWd">
            av Margit Gennser (m)
          </p>
          <p xml:id="i-NH4zDwB85THDwbcqj5X6eG">
            Nya EU-avtal och folkomröstning
          </p>
          <p xml:id="i-AChFgTze74EXfjttAbSffP">
            Förslag till riksdagsbeslut
          </p>
          <p xml:id="i-SXYKRSvfP5Qhph9ZtcsGY9">
            Riksdagen tillkännager för regeringen som sin mening vad i motionen
            anförs om att det avtal om EU:s konstitution och EU-medborgarnas
            fri- och rättigheter som skall antas i Nice i år måste göras till
            föremål för en beslutande folkomröstning i Sverige.
          </p>
          <p xml:id="i-L1gD2tDmiy8uQJ7aAMaSiU">
            Det europeiska projektet
          </p>
          <p xml:id="i-FkKNp1NWLtsUGjdXnxWrJz">
            Ända sedan andra världskrigets slut har synen på samarbetet inom
            Europa eller snarare inom Västeuropa efter det kalla krigets utbrott
            följt två linjer. Den ena linjen var den kontinentala. Ett av
            de första stegen i detta samarbete byggde på en tullunion. De
            deltagande länderna skulle upprätta en likformig tullmur mot omvärlden,
            medan tullskyddet inom området skulle försvinna. Att Frankrike
            och Tyskland tillsammans med BeNeLux-länderna och Italien valde
            en sådan lösning var inte förvånande. Den var i överensstämmelse
            med dessa länders tradition. Vi får inte glömma att Frankrike
            hade haft en lång historia av protektionism och detta gällde också
            till viss del Tyskland. Under 30-talet var tullhinder och andra
            regleringar mot utlandet mycket långtgående. Det är inte fel att
            hävda att de kontinentala länderna i förhållandevis liten utsträckning
            påverkades av liberala strömningar i motsats till Storbritannien,
            vars ekonomer med Adam Smith som pionjär visade hur specialisering,
            arbetsbyte och frihandel ökade välfärden i världen. Storbritannien,
            de skandinaviska länderna, Schweiz m fl såg tidigt fördelarna
            med frihandel, avregleringar och marknadsekonomi, även om socialistiska
            politiker vid mitten av 1900-talet fick ökad sympati för regleringar.
            De höll dock fast vid frihandelsprinciperna. En tullunion skulle
            ha höjt tullarna i dessa senare länder och dessutom ansågs en
            sådan union leda till vissa för de olika länderna, något skilda
            utrikespolitiska nackdelar. Därför förkastades medlemskap i tullunionen
            EEC och i stället bildades ett frihandelsområde EFTA.
          </p>
          <p xml:id="i-Tmgs3RpeyCoW3Ha8UZhdcH">
            [PA Lä
          </p>
          <p xml:id="i-7uhbiYs27yeigdAhvunxHB">
            MOT. 2000/01
          </p>
          <pb facs="riksdagen-motions-pdf/data/200001/mot_200001_K_0366/mot_200001_K_0366-0002.pdf"/>
          <p xml:id="i-5uLA2g3yfMvGeczQeNGFJG">
            2000/01:K366
          </p>
          <p xml:id="i-5nrL2R4ZK2Kem5myfr78XW">
            EEC hade ekonomiska framgångar under 50- och 60-talet. Tysklands
            ekonomi gick starkt framåt. Detta berodde på en rad olika omständigheter:
            Tyskland hade små kostnader för försvar, Tyskland fick tillgång
            till Frankrikes tidigare stängda marknad för verkstadsprodukter
            och Tyskland hade en helt modern produktionsapparat. Frankrike
            fick i gengäld en för landet välkommen marknad för jordbruksprodukter
            och då också möjligheter att modernisera jordbruket. EEC:s jordbrukspolitik
            blev dock början till nuvarande EU:s jordbruksreglering (CAP)
            som fått allt fler negativa drag. Storbritannien hade däremot
            betydande ekonomiska och strukturella problem delvis skapade av
            de två världskrigen. Skulder från andra världskriget och betydande
            förpliktelser mot samväldet utgjorde bakgrunden ör en destruktiv
            ekonomisk ”stop-go-politik”. Till detta kom att labourregeringen
            efter andra världskriget nationaliserade industrier och ortsatte
            planhushållningen från kriget. Detta försvagade utvecklingen av
            bl a stål-, verkstads- och bilindustrin. Missgreppen födde också
            en militant ackföreningsrörelse. Storbritannien och därmed EFTA-området
            fick lägre tillväxt än EEC och ansågs under 60-talet ha misslyckats
            i den ekonomiskta konkurrensen med EEC. Att det var andra faktorer
            än olikheterna i det ekonomiska samarbetet mellan de västeuropeiska
            länderna som varit utslagsgivande förbigicks i huvudsak med tystnad,
            när Storbritannien och Danmark anslöts till EEC (sedermera EG)
            i början av 1970-talet. Inte heller diskuterades vid denna tid
            den federala inriktning som fanns redan i Romavtalet, och framväxten
            av den ör EEC/EG speciella styrningen och byråkratin. De federala
            målsättningar som fanns i Romavtalet uppfattades av de länder
            som inte tillhörde EEC:s kärna mer som luftiga mål än realpolitiska
            strävanden. Denna = verklighetsuppfattning har lett till att de
            styrande politikerna i framförallt de forna EFTA-staterna allt
            för lättvindigt accepterat avtal som, inte uttryckligen men i
            praktiken, skapat en alltmer federalistisk, byråkratisk politik
            med allt större demokratiska underskott. Resultatet har blivit
            en betydande misstro mellan den politiska eliten samt näringslivets
            och de fackliga organisationernas toppar och medborgarna. Detta
            har kommit till uttryck på en rad olika sätt under senare år.
            Det låga — för svenskt vidkommande — katastrofalt dåliga valdeltagandet
            vid EU-valet utgör ett exempel. Danmarks låga valdeltagande till
            EU-parlamentet och det rekordhöga röstdeltagandet vid folkomröstningen
            om EMU beror på samma motsättning mellan elit och folk. Även i
            Tyskland börjar nu en betydande
          </p>
          <p xml:id="i-M7URoFVRh8GdSX5JZUZgY2">
            majoritet — 60 procent enligt opinionsundersökningar — ifrågasätta
            det tredje steget vid bildandet av EMU. En majoritet vill inte
            byta DM mot euron och allt oftare påpekas att beslutet fattats
            ”över tyskarnas huvud”. Folkomröstningar är ju inte tillåtna enligt
            tysk grundlag. För de styrande både i Sverige och ute i Europa
            tycks detta folkliga missnöje förvåna. Vilka kan orsakerna vara
            till detta?
          </p>
          <pb facs="riksdagen-motions-pdf/data/200001/mot_200001_K_0366/mot_200001_K_0366-0003.pdf"/>
          <p xml:id="i-9ndqZkezNHZRFmk321QJbr">
            Ingen klartext om målet — en europeisk stat
          </p>
          <p xml:id="i-EuJq2JiJrherZ53ZS648Cb">
            Målet en stat — en europeisk federation — har oftast inte presenterats
            i klartext. Tysklands utrikesminister Joschka Fischer tillhör
            ett av de fåtaliga undantagen. Hans frispråkighet om det federala
            målet ledde också till något som kan liknas vid en reprimand av
            den egna regeringen och andra högt uppsatta politiker inom EU.
            Men varför har inte en upplyst allmänhet kunnat utläsa vad som
            var på gång i de olika avtalen? När det gäller Maastrichtavtalet
            och EMU har både politiker och ekonomer, framförallt i Storbritannien,
            framhållit att EMU obestridligen leder till en stat. Det går inte,
            har det betonats, att ha en penningpolitik fristående från de
            olika ländernas finans- och skattepolitik. Dessa politikområden
            utgör den hårda kärnan för en självständig nation. Detta har förnekats
            — säkerligen mot bättre vetande — av alla dem som såg den federalistiska
            utvecklingen som något oundvikligt och gott. Senast har Amsterdamavtalet
            utgjort ännu ett steg på vägen mot en federalistisk politik. En
            bredare diskussion om detta avtal har saknats. En av orsakerna
            till detta har hängt samman med att avtalet har varit ytterst
            svårtillgängligt. Detta sätter fokus på ytterligare ett problem
            inom EU-politiken. För att belysa detta måste vi se på det olika
            avtalens konstruktion och färdriktning. I Romavtalet slogs fast
            att ”grunden lagts för en allt närmare union” och ”en gemensam
            kommersiell politik”. För yttervärlden var EEC en ekonomisk tullunion
            men för de invigda grundarländerna hade man anträtt vägen till
            en federal union. I första artikeln till Maastrichtavtalet heter
            det att ”detta avtal utgör ett nytt steg i den process som syftar
            till att skapa en allt fastare union” och i avtalet stadgades
            om EU-medborgarskap. Medborgarna fick också ett pass, en flagga
            och en nationalsång, allt saker som brukar känneteckna en nation.
            Maastrichtavtalet har således spelat en avgörande betydelse för
            unionens utveckling. Den skapade en rad nya gemensamma institutioner
            inom EU. Avtalet som innehöll 7 titlar, 17 protokoll och 33 deklarationer
            skapade en europeisk union (artikel A), medborgarskap i denna
            union (artikel B) som också innehöll målen för en ekonomisk och
            monetär union, en gemensam utrikes- och säkerhetspolitik med målet
            att skapa ett gemensamt försvar, ett nära samarbete inom rättväsendet
            och en cementering av acquis communautaire. Artikel C innehöll
            de första tecknen på att man önskade skapa en gemensam = &lt;
            konstitution. Amsterdamavtalet = följde upp Maastrichtavtalet.
            Avtalet innehöll 8 titlar, 34 protokoll och 58 deklarationer.
            Lagstiftningen i avtalen bygger på en för oss svenskar främmande
            och förvirrande metod. Ett nytt avtal ersätter inte ett gammalt
            utan i stället införs ändringar i alla de gamla avtalen. Detta
            innebär att Amsterdamavtalet också innehöll ca 300 sidor ändringar
            och tillägg till tidigare avtal ända från Europeiska stål- och
            kolunionen till Romavtalet, Europeiska enhetsakten och Maastrichtavtalet.
            Detta innebär att Amsterdamavtalet, om inte hänsyn tas till ändringarna
            i alla de andra avtalen, blir ett tomt skal eller, uttryckt på
            ett
          </p>
          <p xml:id="i-7QRStqSCF9VdYtbm8j3Ady">
            2000/01:K366
          </p>
          <pb facs="riksdagen-motions-pdf/data/200001/mot_200001_K_0366/mot_200001_K_0366-0004.pdf"/>
          <p xml:id="i-JoVPeqSSRu2H69CACKixQZ">
            2000/01:K366
          </p>
          <p xml:id="i-T6TwLNSGDV6vzseUdUHk8r">
            annat sätt, ett administrativt skelett. Till detta kommer att
            avtalet om den europeiska unionen har delats och fått en helt
            ny numrering, vilket gör lagarna ännu mer svårlästa. Som politiker
            utan juridiska specialkunskaper i EU-rätt är det en mardröm att
            på kort tid sätta sig in i vad förslagen verkligen innebär. I
            Storbritannien gav British Management Data Foundation ut en bok
            på enbart 350 sidor, som ställde samman texterna från de olika
            avtalen och
          </p>
          <p xml:id="i-2WKTia29AuPGpgmxQhWRAd">
            gjorde en tabell med tre kolumner, som gjorde jämförelser möjliga
            för att belysa de antagna förändringarna. Utan denna bok hade
            säkerligen de brittiska parlamentsledamöterna haft samma svårigheter
            som vi i Sverige. Nu har de i stället visat sig vara de mest insatta
            i EU:s avtal och också de mest ritiska mot EU:s ambitioner. Denna
            omfattande beskrivning av de svårigheter som möter svenska medborgare
            och svenska politiker att hålla sig å jour med den förändrade
            lagstiftningen inom EU har ett viktigt syfte. Avtal av den betydelse
            som det är råga om kräver mycken tid för själständig analys. Godkännandet
            av nya avtal måste kräva både bättre och mer informativa sammanställningar
            av den typ som British Management Data Foundation publicerar men
            också längre handläggnings- och motionstider vid beredningen av
            dessa avtal. Eftersom avtalen dessutom djupast sett berör den
            svenska suveräniteten bör avtalen antas eller förkastas genom
            beslutande folkomröstningar. Att godkänna Amsterdamavtalet har
            redan det varit att gå ett steg för långt. allt fler beslut har
            man övergett reglerna om consensus till förmån för majoritetsbeslut
            samtidigt som nya politikområden gjorts till angelägenheter ör
            EU.
          </p>
          <p xml:id="i-91W7tnZq7pNZnMUtG4Uy28">
            Det nu aktuella avtalet — Niceavtalet
          </p>
          <p xml:id="i-MEgZeAAVvv2pKSNZo9XmS8">
            Under Frankrikes ordförandeskap skall ett avtal om EU:s konstitution
            förhandlas fram. Det skall bland annat innehålla nya regler om
            medlemsländernas röstetal samt antalet kommissionärer från de
            olika länderna. För de mindre länderna som Sverige, Danmark, Irland
            etc betyder detta mindre inflytande. Det är de stora länderna
            som på grund av sin storlek i praktiken kommer att kunna diktera
            besluten inom EU. Något annat är inte att räkna med. Motivet för
            den nya konstitutionen är den förestående utvidgningen av länder
            från Östeuropa. Hur skall dessa kunna anpassa sig till de regleringar
            som finns inom EU, inte minst inom jordbruks- och livsmedelsområdet?
            Är inte risken stor, att dessa länder skadas i sin ekonomiska
            utveckling på samma sätt som det forna Östtyskland genom en alltför
            snabb återförening med Västtyskland? Inte minst i Polen har man
            börjat bli kritisk till den utveckling som nu förestår. Vad polacker
            och andra östeuropéer vill ha och behöver är tillgång till marknader
            och möjligheter att ta över, inte minst låglöneproduktion. Det
            är på detta sätt som tillväxt skapas både i länder som på grund
            av kommunistisk planhushållning hamnat på efterkälken och i de
            mer = lyckligt lottade västeuropeiska industriländerna. Regleringar,
          </p>
          <pb facs="riksdagen-motions-pdf/data/200001/mot_200001_K_0366/mot_200001_K_0366-0005.pdf"/>
          <p xml:id="i-DdtAJCj2uR3sPqT7BQGD72">
            regionalstöd, billiga krediter eller gåvor brukar mera sällan
            skapa en sund utveckling. Små länder har ofta större möjligheter
            att kasta av sig underutvecklingen. Hongkong och Singapore är
            två exempel på detta. Att ingå i en stat — eller ett område som
            inom en snar framtid vill bli en stat — beskär sannnolikt utvecklingsmöjligheterna.
          </p>
          <p xml:id="i-Nk8FCaXYPwCnfZ5tCb7QhQ">
            EU:s beslut om fri- och rättigheter i Biarritz
          </p>
          <p xml:id="i-BVjb8HpPBuChp5KjSPu89Z">
            I Biarritz i oktober skall EU-länderna ta ställning till den
            s k Chartern om EU-medborgarnas fundamentala rättigheter. Dokumentet
            som skall behandlas innehåller en rad bestämmelser om sociala
            och arbetsrättsliga rättigheter (regleringar), som i och för sig
            redan finns i Sverige. Det är dock en stor skillnad mellan nationella
            regleringar och regleringar inom EU. Att ta bort nationella regleringar
            går bra, om det finns en majoritet för detta. De kan ju ha visat
            sig vara skadliga på grund av förändrade sociala förhållanden
            och näringslivsförhållanden. Att ta bort eller förändra regleringar
            inom EU är sannolikt totalt omöjligt eller åtminstone ytterligt
            svårt. Till detta kommer att de nu nämnda dokumenten också innehåller
            legala och juridiska bestämmelser som uppfattas som självklara
            för oss skandinaver, britter och irländare. De bör därför inte
            göras till föremål för en lagstiftning på det sätt som framgår
            av förslaget. Några av förslagen måste dessutom rubriceras som
            odemokratiska och frihetsinskränkande. I april antog Europaparlamentet
            förslag om regler om erkännande av politiska partier. Partistöd
            skulle utgå till de godkända partierna, medan de partier som inte
            godkänts undanhölls partistöd. Sådan regler tycks mycket rämmande
            från svensk horisont. Detta är en åtgärd som strider mot tolerans,
            något som demokrati måste vila på. Med tolerans avses att alla
            ska få ramföra sin mening — hur avskyvärd vi än tycker att den
            är. Tolerans innebär också att politiska åsikter som anses avskyvärda
            skall bekämpas med alla till buds stående medel. Dock får inte
            yttrandefriheten beskäras. Olagliga handlingar som våld, missfirmelse
            etc skall bekämpas med de lagar och påföljder som redan finns.
            En artikel i den = föreslagna rättighetskatalogen talar om rihetsbegränsningar
            av ett anmärkningsvärt slag. Sådana kan användas om ”mål som är
            av allmänt intresse för unionen” ifrågasätts. En annan artikel
            talar om ”missbruk av rättigheter”. I denna förbjuds EU-medborgare
            att arbeta för förändringar av EU:s charter för medborgerliga
            rättigheter. Att svenska medborgare skall ges rätt att underkänna
            en grundlag som på väsentliga punkter inskränker, inte vidgar,
            de medborgerliga friheterna borde vara en självklarhet. Om inte,
            går tankarna tillbaka till Wilhelm Mobergs stora bok ”Rid i natt”.
            Ingen svensk politiker skall få trösta oss med att vad som står
            i EU:s rättighetskatalog endast är ”högtidsord utan substans”.
            För min del tror jag att svenskarna, precis som de kloka och erfarna
            män som en gång gav USA dess konstitution, tycker att fri- och
            rättigheter är självklara sanningar och egentligen inte behöver
            några omfattande
          </p>
          <p xml:id="i-98RHTAFcKw4woLXSie8BxZ">
            2000/01:K366
          </p>
          <pb facs="riksdagen-motions-pdf/data/200001/mot_200001_K_0366/mot_200001_K_0366-0006.pdf"/>
          <p xml:id="i-NwFrxQhKhDCRKxoNy23azL">
            2000/01:K366
          </p>
          <p xml:id="i-TmFkqHGH4Muv4SbbW6i4fW">
            rättighetskataloger. Politiker som talar ett annat språk och
            som har levt i en annan kulturkrets är vår och som vi över huvud
            taget inte vet vem de är kan inte ge oss eller försäkra oss om
            rättigheter som vi tycker är självklara i ett tolerant och demokratiskt
            samhälle. Allra helst inte när det finns förslag att samtidigt
            skapa redskap för att minska våra självklara, grundläggande rättigheter.
            Även här kan Vilhelm Moberg hjälpa oss att se det självklara.
            Vi kan i hans böcker om de fattiga småländska utvandrarna och
            samma fattiga men strävsamma invandrare till USA påminnas om vårt
            frihetsarv. När danskarna sade nej till euron i sin folkomröstning,
            var det i grunden ett nej till att avstå från sin självständighet.
            Om avtalet i Nice innehåller en ny konstitution och en rättighetskatalog
            för EU-medborgare, måste svenska folket ha rätt att säga nej till
            detta avtal.
          </p>
          <p xml:id="i-744XTUW7ya6SGB7HkG5TGe">
            Europavän
          </p>
          <p xml:id="i-SyCEUpwkQheTMAkZCE1b85">
            Är jag då motståndare till EU. Ja, på det sätt EU har utvecklats
            under senare år. Däremot är jag en Europavän långt före EU. Det
            är därför min plikt att varna för en utveckling inom EU som leder
            fel och i värsta fall kan skapa splittring och konflikter både
            mellan styrande och styrda, mellan olika grupper av människor
            och mellan människor med olika språk och tradition, dvs mäniskor
            av olika nationalitet. För att undvika en sådan utveckling måste
            medborgarna själva ta ställning till de stora avgörande Europafrågorna.
          </p>
          <p xml:id="i-BhfU3yZjYoBQc1QU3W2Xmv" type="date">
            Stockholm den 4 oktober 2000
          </p>
          <div xml:id="i-Df6tzwiy5ZEsmV4LT5f9Ba" type="signatureBlock">
            <p who="i-KFLLBh5CxVpZkUZaHy3pAz" type="signature">
              Margit Gennser (m)
            </p>
          </div>
        </div>
      </div>
    </body>
  </text>
</TEI>
