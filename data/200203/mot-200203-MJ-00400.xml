<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0400/mot_200203_MJ_0400-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            20
          </p>
          <p>
            2002/03 mnr: MJ400 pnr: s3081
          </p>
          <p>
            Motion till riksdagen 2002/03:MJ400
          </p>
          <p>
            av Inger Lundberg (s)
          </p>
          <p>
            Dvärgbandmasken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att svenska skogar långsiktigt måste skyddas
            mot dvärgbandmask.
          </p>
          <p>
            Motivering
          </p>
          <p>
            Om dvärgbandmasken sprids i de svenska skogarna äventyras det
            rörliga friluftslivet. Dvärgbandmask, som förekommer i flera europeiska
            länder, sprids från räv till hund, katt eller räv. Hundarna blir
            inte sjuka av parasiten, men deras eller rävens avföring kan via
            t.ex. skogsbär eller svamp smitta människan, som utvecklar en
            cancerliknande, svårbehandlad sjukdom med hög dödlighet. Skulle
            dvärgbandmasken spridas till de svenska skogarna är detta en katastrof
            för det rörliga friluftslivet och den tradition av bär- och svampplockning
            som finns i vårt land. Det är därför med stor tillfredsställelse
            jag noterar att den svenska regeringen haft framgång i samband
            med att EU:s ministerråd antagit en gemensam ståndpunkt kring
            en ny förordning angående ”djurhälsovillkor för ickekommersiell
            förflyttning av sällskapsdjur”. Sverige får i likhet med Storbritannien
            och Irland behålla sina krav på avmaskning av hundar och katter
            innan de förs in i landet. Detta krav är ett absolut villkor för
            att de båda länderna som hittills varit förskonade från dvärgbandmasken
            skall kunna undvika denna. Detta undantag är dock begränsat till
            fem år. Därefter skall frågan omprövas. Sveriges erfarenheter
            av hur EU hanterat frågor om omprövningar i andra sammanhang är
            inte uppmuntrande. Ofta har en övergångsperiod hanterats som ett
            medel för att tillfälligt dämpa en opinion i ett land, medan landet
            efter övergångsperioden anpassas till de generella EU-reglerna.
            Det rörliga friluftslivets betydelse för folkhälsa, barns uppväxt
            och människors livskvalitet i vårt land är en så grundläggande
            fråga att den inte
          </p>
          <pb facs="riksdagen-motions-pdf/data/200203/mot_200203_MJ_0400/mot_200203_MJ_0400-0002.pdf"/>
          <p>
            2002/03:MJ400
          </p>
          <p>
            21
          </p>
          <p>
            får äventyras. Därför måste Sverige redan nu klargöra att vårt
            land till intet pris är berett att äventyra säkerhet och trygghet
            i svenska skogar. Den marginella betydelse som ett slopande av
            kravet på avmaskning av sällskapsdjur har står inte i någon proportion
            till de risker som dvärgbandmasken kan innebära för våra skogar.
          </p>
          <p>
            Stockholm den 16 oktober 2002
          </p>
          <p>
            Inger Lundberg (s)
          </p>
        </div>
      </div>
    </body>
  </text>
</TEI>
