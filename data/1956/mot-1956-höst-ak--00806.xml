<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956_höst_ak__806/mot_1956_höst_ak__806-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 806 år 1956
          </p>
          <p>
            Nr 806
          </p>
          <p>
            Av fröken Höjer m. fl., i anledning av Kungl. Maj:ts proposition,
            nr 182, med förslag till skolstyrelselag m. m.
          </p>
          <p>
            I proposition nr 182 med förslag till skolstyrelselag behandlas
            bl. a. sko- lans lokala fackliga ledning. I detta kapitel framhåller
            departements- chefen (s. 132) att han nu inte vill ta ställning
            till frågan huruvida — vid bestämmandet av lönegradsplaceringen
            för rektorer, tillika skolchefer, i kommuner med försöksverksamhet
            — en lönedifferentiering med hänsyn till lärarutbildningen bör
            genomföras. Genom ett tidigare riksdagens be- slut (statsutskottet
            1955: 122) har tjänsterna som distriktsöverlärare in- om försöksdistrikt
            öppnats även för lärare som är behöriga till ämnes- lärartjänst
            inom försöksskolan. I vilken utsträckning dessa överlärarbe- fattningar
            i verkligheten kommer att sökas av lärare med akademisk ut- bildning
            beror emellertid på hur lönen sätts. Man kan rimligen inte begära,
            att lärare med akademisk utbildning skall söka överlärarbefattning
            med mindre än att han där kan erbjudas betydligt bättre ekonomiska
            förmåner än dem som är förenade med den innehavda lärartjänsten.
            Genom riks- dagens tidigare nämnda beslut i samband med fastställandet
            av de provi- soriska bestämmelserna för den fackliga ledningen
            i försöksdistrikten till- skapades emellertid en sådan lönesättning,
            att den icke översteg vad som nu uppnås av en ordinarie adjunkt
            i högsta löneklassen. Samtidigt gjorde emellertid statsutskottet
            ett uttalande, som av allt att döma avsåg att ge Kungl. Maj:t
            befogenheter att medge annan lönesättning. Utskottet ut- talade
            på denna punkt följande: Enligt utskottets mening skulle emellertid
            en undantagslös tillämpning av nämnda grunder under vissa förutsättningar
            kunna leda till ett från rekryteringssynpunkter helt otillfredsställande
            resultat. Med hänsyn här- till har utskottet funnit sig böra förorda,
            att vid särskilda förhållanden även i andra fall än då fråga är
            om täckande av löneminskning avsteg skall kunna göras från den
            av departementschefen förordade anknytningen
          </p>
          <p>
            av avlöningsförmånernas storlek till de belopp, som motsvarar
            lönen i de för distriktsöverlärartjänsterna nu gällande lönegraderna.
          </p>
          <p>
            Vi anser, att den framtida nioåriga skolans utbyggande med uppgift
            att sörja för utbildningen även på det nuvarande realskolestadiet
            kräver, att den sakkunskap, som finns representerad inom läroverkslärarkåren,
            tas i anspråk även för skolledar- och skolchefsbefattningar inom
            denna obliga- toriska skola. Då bör emellertid lönesättningen
            för dessa befattningar
          </p>
          <pb facs="riksdagen-motions-pdf/data/1956/mot_1956_höst_ak__806/mot_1956_höst_ak__806-002.pdf"/>
          <p>
            Motioner i Andra kammaren, nr 806 år 1956 5
          </p>
          <p>
            göras sådan, att man stimulerar även akademiskt utbildade lärare
            att söka dessa tjänster. Därför är det önskvärt med ett klart
            uttalande från riks- dagens sida beträffande en sådan princip
            för lönesättningen. Under hänvisning till ovanstående motivering
            hemställer vi, att riksdagen uttalar sig för att lönesättningen
            för de be": rörda befattningarna görs sådan, att även adjunkts-
            och lektorsbehöriga lärare stimuleras att söka dem.
          </p>
          <p>
            Stockholm den 30 oktober 1956
          </p>
          <p>
            Gerda Höjer Sven Gustafson Brita Löwenhielm
          </p>
          <p>
            i Göteborg
          </p>
        </div>
      </div>
    </body>
  </text>
</TEI>
