<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00382">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård och utgiftsområde 23 Jord- och skogsbruk, fiske med anslutande näringar</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 20 Allmän miljö- och naturvård och utgiftsområde 23 Jord- och skogsbruk, fiske med anslutande näringar</title>
          <idno type="rdwebb">GU02MJ382</idno>
          <rs type="number">MJ382</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ382/text</ref>
          <ref type="dokument_url_html">http://data.riksdagen.se/dokument/GU02MJ382</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ382</ref>
          <ref type="doc">http://data.riksdagen.se/fil/B321FC77-E36C-401E-AFF0-5F2D1AC4E341</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FvpsLGyVJwy2VnAqBbfthX</idno>
            <name>Maria Wetterstrand</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8tBM6bRbnzH258KyQ31Wxz" type="signed"/>
        <correspContext corresp="i-8tBM6bRbnzH258KyQ31Wxz">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-FvpsLGyVJwy2VnAqBbfthX"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-DpgcDXZk7iuAorJGidWz3d" type="referral">
          <date when="2006-11-07"/>
        </correspAction>
        <correspAction xml:id="i-Ger2HEDZZKG6LNNCe3uc6Q" type="dismissal">
          <date when="2006-11-07"/>
        </correspAction>
        <correspAction xml:id="i-2PaZYjaMRuStjArsio5Xww" type="numbering">
          <date when="2006-11-02"/>
        </correspAction>
        <correspAction xml:id="i-G9D86rKZziqkHBUNsTd2i8" type="submission">
          <date when="2006-10-31"/>
        </correspAction>
        <correspAction xml:id="i-JCJVuseKiotckbRiVQsVG1" type="transfer">
          <date when="2006-10-31"/>
        </correspAction>
        <correspAction xml:id="i-XA4htZDpBASzYJeKaZteAa" type="assigned"/>
        <correspContext corresp="i-XA4htZDpBASzYJeKaZteAa">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2cPYirp6Cerzapv6223ErH" type="motBody">
        <div xml:id="i-TpG87d7NDqjnrUc6DAsM3G" type="motSummary">
          <head xml:id="i-3mUEGgVS5N7Moh6qjFQqkR">
            1 Sammanfattning
          </head>
          <p xml:id="i-McyTkVPrMXLPFUU5WFWtmQ">
            Miljöpartiets utgångspunkt är att verka för rättvisa, både globalt
            och mellan generationer. Det innebär bl.a. att en långsiktigt
            ekologiskt hållbar utveckling behövs. Vår miljöbelastning måste
            minska, både i Sverige och i utlandet. EU skall inte användas
            som förevändning för att skjuta på nationella åtgärder tvärtom
            påverkar vi EU genom en kraftfull nationell politik.
          </p>
          <p xml:id="i-4YibXRg2uDwYQyguSLeDys">
            De areella näringarna är viktiga för att uppnå miljömålen. Sveriges
            jordbrukspolitik skall syfta till en hållbar landsbygdsutveckling,
            med ett decentraliserat, ekologiskt anpassat jordbruk där miljömålen
            och en god djurhållning prioriteras.
          </p>
          <p xml:id="i-7K2XfNFPeuUK8vU5cLeUXj">
            Det är viktigt att vår generation inte överlämnar en utarmad,
            plundrad miljö. Arbetet mot klimatförändringar och för skydd av
            biologisk mångfald och ett giftfritt samhälle måste förstärkas.
            Djurskyddet skall förstärkas, inte försvagas. Fiskeflottan skall
            minskas och fiskevården förbättras.
          </p>
        </div>
        <div xml:id="i-CxGkbbpDaZJ9sXoo7LBkwH" type="motProposal" subtype="förslag">
          <head xml:id="i-Gsuz5tmWqV3awemB3TKygb">
            2 Förslag till riksdagsbeslut
          </head>
          <list xml:id="i-3XayZ5CfbsyqbuuB8sdLjU" style="ol">
            <item xml:id="i-TtDktmU1KZRkLrDcm9ALTy">
              Riksdagen tillkännager för regeringen som sin mening vad i motionen
              anförs om utgångspunkter för miljöpolitiken.
            </item>
            <item xml:id="i-MwsgQXEWJxYpKpXybsuKXV">
              Riksdagen tillkännager för regeringen som sin mening vad i motionen
              anförs om areella näringar som en viktig del av arbetet för en
              hållbar utveckling.
            </item>
            <item xml:id="i-6qWrfNZg9QAMFAaTnqnZ3m">
              Riksdagen tillkännager för regeringen som sin mening vad i motionen
              anförs om EU som förevändning för passivitet.
            </item>
            <item xml:id="i-M6BqtNcXdXeduXWchpZaSj">
              Riksdagen tillkännager för regeringen som sin mening vad i motionen
              anförs om 28 § jaktförordningen.
            </item>
            <item xml:id="i-7rbz9cpjkXrF9E8CY6kDjZ">
              Riksdagen beslutar att anslag 41:1 Skogsstyrelsen även ska få
              användas för bidrag till vissa miljöorganisationer.
            </item>
            <item xml:id="i-ENsqTPtAMrbYm5eFaZHLHN">
              Riksdagen beslutar att anslag 43:1 Statens jordbruksverk även
              ska få användas för bidrag till vissa miljöorganisationer.
            </item>
            <item xml:id="i-1nFvrhrx7QCpF3yQhcDMH">
              Riksdagen anvisar med följande ändringar i förhållande till regeringens
              förslag anslagen under utgiftsområde 20 Allmän miljö- och naturvård
              enligt i motionen redovisad uppställning. Politikområde Miljöpolitik
              Anslagsförändring (miljoner kronor) 2007 Beräknat 2008 Beräknat
              2009 Anslag inom utgiftsområde 20 A 34:1 Naturvårdsverket +20,0
              +20,0 +20,0 A 34:2 Miljöövervakning m.m. A 34:3 Åtgärder för biologisk
              mångfald +305,0 +305,0 +305,0 A 34:4 Sanering och återställning
              av förorenade områden +120,0 +120,0 +120,0 A 34:6 Kemikalieinspektionen
              +30,0 +30,0 +30,0 A 34:9 Sveriges meterologiska och hydrologiska
              institut +25,0 +25,0 +25,0 A 34:10 Stöd till klimatinvesteringar
              +100,0 +500,0
            </item>
            <item xml:id="i-MNJLE1GWMZ5ptqYg4FAhSo">
              Riksdagen anvisar med följande ändringar i förhållande till regeringens
              förslag anslagen under utgiftsområde 23 Jord- och skogsbruk, fiske
              med anslutande näringar enligt i motionen redovisad uppställning.
              Politikområde Skogspolitik Anslagsförändring (miljoner kronor)
              2007 Beräknat 2008 Beräknat 2009 A 41:1 Skogsstyrelsen A 41:2
              Insatser för skogsbruket 75,0 75,0 75,0 Politikområde Djurpolitik
              A 42:4 Bekämpande av smittsamma husdjurssjukdomar A 42:5 Ersättningar
              för viltskador m. m. +3,0 +3,0 +3,0 A 42:6 Djurskyddsmyndigheten
              +54,0 +100,0 +100,0 Politikområde Livsmedelspolitik A 43:7 Strukturstöd
              till fisket +25,0 +25,0 +25,0 A 43:9 Fiskevård +5,0 +5,0 +5,0
              A 43:10 Livsmedelsverket
            </item>
          </list>
        </div>
        <div xml:id="i-NePwzk6pnbp91jJUVqfa3g" type="motContent">
          <head xml:id="i-G7FAcF1xucGhi2dPeuEFA7" type="h1">
            Utgiftsområde 20 Allmän miljö- och naturvård och utgiftsområde
            23 Jord- och skogsbruk, fiske med anslutande näringar
          </head>
          <head xml:id="i-4R7kAToNybAyUmwrx8Yg3p" type="h1">
            3 Inledning
          </head>
          <head xml:id="i-N8PjQZBYXw7YzMDL2yWWBM" type="h2">
            3.1 Utgångspunkter för miljöpolitiken
          </head>
          <p xml:id="i-QDxFXbeqGXpkRYZpHBKZ5Y">
            Miljöpartiets utgångspunkt är att verka för rättvisa, både globalt
            och mellan generationer. Det innebär bl.a. att en långsiktig,
            ekologiskt hållbar utveckling behövs.
          </p>
          <p xml:id="i-YBgeQKDoX1EPPSSEUckaz8">
            Det finns samband mellan miljöbelastning och förbrukning av naturresurser,
            energi och ekosystemtjänster. Hela världens befolkning kan inte
            leva på den förbrukningsnivå som vi gör i Sverige och EU. Redan
            nu överskrids de ekologiska ramarna på område efter område. För
            att uppnå en ekologiskt hållbar utveckling måste denna förbrukning
            minska. Förbrukningen måste också fördelas mer rättvist. Fattiga
            länder måste få öka sitt välbefinnande. Kopplingen mellan ökad
            ekonomisk tillväxt och ökad miljöbelastning måste brytas.
          </p>
          <p xml:id="i-4PK9rbkrPGcvxXuMzWFtWq">
            Vissa forskare menar att det torde gå att få ut upp till fyra,
            på sikt kanske tio, gånger så mycket nytta ur en viss resurs-
            eller energiförbrukning som vi får i dag. En sådan ekoeffektivisering
            är nödvändig, men den är inte tillräcklig. Vi måste inrikta samhälls­utvecklingen
            på att ta ut effektiviseringsvinsterna i form av minskad resursförbrukning
            och miljöbelastning i stället för ökad konsumtion.
          </p>
          <p xml:id="i-9EkSf6tYfRj7QcANo83WWb">
            På sikt kan Sveriges användning av naturresurser, energi och
            ekosystemtjänster behöva närma sig en sådan nivå att varje land
            kan ha en lika stor genomsnittlig förbrukning per person, utan
            att de ekologiska ramarna överskrids.
          </p>
          <p xml:id="i-Hp4iJrpSKohcBMF1oL7gdd">
            Våra val och vår livsstil i dag får inte omöjliggöra för andra
            att göra andra val eller prioriteringar. Riksdagen har också antagit
            målet att till nästa generation ha löst de stora miljöproblemen.
          </p>
          <p xml:id="i-2JgR5RBAvDEZU19SfYMtsH">
            Samtidigt har det svenska miljömålsarbetet saknat en dimension
            eller ett mål: Miljöbelastningen i andra länder av våra produktions-
            och konsumtionsmönster måste minska.
          </p>
          <p xml:id="i-H53GJssJwGm5MbFqyRDbzc">
            Miljöpolitiken måste integreras i alla andra politikområden och
            dessutom få en överordnad roll. Detta har Sverige drivit inom
            EU, men haft svårt att genomföra på hemmaplan. Ett steg i rätt
            riktning är att kräva att alla utredningar bör beskriva konsekvenser
            av sina förslag för möjligheterna att uppfylla miljömålen.
          </p>
          <head xml:id="i-Mf624f32y7xNVZFH7jLKMB" type="h2">
            3.2 Areella näringar en viktig del av arbetet för en hållbar
            utveckling
          </head>
          <p xml:id="i-HVXxqBaqMLGmDkjYWaQ8EE">
            Sveriges jordbrukspolitik skall syfta till en hållbar landsbygdsutveckling,
            med ett decentraliserat jordbruk där uppfyllande av miljökvalitetsmålen
            står i fokus och där produktionen bidrar till en hög självförsörjningsgrad
            på baslivsmedel. Detta har vi utvecklat mer utförligt i motion
            2005/06:MJ448.
          </p>
          <p xml:id="i-LM5WgnkFAe7eYdTNYZcCXu">
            Det finns flera skäl som talar för att den basala livsmedelsförsörjningen
            skall betraktas ur ett regionalt och inte globalt perspektiv.
            Jordbruket har flera viktiga funktioner än att bara producera
            livsmedel. Det handlar bl.a. om miljö, livsmedels­säkerhet och
            regional utveckling. Därför bör inte mat behandlas som en vara,
            vilken som helst. Den privata oligopolsituation som råder inom
            livsmedelshandel och livs­medelsförädling missgynnar en decentraliserad
            lantbruksnäring och företagande över hela landet, i Sverige som
            i andra länder. Vi vill öka upphandlingen av ekologiska och närproducerade
            varor och underlätta för lokala matmarknader. Svenska åkrar och
            butikshyllor skall vara fria från genmodifierade grödor.
          </p>
          <p xml:id="i-GCCWcbpPpgAmp5ZPVoXQ5v">
            Vi vill ha slopad moms på ekologisk mat och ställa om det svenska
            lantbruket till ekologisk produktion. Den koncentrerade djurhållningen
            bidrar till övergödningen. Ett effektivt och modernt kretsloppsjordbruk
            ger mindre utsläpp av närsalter till både Östersjön och Västerhavet
            och bör främjas både i Sverige och runt hela Östersjön.
          </p>
          <p xml:id="i-GiL4RfK7rcn9pDUL4ZQuN5">
            Djuren har en viktig roll i det hållbara lantbruket. För att
            klara de högkvalitativa värdena i odlingslandskapet måste våra
            betesmarker hävdas av mular. Men det behövs en annan djurhållning
            än den som råder i stora delar av lantbruket i dag. Uppfödning
            av djur med framavlade defekter som kan orsaka lidande bör avskaffas.
            Djurtransporterna bör minimeras genom skärpta regler och fler
            småskaliga slakterier. Regeringen bör återkomma med förslag till
            regelförändringar och stödformer. Djurskyddsmyndigheten behövs
            och skall inte läggas ned. Våra idisslare är effektivare ur miljösynpunkt
            och mår bättre av grovfoder än av det kraftfoder som är vanligt
            i dag.
          </p>
          <p xml:id="i-UGvipx9gdvCEoZUSQ52CNj">
            I och med att de högsta naturvärdena ofta finns på magra, marginaliserade
            marker är det ofta svårt för bonden att få en ekonomi i köttproduktionen
            från sådana marker. Men att klara den biologiska mångfalden är
            ett ansvar som inte bara ligger på den enskilda bondens axlar.
            Det är ett gemensamt ansvar, och samhället har genom miljö- och
            lands­bygdsprogrammet möjlighet att gå in med riktade betesersättningar
            till dessa marker.
          </p>
          <p xml:id="i-Sko6YJDZDdbmCStCdqbmYA">
            Sverige skall hysa långsiktigt livskraftiga stammar av de fyra
            stora rovdjuren; varg, lo, björn och järv.
          </p>
          <p xml:id="i-HzW6fXgDNTTUc1AuQMtzLj">
            Internationella havsforskningsrådet (Ices) har rekommenderat
            torskfiskestopp i både östra Östersjön och Nordsjön. Sveriges
            linje i internationella förhandlingar skall vara att Ices rekommendationer
            skall följas. Om EU beslutar i enlighet med Ices rekommendationer
            om synnerligen kraftiga inskränkningar i fisket bör berörd näring
            få kompensation ur strukturfonden för fisket, landsbygdsprogrammet
            och arbetsmarknads­åtgärder. Om EU inte beslutar i enlighet med
            Ices rekommendationer bör Sverige tydligt markera sitt missnöje
            med fortsatt ansvarslös och riskabel förvaltning av våra havsresurser.
          </p>
          <head xml:id="i-CvAZ5ghJSLdPstWrfAYouK" type="h2">
            3.3 EU som förevändning för passivitet
          </head>
          <p xml:id="i-P9BvPxkJZHEggDoUW6gLX8">
            Miljöfrågan framfördes som ett av de viktiga skälen till ett
            svenskt EU-medlemskap av dem som ville föra in Sverige i EU.
          </p>
          <p xml:id="i-BkutufAEF3FyLe9CW9XTrk">
            Efter ett drygt decennium som medlem kan vi konstatera att EU-medlemskapet
            har påverkat Sveriges miljöarbete på flera sätt.
          </p>
          <list xml:id="i-2Yw9Tj6R9QBcfgXxndbwF5" style="ul">
            <item xml:id="i-T93T4zvhKQgLMD6UhQhNSS">
              EU-medlemskapet tar mycket mer resurser från både departement
              och myndigheter än vad man hade förväntat sig. Resurserna har
              inte ökats i motsvarande mån. Det får negativa konsekvenser för
              vårt miljöarbete både i EU och nationellt.
            </item>
            <item xml:id="i-U6G6sXCR27CAub5uqWbvJu">
              Den tidigare regeringen, och i ännu högre utsträckning den dåvarande
              borgerliga oppositionen, har i hög grad nöjt sig med att genomföra
              EU:s regler i Sverige. Övrig nationell miljöpolitik har hållits
              tillbaka.
            </item>
            <item xml:id="i-VAA4GQPWmEBGfujmE6UfyF">
              Oklarhet om vad som egentligen gäller enligt EU, och rädslan
              för att göra fel, hämmar nationella och lokala miljöåtgärder.
            </item>
            <item xml:id="i-Aogf3YHgnDHxDkDfiFVmAH">
              Beslutsprocessen på EU-nivån är utdragen och komplex, få orkar
              följa med eller engagera sig. Intresset bland både politiker,
              medier och allmänheten är lågt.
            </item>
            <item xml:id="i-827YvpAXBE9Kfg62Mh2tGA">
              Den tidigare regeringen drev några miljöfrågor med kraft inom
              EU, men har i andra frågor varit alltför passiv. I vissa fall
              har man motarbetat miljöintresset.
            </item>
            <item xml:id="i-BFDWzuKkyHUpQ7Nm4B12ht">
              Pågående EU-processer används som svepskäl för att avstå ifrån
              att vidta nationella åtgärder.
            </item>
            <item xml:id="i-LQwVc4zdWoqhux3JagGuX6">
              Man kräver åtgärder på EU-nivå, trots att dessa tar lång tid
              att få igenom och oftast blir urvattnade, i stället för att genomföra
              det vi kan här och nu.
            </item>
          </list>
          <p xml:id="i-9AeToi1uppqMVEgu2CzsrE">
            Sammantaget har Sveriges miljöarbete hämmats, även om bilden
            ingalunda är entydig.
          </p>
          <p xml:id="i-9ppzH2Eqc9S2McgD4ktufG">
            Skälen till detta är flera:
          </p>
          <list xml:id="i-RgGeQQZvHiHXcxFvn7w9LK" style="ul">
            <item xml:id="i-9QoWySWA9ETc8GyXCqXa8p">
              Man underskattar svårigheterna att få igenom bra beslut på EU-nivå.
            </item>
            <item xml:id="i-LbcaF4Qmw22nzrVRMaMb2m">
              Man förstår inte att man påverkar och påskyndar processer inom
              EU genom att handla nationellt.
            </item>
            <item xml:id="i-BwKusQcXB7GKdgr59nk2LS">
              Man prioriterar inte miljön. Politiskt mod och ledarskap saknas.
            </item>
            <item xml:id="i-UsnY8MAzknxCLwgBVnj1Yk">
              EU går att använda som förevändning för att slippa vidta miljöåtgärder,
              en förevändning som medierna inte klarat av att genomskåda.
            </item>
          </list>
          <p xml:id="i-Rus3n2LtTUsfyyoMUKzi4k">
            Detta gäller den tidigare regeringen men det finns oroande tendenser
            att detta kommer att bli än starkare med den nya regeringen. Miljöpartiet
            anser att regeringen bör prioritera miljöarbetet i EU. Regeringen
            bör inte använda EU som förevändning för att undvika nationella
            åtgärder, utan använda en offensiv nationell politik för att påskynda
            och påverka EU:s miljöarbete. Detta bör riksdagen ge regeringen
            till känna.
          </p>
          <head xml:id="i-w2uFR6NuHTpqsM1ebxGxD" type="h2">
            3.4 Jämställdhet och jämlikhet
          </head>
          <p xml:id="i-CR7X5d4HqWf6KSYsgFLKYh">
            Det finns samband mellan maktrelationer, inkomstnivå, utbildningsnivå
            och miljö­belastning, även om sambandet inte är entydigt. Högre
            inkomster ger större makt att tillskansa sig av begränsade naturresurser.
            Generellt gäller att ju högre inkomst, desto högre miljöbelastning.
            Inkomstökningar används t.ex. gärna till långa resor. Men särskilt
            i syd kan människor av fattigdom tvingas till beteende som skadar
            miljön. Också i rika länder kan miljömässigt bättre alternativ
            vara dyrare. Samtidigt tenderar de mest utsatta att också vara
            mer sårbara för miljöbelastning. Den rike har större möjlighet
            att köpa sig fri från t.ex. från buller och utsläpp från trafiken.
          </p>
          <p xml:id="i-QarKvTzEwrCzMsehPKd57d">
            Det finns också skillnader mellan kvinnor och män. Åtgärder för
            att minska miljö­belastningen från konsumtionen, kan, vid en given
            nivå på konsumtionen, ibland medföra mer obetalt arbete i hushållet.
            Med rådande arbetsfördelning finns en risk att detta i större
            utsträckning faller på kvinnor. Detta hänger delvis ihop med rådande
            skillnader i maktrelationer i samhälle och hushåll. Det finns
            också könsrelaterade skillnader i känslighet för miljöfaktorer.
            Gränsvärden, riktvärden och liknande för exponering för miljögifter
            m.m. skall utgå från den känsligaste individen, oftast barn men
            ibland gravida kvinnor eller kvinnor generellt.
          </p>
          <head xml:id="i-33cYKZr9ocEQ1PtjucDpGM" type="h1">
            4 Miljön och areella näringar i budgetpropositionen
          </head>
          <p xml:id="i-3fPWtvG3UJzJwDqM4RS1E2">
            Miljöpartiet instämmer med regeringen att det europeiska systemet
            för handel med utsläppsrätter skall utvecklas. Särskilt bör tilldelningen
            ändras så att utsläppsrätter auktioneras i stället för att delas
            ut gratis. Transporterna bör inte ingå i samma bubbla som den
            energiintensiva industrin. Vi utvecklar vår syn på klimat- och
            transport­politiken i annat sammanhang.
          </p>
          <p xml:id="i-KV8GD6765JFLvv3MpnfAyh">
            Miljöpartiet välkomnar regeringens inriktning att miljö- och
            energibeskattningen skall utformas så att det lönar sig att ta
            miljöansvar. Vi lägger konkreta förslag till sådana ändringar
            i annat sammanhang.
          </p>
          <p xml:id="i-oR6GQj4ExyDnM5QaXuw1j">
            Länsstyrelserna bör få ökade anslag för att intensifiera sitt
            arbete med tillsyn m.m. enligt miljöbalken samt för arbetet med
            åtgärdsprogram för att uppfylla miljökvalitets­normerna. Vi lägger
            konkreta förslag på detta i annat sammanhang.
          </p>
          <p xml:id="i-SUX1X6JMg12nNoXMcfay5N">
            Miljöpartiet välkomnar också regeringens inställning att skyddet
            av den biologiska mångfalden är en hörnsten i miljöpolitiken.
            Mänsklig verksamhet skall ske med hänsyn till naturen så att mångfalden
            av arter bevaras och utvecklas. Den pågående klimatstörningen
            kommer att innebära stora påfrestningar på vår natur. Större arealer
            måste skyddas för att ge större marginaler för ekosystemets anpassning.
            Därför lägger också Miljöpartiet konkreta förslag på anslagshöjningar.
          </p>
          <p xml:id="i-TCbLXyic5JkAPhkrvyT7uP">
            Strandskyddet skall inte urholkas.
          </p>
          <p xml:id="i-PTryoNsa8qk9YQX8UNa1E">
            Eftersom de av riksdagen uppsatta målen för rovdjursstammar inte
            uppnåtts annat än för björn bör inte 28 § jaktförordningen ses
            över i syfte att ge förbättrade möjligheter att freda tamdjur.
            Däremot bör anslagen till förebyggande åtgärder höjas.
          </p>
          <p xml:id="i-G4cwGbiGX8QNmGXpCNCjzz">
            Miljöpartiet vill göra ett antal förändringar på de anslag som
            regeringen föreslår.
          </p>
          <head xml:id="i-JQofwYX1FsVD2aPi51K5pi" type="h2">
            4.1 Utgiftsområde 20 Allmän miljö- och naturvård
          </head>
          <head xml:id="i-DESUJWS7eDRWZBFkLrxSc8" type="h3">
            4.1.1 Naturvårdsverket
          </head>
          <p xml:id="i-VvTy6LcDhDR7wj3cSid7g3">
            Anslaget skall även få användas för bidrag till vissa miljöorganisationer.
            Riksrevisionen har kritiserat regeringen för att lägga på Naturvårdsverket
            omfattande utrednings­uppdrag utan att tillföra ytterligare resurser.
            Därmed har annan viktig verksamhet blivit lidande. Utöver det
            har EU-medlemskapet visat sig innebära betydligt tyngre arbets­belastning
            och större resursbehov än vad som förutsetts eller beviljats.
            Anslag 34:1 Naturvårdsverket bör höjas med 20 miljoner kronor
            per år 20072009.
          </p>
          <head xml:id="i-9EpayP2AjSJECwFcir52NH" type="h3">
            4.1.2 Åtgärder för biologisk mångfald
          </head>
          <p xml:id="i-JucFT98LpQ249R53iKSgVh">
            Uppgörelsen om landsbygdsprogrammet innebär en rejäl resursförstärkning
            för den biologiska mångfalden i odlingslandskapet. Miljömålsrådets
            senaste uppföljning fastslår dock fortfarande att det av riksdagen
            fastställda målet för skydd av biologisk mångfald inte kommer
            att nås med nuvarande takt. Medlen avses till stor del men inte
            enbart för skydd av skog. Skydd av skogsmark genom naturvårdsavtal
            och biotop­skydd finansieras via anslag 41:2 Insatser för skogsbruk.
            Den av Naturvårdsverket identifierade skyddsvärda skogen på statlig
            mark skall undantas avverkning. Respektive statliga skogsägare
            skall göra detta utan krav på ersättning från Naturvårdsverket.
            Anslag 34:3 Åtgärder för biologisk mångfald bör höjas med 305
            miljoner kronor per år 20072009.
          </p>
          <head xml:id="i-RmR9tZEGJAQDZYMEW5WuxC" type="h3">
            4.1.3 Sanering och återställning av förorenade områden
          </head>
          <p xml:id="i-GRDfqjvExXczugrzqfeDLW">
            Miljömålsrådets bedömning är att nuvarande beslut inte räcker
            till för att uppnå målen om Giftfri miljö. Ett av problemen gäller
            sanering och återställning av förorenade områden. Inventeringen
            av behovet slutfördes under 2005. Miljömålsrådet bedömer att delmålet
            om efterbehandling av förorenade områden till 2010 inte kommer
            att nås med nuvarande takt. Takten behöver ökas, vilket också
            innebär ökat resursbehov. Ökad uppmärksamhet bör ges till sanering
            av marina områden som är förorenade eller riskerar att bli det
            av ämnen som dumpats. Anslag 34:4 Sanering och återställning av
            förorenade områden bör höjas med 120 miljoner kronor per år 20072009.
          </p>
          <head xml:id="i-Mm4EhwdUd4BUQZLjPZbsZ7" type="h3">
            4.1.4 Kemikalieinspektionen
          </head>
          <p xml:id="i-FxWDb6MhvXoqu9F53oiZE">
            EU-medlemskapet har visat sig innebära betydligt tyngre arbetsbelastning
            och större resursbehov än vad som förutsetts eller beviljats på
            kemikalieområdet. Insatser för att bedriva kemikaliepolitik på
            EU-nivå och den internationella nivån behöver stärkas. Dessutom
            behöver det nationella arbetet intensifieras. Som regeringen angett
            kommer arbets­belastningen att öka i samband med genomförandet
            av EU:s kemikaliepolitik, Reach. Samtidigt har arbetet med uppföljningen
            av den nationella kemikaliestrategin fördröjts av bl. a. arbetet
            med Reach. Riksrevisionen har i en rapport (RiR 2006:4) gjort
            den bedömningen att tillsynen är otillräcklig såväl till omfattning
            som till innehåll. Därtill kommer att KemI har behövt använda
            medel från kemikalieavgifterna till annat än tillsyn. Den av regeringen
            föreslagna resursförstärkningen till KemI är alltså otillräcklig.
            Ytterligare resurser behöver tillskjutas. Anslag 34:6 Kemikalieinspektionen
            bör höjas med 30 miljoner kronor per år 20072009.
          </p>
          <head xml:id="i-oHs95YKcHYBf2Crp45N2i" type="h3">
            4.1.5 Sveriges meteorologiska och hydrologiska institut
          </head>
          <p xml:id="i-7BhEWpdPEjCG9NR5exLT7j">
            SMHI har viktiga uppgifter på miljöområdet, särskilt vad gäller
            klimat-, vatten- och havsfrågor. Arbetsuppgifter relaterade till
            dessa områden kan beräknas öka i omfattning i fortsättningen.
            Miljöpartiet motsätter sig regeringens förslag till neddragning.
            På sikt bör avgiftsdebitering till kommuner, landsting och andra
            organ rörande uppgifter av betydelse för deras arbete ses över.
            Detta avser inte enbart SMHI, utan också andra myndigheter där
            det finns en liknande problematik, som Lantmäteriverket och SGU.
            Anslag 34:9 Sveriges meteorologiska och hydrologiska institut
            bör höjas med 25 miljoner kronor per år 20072009.
          </p>
          <head xml:id="i-XMiVDDQ7bwCpuWCL6wfiSC" type="h3">
            4.1.6 Stöd till klimatinvesteringar
          </head>
          <p xml:id="i-GU7a1snkVXmJXWPH3giDF1">
            Det nuvarande programmet för stöd till klimatinvesteringar upphör
            2009. Ett omfattande program för stöd till klimatinvesteringar
            kommer att behövas även 2009 och framöver, i någon form. Formerna
            bör utvecklas, t.ex. så att en ökad andel av resurserna går till
            mer långsiktigt syftande utveckling, demonstration och kommersialisering
            av ny teknik bl. a. i samarbete med Swentec (se vidare i vår klimatmotion),
            men planering för ett sådant program bör fortsätta. I fortsättningen
            bör utvecklingen av biogas ges högre prioritet. Anslag 34:10 Stöd
            till klimatinvesteringar bör höjas med 100 miljoner kronor 2008
            och 500 miljoner kronor 2009.
          </p>
          <head xml:id="i-CCMZ5ri5UK9b18LePK7yEu" type="h2">
            4.2 Utgiftsområde 23 Jord- och skogsbruk, fiske med anslutande
            näringar
          </head>
          <head xml:id="i-QYFTtZr8JpXgV6dV25YhTM" type="h3">
            4.2.1 Skogsstyrelsen
          </head>
          <p xml:id="i-8PmRGYT4smDMEWLkcTzBj9">
            Anslaget skall även få användas för bidrag till vissa miljöorganisationer.
            Detta stöd bör uppgå till ca 2 miljoner kronor. Dessutom bör arbetet
            med renbruksplaner förstärkas. Det behövs utökad kunskap om och
            främjande av kontinuitetsskogar och alternativa skogsbruksmetoder
            där den skogliga kontinuiteten bibehålls.
          </p>
          <head xml:id="i-7ZL3HqMWya1hRVSKMdhgQH" type="h3">
            4.2.2 Insatser för skogsbruket
          </head>
          <p xml:id="i-K5g1WUkQGbeqxZeyXtW4JD">
            Anslaget har tidigare höjts med 150 miljoner kronor per år för
            att ge stöd till återplantering av skog efter stormen Gudrun.
            Merparten har gått till återplantering av gran. Detta är olämpligt
            av flera skäl. 25 miljoner kronor bör användas för merkostnader
            för plantering av löv- eller blandskog, jämfört med granskog.
            Enligt Miljömålsrådets uppföljning av Sveriges miljömål går arbetet
            med skydd av skog alltför långsamt på grund av bristande resurser.
            En höjning av insatserna för skydd av skog är nödvändig för uppfyllandet
            av miljömålet Levande skogar. När det gäller skogsvårdsorganisationens
            skydd via biotopskydd och naturvårdsavtal bör anslagen ökas med
            50 miljoner kronor per år. Sammantaget bör anslag 41:2 Insatser
            för skogsbruket minskas med 75 miljoner kronor per år 20072009.
          </p>
          <head xml:id="i-DsiF8SBdJhFLDHC72GRzzR" type="h3">
            4.2.3 Ersättningar för viltskador m.m.
          </head>
          <p xml:id="i-EdcTZfXyWzPcWEvVgzP67V">
            Som regeringen beskriver är det endast björnen som har uppnått
            för arten avsedd miniminivå i relation till de mål som riksdagen
            beslutade för rovdjursstammarna 2001. Stödet till viltstängsel
            m.fl. åtgärder för att förebygga skada av vilt bör öka. Dessutom
            bör ersättning för tamdjur förbättras. Anslag 42:5 Ersättningar
            för viltskador m.m. bör höjas med 3 miljoner kronor per år 20072009.
          </p>
          <head xml:id="i-4sgtqwcCyyWAvWnveZzjjs" type="h3">
            4.2.4 Djurskyddsmyndigheten
          </head>
          <p xml:id="i-FpxoHYLvC6fTZaZ5XsDMBe">
            Djurskyddsmyndigheten sköter angelägna uppgifter och skall inte
            läggas ned. Myndighetens arbete med djurskydd enligt djurskyddslagen
            är olämpligt att överföra till Jordbruksverket. Arbetet med den
            planerade nya EU-myndigheten för djurskydd, som lämpligen kan
            ligga i Sverige, kan förväntas orsaka merarbete för Djurskydds­myndigheten.
            Anslagen skall höjas med ca 6 miljoner kronor jämfört med tidigare
            nivå för att utöka arbetet med att kvalitetssäkra och godkänna
            testmetoder utan djurförsök, samt en avvecklingsplan för djurförsök
            med mycket lidande. Anslag 42:6 Djurskyddsmyndigheten bör höjas
            med 54 miljoner kronor 2007 och 100 miljoner kronor per år 2008
            och 2009.
          </p>
          <head xml:id="i-6WmBWjE95qVGj1ufNLtCRE" type="h3">
            4.2.5 Statens jordbruksverk
          </head>
          <p xml:id="i-Vwq9nWjVTQMa43GfBQcsnb">
            Anslaget skall även få användas för bidrag till vissa miljöorganisationer.
            Detta stöd bör uppgå till ca 2 miljoner kronor.
          </p>
          <head xml:id="i-AqjPnZCx7mTVuySkZV2JLi" type="h3">
            4.2.6 Strukturstöd till fisket
          </head>
          <p xml:id="i-VoWo2eM7ijBLqeF5kM7sS5">
            En grundläggande orsak till problemen på fiskets område är en
            överkapacitet inom fiskeflottan. Denna överkapacitet är inte,
            som i andra branscher, för stor i förhållande till marknaden,
            den är för stor i relation till resursbasen. Denna skillnad är
            fundamental för att förstå fiskets politiska problem, men är inte
            tillräckligt uppmärksammad. En konsekvens är att kapaciteten måste
            minska. Hittillsvarande svenska skrotningsbidrag ligger på en
            låg nivå vid en europeisk jämförelse och har inte varit tillräckligt
            attraktiva för näringen. Ersättningsnivåerna behöver höjas. Anslag
            43:7 Stukturstöd till fisket bör höjas med 25 miljoner kronor
            per år 20072009.
          </p>
          <head xml:id="i-3aqr5dm19hMsbDHuM1tmKH" type="h3">
            4.2.7 Fiskevård
          </head>
          <p xml:id="i-Qbjmora8mXby6sbxRe32nt">
            Regeringen har tidigare uppskattat att 6080 miljoner kronor per
            år behövs till fiskevård. Detta är av betydelse för både yrkesfisket
            och turismen. Användningen av medlen genererar sysselsättning
            på landsbygden. Förslag om finansiering av fiskevård genom avgift
            på fritidsfiskare diskuteras för närvarande. De offentliga medlen
            till fiskevård bör ökas. Anslag 43:9 bör höjas med 5 miljoner
            kronor per år 20072009.
          </p>
        </div>
        <div xml:id="i-5BkkALoFD7Lw74XmnrjBCB" type="motSignatures">
          <list xml:id="i-Ru5YtVMG8gVxF51keS6hMh">
            <item xml:id="i-9zPEF1BTPT6Q1jXsVi9J4T" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-WYpxDXB8EXWTaCxQmYDWZZ" who="i-FvpsLGyVJwy2VnAqBbfthX">
              Maria Wetterstrand (mp)
            </item>
            <item xml:id="i-Dt4aMUdoWE8qLyvMqTmE7z" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
