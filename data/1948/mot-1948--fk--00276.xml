<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00276">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__276/mot_1948__fk__276-001.pdf"/>
      <fw xml:id="i-Rxx3pLo1ARcMJ8DfjHoaAs">
        Motioner i Första kammaren, nr 276. 1
      </fw>
      <div xml:id="i-8GyEa7q8XwF7CfbW1w9mVV" type="motHeader">
        <div xml:id="i-2vVhx96bqMfnNKd35VMQH5" type="motTitle"/>
        <div xml:id="i-JRHS1HqZxDdF3A3pmMkdmg" type="motSubmissionInfo"/>
      </div>
      <div xml:id="i-HbxsBKkvJwSQsmn1ecpBkD" type="motBody">
        <div xml:id="i-FjF94LJfrU6xZNif7PyKF3">
          <p xml:id="i-6WfAgco1NqZMpsKMDXCFB8">
            Nr 276.
          </p>
          <p xml:id="i-SLRkVXwJVQsN2sSD85Zwur">
            Av herrar Englund och Osvald, i anledning av Kungl. Maj:ts pro-
            position med förslag till lag om försäkringsrörelse, m. m.
          </p>
          <p xml:id="i-HLk2hCdSWEyW7u1mG13Hq">
            Det förslag till lag om försäkringsrörelse m. m. som återfinnes
            i prop. nr 50 till årets riksdag synes i flera avseenden vara
            av sådan art, att dess genomförande skulle innebära ett framsteg.
            I två hänseenden, nämligen i fråga om de med varandra nära sammanhängande
            spörsmålen om för- säkringsföretagens associationsform och om
            försäkringstagarnas inflytande på bolaget, synes emellertid utredningen
            icke tillräckligt inträngande och verklighetspräglad, och de på
            denna utredning grundade förslagen till reg- ler för koncessionsprövningen
            ha därför knappast fått en tillfredsställande utformning. Gällande
            lag räknar med och har gjort åtskillnad i rättsregler mellan tre
            associationsformer, försäkringsaktiebolag, ömsesidiga försäkringsbolag
            med garantikapital och ömsesidiga försäkringsbolag utan dylikt
            garanti- kapital. Åtminstone inom livförsäkringen ha emellertid
            riksbolagen inom dessa formellt åtskilda företagstyper till sin
            ekonomiska natur kommit att bli helt likartade. För aktieägaren
            i försäkringsaktiebolaget eller för inne- havaren av garantikapitalet
            är avkastningen av aktien eller garantikapitalet alldeles oväsentlig
            vid sidan av det inflytande över bolagets administration som aktien
            eller garantikapitalet skänker. Ett motsvarande inflytande har
            hittills i allmänhet tillkommit skaparna av de ömsesidiga livbolagen
            utan garantikapital och av dem utsedda efterföljare. Detta inflytande
            har icke en lika klart utformad rättslig anknytningspunkt som
            fallet är vid aktie- bolaget eller vid ett bolag med garantikapital,
            men det är delvis fotat på effekten av de rättsregler för försäkringstagares
            inflytande, som denne haft tillfälle att orientera sig om före
            försäkringsavtalets ingående och som han, i den mån han godtar
            detta försäkringsavtal, måste anses ha accepterat, Den faktiska
            likhet, som sålunda föreligger mellan de tre associations- formerna,
            borde, som framhållits i åtminstone något remissyttrande, ha föranlett
            ett övervägande om möjligheten att också skapa en rättslig sam-
            mansmältning av de olika associationsformerna. Med hänsyn till
            den fak- tiska likhet i ekonomisk rättsställning, som f. n. föreligger
            mellan ledning- arna i bolag med och bolag utan garantikapital
            och som i båda fallen i den mån den kan anses tillbörlig får betraktas
            som ett vederlag för den ledande organisatoriska insatsen inom
            bolaget, synes vidare en omläggning av rältsreglerna för representationen
            inom ömsesidiga livbolag utan förlags-
          </p>
          <p xml:id="i-PfygnNC3hUP4UF1LXA1rsk">
            1 Bihang till riksdagens protokoll 1948. 3 saml. Nr 276.
          </p>
          <pb facs="riksdagen-motions-pdf/data/1948/mot_1948__fk__276/mot_1948__fk__276-002.pdf"/>
          <fw xml:id="i-QS3SmzvnHRiGkGUhhz3wAG">
            2 Motioner i Första kammaren, nr 276.
          </fw>
          <p xml:id="i-ocdmGvncXscKi7xNNqxHk">
            kapital icke böra ske utan motsvarande hänsyn som föredragande
            stats- rådet ansett böra visas garanten i ett bolag med garantikapital.
            Det har väckt försäkringsutredningens och föredragande statsrådets
            uppmärksamhet, att endast ett fåtal av försäkringstagarna i de
            ömsesidiga riksbolagen hittills visat intresse att deltaga i bolagsstämmor
            eller att begagna den möjlighet att utöva inflytande över bolaget,
            som eljest kunnat tillkomma dem. Utredningen och statsrådet synas
            betrakta denna frånvaro av intresse såsom en brist, som påkallar
            ansträngningar i syfte att åstad- komma en ändring. Vi kunna icke
            obetingat ansluta oss till denna mening. Det kan knappast anses
            riktigt att tillförbinda dem, som ta en cykelstöld- försäkring
            för några kronor i ett ömsesidigt försäkringsbolag, att avdela
            ett så stort intresse för skötseln av detta bolag som blir erforderligt,
            om de omdömesgillt skola kunna handha uppgiften att medelbart
            eller omedel- bart utöva stort inflytande på utseendet av bolagets
            ledning. Tankegången ter sig visserligen åtskilligt naturligare
            när det gäller livförsäkringar, vilka ju avse belopp av helt annan
            storlek i avseende å både premier och för- säkringssumma, men
            inte heller där framstår den vid närmare undersök- ning som självklar
            och det av följande skäl. Gällande lag har icke ansett sig kunna
            lita till en dylik av försäkrings- tagarna själva utövad kontroll
            över bolagsledningens förvaltning. För att skydda försäkringstagarna
            ger den i stället strama regler om penning- placering, om värdehandlingarnas
            förvaring under försäkringsinspektio- nens lås o. s. v., regler
            som i det nu framlagda förslaget ytterligare vidgats. Med hänsyn
            till dessa regler förete livbolagen numera endast smärre olikheter
            mellan bolagen inbördes eller inom det särskilda bolaget från
            tid till annan i fråga om återbäring och vinst — ofta angivna
            i abstrusa matematiska formuleringar — vilka återgå på olikheter
            i företagens storlek, försäkringsbeståndets sammansättning och
            på smärre olikheter i bolagens penningplacering och förvaltningsorganisation.
            Det är mot bakgrunden av detta icke överraskande, att också det
            över- vägande antalet försäkringstagare i de ömsesidiga livförsäkringsbolagen
            underlåtit att utnyttja det inflytande, som bolagsordningarna
            tillerkänt dem. Försäkringsutredningen har icke ådagalagt, att
            denna underlåtenhet har medfört några mera framträdande nackdelar.
            Utredningens krav på ökat intresse och ökat deltagande från försäkringstagarnas
            sida synes vara rent principiellt. Utredningen kan inte heller
            sägas ha givit någon anvis- ning på några medel, genom vilka en
            dylik stegring av intresset skulle kunna åstadkommas, Den anordning
            för ett av de svenska livbolagen, som upp- gives ha fått försäkringsinspektionens
            preliminära godkännande, synes icke fylla ens elementära krav
            på formen för fattande av demokratiska beslut. Liksom en del tänkbara
            varianter synes denna valform därför föranleda icke obetydliga
            kostnader utan egentligt utbyte.
          </p>
          <pb facs="riksdagen-motions-pdf/data/1948/mot_1948__fk__276/mot_1948__fk__276-003.pdf"/>
          <fw xml:id="i-Gf6jadnqh35GqznDrZqHae">
            Motioner i Första kammaren, nr 276. 3
          </fw>
          <p xml:id="i-QgK8Q6rAK7umRQ5X7X6Gpg">
            I den mån nuvarande förhållanden i avseende å representationen
            av försäkringstagarna kunna anses påkalla ändring — med hänsyn
            till den omfattande kontroll i annan ordning, som samhället redan
            utövar och därest förslaget i övrigt realiseras ytterligare kommer
            att utöva, kan det icke anses uppenbart, att en sådan ändring
            verkligen är påkallad — torde denna ändring sålunda icke böra
            få formen av en artificiell utökning av delägarnas röstning. Andra
            former, som icke i samma grad äro ägnade att utlösa invändningar,
            synas också tillgängliga. Svensk rätt saknar för övrigt icke exempel
            på associationsformer, som liksom de ömsesidiga livbolagen äro
            inrättade till förmån för breda folklager och vilka lika litet
            som dessa ge utrymme för enskild profit, men som det oaktat funnit
            sig böra till- godose kundkretsens intressen i annan form än genom
            en vidsträckt röst- ning inom denna kundkrets. Med stöd av vad
            vi sålunda anfört få vi hemställa,
          </p>
          <p xml:id="i-6jZTnbFGG83yS4F6XX2RGk">
            att riksdagen måtte finna sig icke böra för närvarande förorda
            särskilda koncessionsregler rörande associations- form och former
            för försäkringstagares inflytande i riks- försäkringsbolag, att
            riksdagen ville i skrivelse till Kungl. Maj:t hemställa, att frågan
            om associationsform och representation för för- säkringstagarna
            i riksförsäkringsbolag måtte göras till föremål för ny utredning.
          </p>
          <p xml:id="i-NcuPqaKZqPBesGz9yKU422" type="date">
            Stockholm den 12 mars 1948.
          </p>
          <div xml:id="i-L25jeCnH3Ed4hrNJeDhe3w" type="signatureBlock">
            <p who="i-6u783dzoLHLqen59owCffG" type="signature">
              Erik Englund
            </p>
            <p who="i-PHRNhFwHoTM7WGoisPA8cq" type="signature">
              Hugo Osvald
            </p>
          </div>
        </div>
      </div>
    </body>
  </text>
</TEI>
