<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00262">
  <teiHeader>
    <fileDesc>
      <titleStmt>
        <title>Kunskap om religion för en framgångsrik internationell kommunikation</title>
        <author corresp="i-5jLvgtZLz4tn3NhaKToY29">av Holger Gustafsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kunskap om religion för en framgångsrik internationell kommunikation</title>
          <idno type="rdwebb">GX02U262</idno>
          <rs type="number">U262</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U262/text</ref>
          <ref type="dokument_url_html">http://data.riksdagen.se/dokument/GX02U262</ref>
          <ref type="dokumentstatus_url_xml">http://data.riksdagen.se/dokumentstatus/GX02U262</ref>
          <ref type="doc">http://data.riksdagen.se/fil/5B82DBAC-E03E-4A1D-9B8E-5F18AFE5B8FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M1YsT5JbLtyPsWdBkcbmdw" type="signed"/>
        <correspContext corresp="i-M1YsT5JbLtyPsWdBkcbmdw">
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-KwwUvXomqyZ8zcWzMwa97H" type="numbering">
          <date when="2009-10-06"/>
        </correspAction>
        <correspAction xml:id="i-P73UsvvrxEzVG6itkCMDw" type="submission">
          <date when="2009-10-02"/>
        </correspAction>
        <correspAction xml:id="i-8cZcXwkv8fZcZt8AEK28We" type="transfer">
          <date when="2009-10-02"/>
        </correspAction>
        <correspAction xml:id="i-8urLgpBBupCLyawriyGoPV" type="assigned"/>
        <correspContext corresp="i-8urLgpBBupCLyawriyGoPV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ES7SSAvkfpMTsaGgE4ChnA">
            Förslag till riksdagsbeslut
          </head>
          <list style="ol">
            <item xml:id="i-AFBx2pZxriHrHYXennF8ni">
              Riksdagen tillkännager för regeringen som sin mening vad som
              anförs i motionen om religionens betydelse för internationell
              kommunikation och dialog över religions- och kulturgränser.
            </item>
            <item xml:id="i-PqW2n78pg5VHfpG6Tyxjb2">
              Riksdagen tillkännager för regeringen som sin mening vad som
              anförs i motionen om vikten av diplomatisk utbildning med inriktning
              på att bättre förstå religioners betydelse i internationella relationer.
            </item>
          </list>
        </div>
        <div type="motContent">
          <head xml:id="i-8L4RnuHbTFvLXZDhcZUrsC" type="h1">
            Motivering
          </head>
          <p xml:id="i-5Rb6hwMgmgi1pThc12EGuZ">
            Religionsfriheten är en viktig del av de mänskliga rättigheterna,
            bl.a. kommer det till uttryck i FN:s och Europarådets rättighetsförklaringar.
            Europakonventionen ingår sedan 1995 i svensk lagstiftning genom
            medlemskapet i EU. Rättighetsförklaringarna står som garanter
            för att mänskliga fri- och rättigheter inte ska inskränkas.
          </p>
          <p xml:id="i-7vKvdVCncwd4dUUyArB7H9">
            Till religionsfriheten knyter FN:s allmänna förklaring om de
            mänskliga rättigheterna även grundläggande friheter som tanke-
            och samvetsfrihet. Artikel 18 i FN-deklarationen lyder: Envar
            har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-QaDJyGndyEGD1TEKpHSLp4">
            Som politiskt sekulärt land har Sverige och de nordiska länderna
            fått allt svårare att förstå religioners betydelse i internationella
            relationer. Sverige fick en lagstiftad religionsfrihet så sent
            som 1951. Fram till 1858 gällde konventikelplakatet i Sverige,
            som förbjöd andra religiösa möten än husandakten och Svenska statskyrkans
            gudstjänst. Sverige bedöms i dag vara ett av världens mest sekulariserade
            länder. Religiösa människor och grupper riskerar därför, i högre
            grad än någon annan grupp, att mötas av oförståelse och diskriminering
            i vårt land. Kunskap om och förståelse för religiösa grupper riskerar
            att bli en blind fläck hos såväl allmänhet som i offentlig maktutövning.
            Religiösa människor och grupper måste ha rätt att bli respekterade
            för sin tros- och samvetsövertygelse även i Sverige.
          </p>
          <p xml:id="i-W8ox8da4GHvDdTgKHxkLrQ">
            Yttrandefriheten är en grund för demokratin. Yttrandefrihet är
            en förutsättning för ett demokratiskt statsskick. I Europakonventionen
            om mänskliga rättigheter står skrivet om yttrandefriheten att
            denna rätt innefattar åsiktsfrihet samt frihet att ta emot och
            sprida uppgifter och tankar utan offentlig myndighets inblandning
            och oberoende av territoriella gränser.
          </p>
          <p xml:id="i-AR9y1KZBVpuFfjxyWANmL1">
            Med ökad kunskap och förståelse om religioners inneboende dynamik
            och kraft kan man bättre hantera den fundamentala rätten till
            yttrandefrihet, genom att besitta rätten men av hänsyn till andra
            människors tro och övertygelse visa ansvaret att avstå från hets
            mot vad medmänniskor upplever som heligt och därmed undvika kränkningar
            av deras tro och övertygelse. Istället kan man nå en förtroendefull
            dialog över religions- och nationsgränser.
          </p>
          <p xml:id="i-PFDQ9R6mpbGmN59fdCEq9L">
            På samma sätt som det finns en negativ koppling mellan överträdelser
            mot de mänskliga rättigheterna och hoten mot fred och säkerhet,
            finns det en positiv koppling mellan religionsfrihet och respekten
            för övriga mänskliga rättigheter. Sveriges utrikespolitik omfattar
            inte bara kampen för internationell rätt och mänskliga rättigheter
            utan också utvecklingsarbete och handel etc. En viktig del i arbetet
            är spridandet av demokrati och demokratiska värden. Även dessa
            områden berörs av bristen på religionsfrihet. I en studie av 59
            länder som presenterats vid Harvard University har forskarna kunnat
            belägga ett tydligt samband mellan förekomsten av religionsfrihet
            och ekonomisk utveckling. Vi behöver inte gå längre än till vårt
            eget land för att se vilken betydelse fri religionsutövning har
            haft för framväxten av demokratiska värden och det demokratiska
            samhället. Internationella undersökningar visar att för mellan
            85 och 95 procent av världens befolkning är religionen en del
            av livet. Tanke-, samvets- och religionsfrihet måste få vara i
            själva centrum av den mänskliga erfarenheten. Sveriges uppgift
            bör vara att utveckla dialogen mellan religioner och kulturskillnader.
          </p>
          <p xml:id="i-Ef55WYjWxgF3CUv1ZTPz74">
            Framtiden, globaliseringen, beroendet av omvärlden och kontakterna
            över nationsgränser fordrar seriösa och djuplodande dialoger baserade
            på ömsesidig respekt, öppenhet och tolerans. Religion som fenomen
            är viktigt för människor. I ett sekulariserat land som Sverige
            kan vi ha svårt att förstå den centrala roll som religionen intar
            i samhällen utanför vårt land. Därför är det av stor vikt att
            religionskunskap ges tillräckligt utrymme i svensk grundskola
            och gymnasium. Religionsfriheten är en viktig mänsklig rättighet.
            Religionen och livsåskådningen berör det innersta i en människa
            och är ett uttryck för människans andliga behov. Därför slår ofta
            kränkningar av religionsfriheten hårt. I den mer sekulariserade
            västvärlden har begreppet kommit att mer och mer betyda friheten
            från religion, medan friheten till en religion inte anses vara
            lika viktig. Det religiösa uttryckets plats i det offentliga rummet
            eller den offentliga debatten betraktas med skepsis, och inte
            sällan med förakt. Detta är problematiskt dels därför att ett
            sådant synsätt leder till kränkningar av människors rätt, dels
            till att misstänksamhet odlas. Dessutom underlättar inte denna
            inställning pluralism och integration mellan människor med olika
            kulturer och religiös övertygelse. I andra delar av världen är
            friheten från religion ofta den springande punkten. Religionen
            används inte sällan som ett förtryckarinstrument och som ett sätt
            att härska över människor inte minst kvinnor.
          </p>
          <p xml:id="i-CtpUNY7UFBfG6pbXWrXbzd">
            En kontinuerlig dialog mellan företrädare för olika religioner
            är ett måste för att undvika motsättningar. Det är viktigt att
            stärka kunskap och förståelse för religioners betydelse i internationella
            relationer. Synnerligen angelägen är kunskapen och insikten hos
            internationella svenska aktörer som politiker och diplomater.
            Därför är det viktigt att riksdagen tillkännager för regeringen
            som sin mening vad som anförs i motionen om religionsutbildningens
            betydelse för internationell kommunikation och dialog över religions-
            och kulturgränser.
          </p>
        </div>
        <div type="motSignatures">
          <list>
            <item xml:id="i-9xqzVdbp3Mov2e7hdmCmw8" who="i-5jLvgtZLz4tn3NhaKToY29">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
