<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-08012">
  <teiHeader>
    <fileDesc>
      <titleStmt>
        <title>med anledning av prop. 2013/14:141 En svensk strategi för biologisk mångfald och ekosystemtjänster</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:141 En svensk strategi för biologisk mångfald och ekosystemtjänster</title>
          <idno type="rdwebb">H102XS8012</idno>
          <rs type="number">S8012</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102XS8012/text</ref>
          <ref type="dokument_url_html">http://data.riksdagen.se/dokument/H102XS8012</ref>
          <ref type="dokumentstatus_url_xml">http://data.riksdagen.se/dokumentstatus/H102XS8012</ref>
          <ref type="doc">http://data.riksdagen.se/fil/F10535F1-1F13-44FA-8106-90D715FA2F30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PwbabNqRneLpi3tPsZ7R9P" type="basedOn"/>
        <correspContext corresp="i-PwbabNqRneLpi3tPsZ7R9P">
          <ref>Proposition 2013/14:141</ref>
        </correspContext>
        <correspAction xml:id="i-7CpgiQjvfPTvYkRjaYmXMy" type="signed"/>
        <correspContext corresp="i-7CpgiQjvfPTvYkRjaYmXMy">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction xml:id="i-AHHSXRcgjoW1LamDVYfD3k" type="referral">
          <date when="2014-04-28"/>
        </correspAction>
        <correspAction xml:id="i-LToFFjELdXKNcud2xuNx7Z" type="referral">
          <date when="2014-04-28"/>
        </correspAction>
        <correspAction xml:id="i-W9khiAD2cnTeZUAfauDxDC" type="dismissal">
          <date when="2014-04-25"/>
        </correspAction>
        <correspAction xml:id="i-VEL4gBNQMtBPmm4a8ohciP" type="dismissal">
          <date when="2014-04-25"/>
        </correspAction>
        <correspAction xml:id="i-R8C7H9V9pPphLWpnVKEC6d" type="submission">
          <date when="2014-04-09"/>
        </correspAction>
        <correspAction xml:id="i-PfACgxKbfBjNm3uy7tjobo" type="transfer">
          <date when="2014-04-09"/>
        </correspAction>
        <correspAction xml:id="i-Dekfe7hi7sxfesHmn8uJv1" type="assigned"/>
        <correspContext corresp="i-Dekfe7hi7sxfesHmn8uJv1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YYYJzE6wynRhyVr9ndTkNo" type="motHeader"/>
      <div xml:id="i-kPfepRuu4EEtNekoog7XL" type="motBody">
        <div xml:id="i-7J3zDjGymHAt8wxS6YQ4fn" type="motProposal" subtype="förslag">
          <head xml:id="i-8JNRJknoyu7DT7pvzTy1rT">
            Förslag till riksdagsbeslut
          </head>
          <list xml:id="i-5paAos3K8qbGBNcrhnaA8o" style="ol">
            <item xml:id="i-89xdqFdo9kW1e6et6ExaJ1">
              Riksdagen tillkännager för regeringen som sin mening vad som
              anförs i motionen om att regeringen ska besluta om ytterligare
              åtgärder med ambition att miljömålen Levande sjöar och vattendrag,
              Hav i balans, Myllrande våtmarker, Levande skogar, Ett rikt odlingslandskap,
              storslagen fjällmiljö samt Ett rikt växt- och djurliv ska uppfyllas.
            </item>
            <item xml:id="i-Dcf3JoHcwukdAyissWpDJe">
              Riksdagen tillkännager för regeringen som sin mening vad som
              anförs i motionen om ekosystemtjänster och om att regeringen skyndsamt
              ska ta fram hållbarhetsindikatorer och redovisa dessa i rapporter
              om den ekonomiska utvecklingen.
            </item>
            <item xml:id="i-DBQn4TA3n1eZMTfvtFdGxW">
              Riksdagen tillkännager för regeringen som sin mening vad som
              anförs i motionen om att regeringen bör granska de så viktiga
              frivilliga avsättningarna i dialog med skogsbolagen så att de
              frivilliga avsättningarna är transparanta, kontinuerliga och kvalitativa
              nog för att vara en del av Sveriges uppfyllande av målen i den
              strategiska plan som parterna i FN:s konvention för biologisk
              mångfald antagit.
            </item>
            <item xml:id="i-5fkW6pVdWwhssT8XXhc9ti">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag på en ny skyddsform i enlighet med Miljömålsberedningens
              förslag om ekolandskap.
            </item>
            <item xml:id="i-EKPHsBimGL54L53AUUsu5e">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett förslag
              på ny skogsvårdsförordning med nya sanktionsmöjligheter vid allvarliga
              regelbrott.
            </item>
            <item xml:id="i-34hG3weYojWkn8xkTN27so">
              Riksdagen tillkännager för regeringen som sin mening vad som
              anförs i motionen om att regeringen ska genomföra en kontrollstation
              2018 för att analysera utvecklingen av miljöhänsynen i skogsbruket
              och Sveriges måluppfyllelse av målen i den strategiska plan som
              parterna i FN:s konvention för biologisk mångfald antagit.
            </item>
            <item xml:id="i-Hr8pSeNgEHsCTetxFY7yCG">
              Riksdagen tillkännager för regeringen som sin mening vad som
              anförs i motionen om att en framtida skogsstrategi, i form av
              regeringens nationella skogsprogram, behöver innehålla en förtydligad
              miljöhänsyn med bättre efterlevnad för skogen som brukas samt
              att kravet på hänsyn till skogens sociala värden tydliggörs.
            </item>
          </list>
        </div>
        <div xml:id="i-WhBgJcWr1jKreEqbyJ7oai" type="motContent">
          <head xml:id="i-2TYnYv2BDYiXNfWyVNX2yw" type="h1">
            Motivering
          </head>
          <p xml:id="i-V67Lbpv9pRoaEbiMKoRCwf">
            Ekosystemen är beroende av en mångfald av arter för att fungera.
            Att bevara den biologiska mångfalden på jorden handlar om just
            det. Den mat som vi äter, den luft vi andas, det sötvatten vi
            behöver samt byggnadsmaterial, energi och mer därtill. Allt produceras
            av ekosystem, komplexa nät av arter som agerar tillsammans och
            cirkulerar, bearbetar och uppgraderar grundämnen till näringsämnen.
            Ekosystem som vi är beroende av.
          </p>
          <p xml:id="i-AJgU4F45NqEzx4ikcZSrK2">
            I FN-konventionen om biologisk mångfald, som skrevs under i Rio
            1992 och som utvecklades i japanska Nagoya 2010, har världens
            länder enats om att de miljöer som är viktiga för hotade arter
            ska skyddas. För att arterna ska överleva krävs den miljö som
            de behöver för att fortplanta sig och för att få rätt föda, det
            är grundläggande ekologi. Den utmaning vi har i Sverige är att
            säkra den biologiska mångfalden och den svenska artrikedomen,
            samtidigt som vi främjar utvecklingen av en grön ekonomi.
          </p>
          <p xml:id="i-TAjeyLAg2SixAYYrJsbSpM">
            Skogen är en viktig byggsten i den gröna ekonomin. För oss socialdemokrater
            har det alltid varit lika viktigt att bevara tillfällen till sysselsättning
            och inkomst från skogen, som att säkerställa att skogen och dess
            rikedom av biologisk mångfald bevaras till kommande generationer.
            Skogen ska skötas så att den långsiktigt ger god avkastning samtidigt
            som den biologiska mångfalden behålls och hänsyn tas till andra
            allmänna intressen. Skogen har en viktig roll i Sverige idag att
            ersätta fossila bränslen och dess betydelse för framtidens klimatutmaning
            och jobben kan inte underskattas. Allt fler biobaserade produkter
            kan idag ersätta produkter som görs av olja, därför ser vi värdet
            av skogen och det uttag som kan göras av skogsråvara samtidigt
            som den biologiska mångfalden säkras.
          </p>
          <head xml:id="i-AnVSaxNYkSo2wkUq1k4e4K" type="h2">
            Miljömålssystemet
          </head>
          <p xml:id="i-SSZG2pRMziR9d3JVhMb2qd">
            Den biologiska mångfalden är en viktig del av flera av riksdagens
            beslutade miljömål. De senaste åren har Naturvårdsverket konstaterat
            att med nuvarande politiskt beslutade åtgärder så uppnås inte
            14 av de 16 miljömålen.
          </p>
          <p xml:id="i-TyppAqAQhc61bW4VMLBcPr">
            Förändringarna i det svenska miljömålssystemet, som de borgerliga
            partierna drev igenom förra mandatperioden, har hittills lett
            till att miljöarbetet tappat fart. Regeringen ger uppdrag till
            den parlamentariska beredningen Miljömålsberedningen som med små
            resurser och kort om tid ska utreda nya etappmål och hur målen
            ska nås. Under tiden står alltför mycket i vänteläge. Regeringen
            levererar inte tillräckligt av aktiva åtgärder som gör skillnad
            och myndigheterna lämnar inga förslag till regeringen i avvaktan
            på nya etappmål.
          </p>
          <p xml:id="i-FWdfckmyAHHPFZJ73EbRnZ">
            När väl Miljömålsberedningen presenterar förslag till regeringen,
            visar det sig att dessa inte är förankrade (trots att regeringspartierna
            har representanter i Miljömålsberedningen). Vi är tillbaka där
            vi började.
          </p>
          <p xml:id="i-KyE4E9HZJGDh2fXhFjst9e">
            Resultatet är att åtta år av regeringsmakt inte har lett till
            åtgärder som kan göra att miljömålen nås till 2020, som riksdagen
            beslutat. Kort tid återstår och riksdagen bör tillkännage för
            regeringen att regeringen ska presentera aktiva och effektiva
            åtgärder med ambition att miljömålen uppfylls.
          </p>
          <p xml:id="i-Y25Pia8BnpKx7GHNAXTVZy">
            För att klara miljömålen krävs ett betydligt mer aktivt åtgärdsinriktat
            arbete.
          </p>
          <p xml:id="i-GGB6ywVzWJapMbs2e1qjFz">
            Den proposition som regeringen nu presenterat kring biologisk
            mångfald är mest stora ord men tyvärr alldeles för få förslag
            som på riktigt kan göra skillnad i rätt tid. Det är samma mönster
            som vi kan se också i andra propositioner på miljöområdet från
            regeringen såsom exempelvis proposition 2013/14:39 om kemikaliepolitiken.
            Det är allvarligt att regeringen inte lägger större vikt vid riksdagens
            beslutade miljömål.
          </p>
          <head xml:id="i-HX6SJ99HYmyrojQ9ej6GZY" type="h2">
            Ekosystemtjänster
          </head>
          <p xml:id="i-2h4LKgDcQ5fuHetHrDttpP">
            Vi är i grunden positiva till de idéer och resonemang som regeringen
            beskriver i propositionen kring ekosystemtjänster. Det är viktigt
            att få in kvantifierade data över tillståndet i miljön som en
            del av det ekonomiska beslutsunderlaget.
          </p>
          <p xml:id="i-WJpE5aKmmErTvUPWrtfrNh">
            En aktiv klimat- och miljöpolitik som också bär jobb och välfärd
            behöver för att bli effektiv grunda sig mer på ekonomiska principer.
            Det måste dock alltid göras inom en ram av solidaritet, rättvisa,
            jämlikhet och frihet parat med en aldrig sviktande uppfattning
            om att människan kan påverka sin samtid och framtid.
          </p>
          <p xml:id="i-Ktbuf5FEzzHt8CT4Qn3kJX">
            Vi vill understryka vikten av att skilja på begreppen värdera
            och prissätta. Att mäta och värdera ekosystemtjänster anser vi
            är viktigt för att förstå och värdera den biologiska mångfalden
            och behovet att skydda den. Så kan vi verka för en hållbar ekonomi
            inom planetens gränser. Men tanken om att prissätta ekosystemtjänster
            bygger på en uppfattning om att alla naturtillgångar kan realiseras,
            och att allt är utbytbart mot pengar. Vi menar att en sådan väg
            är att äventyra de naturvärden som vårt välstånd är beroende av.
          </p>
          <p xml:id="i-2rgJVudAV8LsQYdyzjQSqD">
            I grunden finns de gränser som naturen dragit upp och som forskare
            som professor Johan Rockström på Stockholms universitet med flera
            beskrivit. Gränser som handlar om grunden för vår existens på
            planeten. Att leva inom planetens gränser går det aldrig att sätta
            ett pris på. Det är ovärderligt.
          </p>
          <p xml:id="i-NB7324WKewXgx4Xkm3apBA">
            I betänkande av utredningen Synliggöra värdet av ekosystemtjänster
            1 föreslås att synligheten av hållbarhetsindikatorer fr.o.m. 2014
            ska öka. Till att börja med ska det ske genom att hållbarhetsindikatorer
            redovisas i rapporter om den ekonomiska utvecklingen. Vi liksom
            utredningen menar att detta skulle ge ett bättre underlag om samhällets
            hållbarhet vid finanspolitiska beslut. Men detta förslag har regeringen
            inte tagit med i propositionen. I stället vill regeringen ge i
            uppdrag till Statistiska centralbyrån att analysera vilka delar
            av den officiella statistiken som kan sammanställas för att möta
            behoven av hållbarhetsindikatorer. Regeringen skriver att hållbarhetsindikatorer
            på sikt ska kunna redovisas i anslutning till underlag för finanspolitiska
            beslut. Vi anser att regeringens förslag i detta avseende inte
            är tillräckligt ambitiöst. Det svarar inte mot de behov som finns
            och det frångår den bedömning av kunskapsläget som utredaren presenterat.
            Vi menar att utredningens förslag borde få genomslag och att hållbarhetsindikatorer
            skyndsamt ska tas fram och redovisas i rapporter om den ekonomiska
            utvecklingen. Detta bör ges regeringen tillkänna.
          </p>
          <head xml:id="i-6FkFj999hEWJk3LmECAGun" type="h2">
            Skydd och bevarande
          </head>
          <p xml:id="i-Pfh2MqsdXBovN3fJHAk9Cb">
            Vi föreslår inte att mer skog ska undandras från brukande jämfört
            med regeringen. Det betyder att vi, i dagsläget, delar regeringens
            syn på hur mycket skog och mark som ska skyddas från brukande
            för att Sverige ska klara åtagandet i mål 11 i den strategiska
            plan som antagits av parterna i FN:s konvention för biologisk
            mångfald i Nagoya.
          </p>
          <p xml:id="i-NJqzHw7VycYgAsZGJhvftr">
            Kvaliteten på områdena är väsentlig för att målet i den strategiska
            plan som antagits av parterna i FN:s konvention för biologisk
            mångfald ska kunna anses som uppfyllt, inte bara kvantiteten av
            mark som skyddas. I detta avseende är den ekologiska representativiteten
            avgörande. I mål 11 i Nagoya-uppgörelsen sägs att den landyta
            som skyddas ska vara ekologiskt representativ, alltså att det
            är rätt biotoper som ska skyddas, samt särskilt områden av stor
            betydelse för biologisk mångfald och ekosystemtjänster. Därför
            välkomnar vi regeringens förslag att den ekologiska representativiteten
            och kvaliteten måste granskas. Det är absolut nödvändigt för att
            kunna göra rätt bedömningar för framtiden.
          </p>
          <p xml:id="i-NmhbSUCLBkeA77eQpcPZgf">
            En viktig del i detta är kvaliteten på de frivilliga avsättningarna.
            De frivilliga avsättningarna är väsentliga och har stor del i
            det svenska uppfyllandet av mål 11 i den strategiska planen för
            biologisk mångfald. Vi måste räkna in de frivilliga avsättningar
            som skogsbolag och skogsägare gör. Det är nödvändigt för att Sverige
            ska klara målet. Därför är det viktigt att dessa avsättningar
            är permanenta och att bolagen inte flyttar avsatta områden mellan
            skog som står i väntan på slutavverkning. Det är också viktigt
            att det finns en vetenskaplig bedömning av om de frivilliga avsättningarna
            verkligen är värdefull skog med stor biodiversitet (som FN-konventionens
            strategiska plan kräver). Därför bör kvaliteten på de frivilliga
            avsättningarna granskas innan de räknas in i det svenska åtagandet.
            Regeringen bör, i enlighet med Miljömålsberedningens förslag göra
            denna granskning i dialog med skogsbolagen så att de frivilliga
            avsättningar dessa gör är transparanta, kontinuerliga och kvalitativa
            nog för att vara en del av Sveriges uppfyllande av mål 11 i den
            strategiska planen.
          </p>
          <p xml:id="i-QPsoKKdgVVdXu58j8jgq27">
            För att Sverige ska klara etappmålet med 20 procent skydd som
            anges i propositionen så föreslog Miljömålsberedningen en ny skyddsform:
            ekolandskap. Regeringen har valt att inte ta med det förslaget
            i propositionen. Det gör att vi inte riktigt ser hur regeringen
            menar att Sverige ska klara målet.
          </p>
          <p xml:id="i-VKEBYNUZH9MWR6BBYjWdLk">
            Vi socialdemokrater anser att Sverige måste arbeta med nya metoder
            och former av skydd parallellt med bevarande på det klassiska
            sättet med naturreservat och nationalparker. Därför vill vi föreslå
            att riksdagen tillkännager för regeringen att den bör utveckla
            det förslag till ekolandskap som Miljömålsberedningen presenterat.
            2 Beredningens förslag innebär ett mer konkret förslag till en
            ny skyddsform än den text som regeringen i propositionen presenterar
            kring grön infrastruktur. Viljan och syftet verkar vara de samma,
            men vi anser att Miljömålsberedningens förslag innebär ett mer
            konkret instrument i den svenska naturvården. Förslaget om ekolandskap
            handlar också om frivillighet och involverar kommunerna då de
            i sina översiktsplaner ska lägga in området. Beredningen föreslog
            att de frivilliga aktörerna skulle organisera sig i ekolandsskapsråd.
            Länsstyrelsen skulle svara för samordningen. Syftet var att peka
            ut ekologiska samband i landskapet. I Miljömålsberedningens beräkning
            skulle detta skydd stå för 3 procentenheter av det svenska 20
            procent-målet.
          </p>
          <head xml:id="i-JtZVmgQFSRgr9ZaVxaw2cu" type="h2">
            Miljöhänsyn i skogsbruket
          </head>
          <p xml:id="i-XYo3sTvPgcjgqaucdqdC43">
            Mål 7 i den strategiska plan som antagits av parterna i FN:s
            konvention för biologisk mångfald innebär att skogsbruk ska skötas
            så att den biologiska mångfalden skyddas. Därför behöver miljöhänsynen
            i skogsbruket bli tydligare för att efterlevnaden ska bli bättre.
            På detta sätt kan lägstanivån höjas för att nå miljökvalitetsmålen.
            Grunden för detta är kunskapen om att det är möjligt att skapa
            högre naturvärden genom aktiva åtgärder i det brukade skogslandskapet.
          </p>
          <p xml:id="i-PdXi1oegzzVGX9u23UjCSA">
            För att Sverige ska klara målet i den strategiska planen antagen
            av parterna i FN:s konvention för biologisk mångfald som handlar
            om hållbart brukande och bevarande av ekosystemtjänster, föreslog
            Miljömålsberedningen en rad åtgärder som bildar en enhet och en
            kedja i ett nytt system för förtydligad miljöhänsyn i skogsbruket.
            3
          </p>
          <p xml:id="i-W32Nazer16BKvFUvEZ1iTm">
            Det är viktigt att påpeka att förslaget från Miljömålsberedningen
            inte innebar en skärpning av kraven på miljöhänsyn. Beredningen
            motiverade förslagen med att efterlevnaden av hänsynen i skogsbruket
            kan bli bättre om den lägsta nivån för miljöhänsynen anges tydligare
            i lagstiftningen. Otydligheten består i tre delar: otydliga och
            oprioriterade regler, bristande sanktionsmöjligheter och otydlig
            tillsyn. I dag anges reglerna för miljöhänsyn i Skogsstyrelsens
            föreskrifter. Föreskrifterna är omfattande och sinsemellan oprioriterade.
          </p>
          <p xml:id="i-TEFkANssgztVywJ8EWUkrB">
            Miljömålsberedningen föreslog istället att miljökraven från föreskrifterna
            infördes i en ny skogsvårdsförordning. Vi delar regeringens bedömning
            att förordningsförslaget inte var tillräckligt genomarbetat, det
            visar också remissbehandlingen. Vi saknade också några av de miljökrav
            som idag finns i Skogsstyrelsens föreskrifter. Vi upplever att
            det fanns luckor, bl.a. i fråga om behandlingen av de hänsynskrävande
            biotoperna och kring hur många träd som ska sparas (t.ex. lövträd
            som växt i granskog, som hassel och andra busklika träd, om döda
            träd viktiga för insekter och fåglar etc.). Detta redovisades
            i den socialdemokratiska reservationen i Miljömålsberedningen
            4 . Vi menar att regeringskansliet hade kunnat utarbeta ett bättre
            förslag till förordning med utgångspunkt i remissvaren. Vi tror
            fortfarande att beredningens grundanalys är riktig. Att förtydliganden
            och efterlevnad av gällande miljöhänsyn blir bättre om de återfinns
            i skogsförordningen. Därför vill vi vara tydliga med att utarbetandet
            av en förordning ska finnas med i en framtida skogsstrategi, i
            det som regeringen kallar ett nationellt skogsprogram, som omfattar
            skogen ekonomiska, sociala och miljömässiga värden så att skogen
            ytterligare kan bidra till hållbarhet och en biobaserad ekonomi.
          </p>
          <p xml:id="i-E8ePG3AfqNmgNQ4nxnP2FQ">
            Vi anser också att regeringen i detta arbete, inom ramen för
            ett nationellt skogsprogram, bör ge Skogsstyrelsen i uppdrag att
            ta fram tydliga föreskrifter om hur skyddszoner mot vatten ska
            utformas. Skogsstyrelsen bör i sitt arbete samråda med Havs- och
            vattenmyndigheten.
          </p>
          <p xml:id="i-PKkxHcvLyit1dCyK1yiZZw">
            Regeringen föreslår i propositionen att Skogsstyrelsen ska få
            rätt att fatta beslut om föreläggande direkt om det bolagen skrivit
            i sina avverkningsanmälningar inte är korrekt. Detta var ett förslag
            från Miljömålsberedningen men det hängde ihop med de andra förslagen
            och får helt andra konsekvenser när det nu står ensamt. Miljömålsberedningen
            föreslog också att en ny skogsvårdsförordning skulle innebära
            nya sanktionsmöjligheter vid allvarliga regelbrott. Om man uppsåtligen
            eller av oaktsamhet lämnat oriktiga uppgifter som har betydelse
            för Skogsstyrelsens prövning eller tillsyn ska man kunna dömas
            till böter. Om man med uppsåt eller av oaktsamhet underlåter att
            vidta rimliga åtgärder för att förebygga körskador kan man dömas
            till böter. Vi menar att detta förslag är kopplat till ovanstående,
            därför bör regeringen införa förslaget i skogsvårdsförordningen.
            Detta bör riksdagen ge regeringen tillkänna.
          </p>
          <p xml:id="i-Qn2UL1HNvjgoVL6wtq7v9t">
            De ny regler som beredningen föreslår bl.a. med sanktionsmöjligheter
            och möjlighet för Skogsstyrelsen att meddela föreläggande och
            förbud kommer att kräva mer av Skogsstyrelsen.
          </p>
          <p xml:id="i-NgQt5UKAhpcHWSzSbdPAcW">
            Därför är det angeläget att Skogsstyrelsen använder de nya möjligheter
            de föreslås få att meddela föreläggande och förbud direkt. Det
            är nödvändigt för att det ska blir ett mer operativt fungerande
            system än idag.
          </p>
          <p xml:id="i-9A3cD7mgDVtLRCejoXd7ef">
            Problemet är att andelen avverkningsanmälningar som idag passerar
            Skogsstyrelsen utan åtgärd är för många. Skogsstyrelsen måste
            kunna behandla betydligt fler än de 7-10 procent som myndigheten
            idag hinner med.
          </p>
          <p xml:id="i-EhJ6G35eqgHyPk1HtsnyXc">
            Innan de föreslagna reglerna kan införas behöver noggranna analyser
            göras så att Skogsstyrelsen kan hantera sin nya roll. Det är oklart
            om den kan behandla fler avverkningsansökningar endast genom resursallokering
            och effektivisering.
          </p>
          <p xml:id="i-Eke9M2mku5Tv7CHPSU2j5H">
            Skogsstyrelsen behöver visa att de nya reglerna inte kommer att
            innebära att många av de avverkningsanmälningar som inte uppfyller
            lagstiftarens intentioner om miljöhänsyn passerar Skogsstyrelsen
            utan åtgärd.
          </p>
          <head xml:id="i-YKEaZWeqQhJKmm7XpNrwag" type="h3">
            Sociala värden
          </head>
          <p xml:id="i-RUQmFrGhKVF8TQVcXAYcFP">
            Miljömålsberedningen föreslår att skogens sociala värden ska
            föras in i Skogsvårdslagens 30 paragraf. Regeringen har valt att
            inte ta med det förslaget i propositionen. Detta trots att många
            remissinstanser är positiva till att lyfta fram skogens sociala
            värden. Anledningen till att regeringen väljer att avstå är att
            remissinsatserna också påpekat en avsaknad av definition och otydligheter
            som ändringen med det skulle medföra.
          </p>
          <p xml:id="i-EvKW5AGrNuNnSp2RradudC">
            Redan Skogsutredningen 5 föreslog att skogens sociala värden
            skulle komma in i Skogsvårdslagens portalparagraf genom att lägga
            till och bidrar till medborgarnas välfärd. Miljömålsberedningens
            förslag är emellertid som vi menar en bättre lösning som också
            är förankrad hos samtliga partier representerade i beredningen.
          </p>
          <p xml:id="i-BuwXLYtC5icviiskLLUMA7">
            Miljömålsberedningens förslag handlar om människors behov av
            tillgång till natur för rekreation, friluftsliv m.m. Vi menar
            att de sociala värdena också har stor ekonomisk betydelse.
          </p>
          <p xml:id="i-Ggf3uS7Y621y2bzBa8hTbY">
            Istället för att som regeringen lägga ambitionen om att tillföra
            sociala värden i skogsvårdslagen åt sidan så vill vi socialdemokrater
            gå vidare med att tydliggöra definitionen av sociala värden. Exempelvis
            kan Skogsstyrelsens föreskrifter om sociala värden användas som
            underlag. Vi menar att också detta ska finnas med i en framtida
            skogsstrategi, eller som regeringen benämner det, ett nationellt
            skogsprogram.
          </p>
          <head xml:id="i-R8M5XPV7SsDQrgRXwe1S1K" type="h2">
            Kontrollstation
          </head>
          <p xml:id="i-MzW5bUw4cijhCBgBuX42gf">
            Skogen och dess betydelse dels för att nå många av våra miljömål,
            som bärare av biologisk mångfald och ekosystemtjänster, dels skogens
            betydelse för uttag av skogsråvara för jobb, tillväxt och klimatomställning
            kräver kontinuerligt avvägda riktningar. I detta är en kontrollstation
            avgörande, inte minst i den verklighet som vi nu befinner oss,
            där 14 av riksdagens 16 miljömål inte bedöms kunna nås till 2020.
            Riksdagen bör därför tillkännage för regeringen att den ska genomför
            den kontrollstation 2018 som Miljömålsberedningen föreslog i sitt
            betänkande 6 för att analysera utvecklingen av miljöhänsyn i skogsbruket
            och måluppfyllelsen i den strategiska plan som antagits av parterna
            i FN:s konvention om biologisk mångfald. Om utvecklingen inte
            bedöms som tillfredställande för att skapa förutsättningar för
            att miljömålen nås, bör regeringen ta initiativ till ytterligare
            åtgärder. En möjlig åtgärd inom detta område kan vara att regeringen
            tillsätter en bred skogspolitisk utredning, som bl.a. ser över
            samhällets samlade krav på skogsbruket.
          </p>
          <head xml:id="i-FfBubhybWq8w4he8J11b2c" type="h2">
            Miljöhänsyn i jordbruket
          </head>
          <p xml:id="i-Qqzgb917RwqpQATZXy5ae9">
            Det svenska skyddet för biologisk mångfald finns förutom i skydd
            av områden och skydd av enskilda arter också i form av ett generellt
            skydd av vissa typer av livsmiljöer där utsatta växt- och djurarter
            finns, biotopskyddet. Grundläggande ekologi lär oss att det som
            skyddar en art är skydd av den livsmiljö (habitat) som är nödvändig
            för att arten ska få föda och fortplanta sig.
          </p>
          <p xml:id="i-DUiYp7nxGJtEkidy1FQrVQ">
            Regeringen har i utgångspunkt från ett förslag från Jordbruksverket
            föreslagit förändringar i möjligheten till dispens från biotopskyddet.
            Vi delar regeringens bedömning att om inte jordbruket får ekonomiska
            förutsättningar att finnas kvar så växer odlingslandskapet igen
            och skyddsvärdet försvinner.
          </p>
          <p xml:id="i-RjAvABxbQ2osti1F2kZ9fd">
            I Naturvårdsverkets rapport Steg på vägen 7 redovisas resultatet
            för delmålet småbiotoper i miljömålet Ett rikt odlingslandskap
            . Småbiotoperna försvinner, främst genom nedläggning av jordbruksmark.
            Naturvårdsverket menar att småbiotoperna kan öka i slättbygden
            men det gäller att anpassa dem till pågående produktion.
          </p>
          <p xml:id="i-c9qaVtakVatHPr9V2pXQ7">
            Biotopskyddet är en viktig del av det arbete som den socialdemokratiska
            regeringen påbörjade på 90-talet som en direkt följd av det internationella
            arbetet med en konvention för att skydda biologisk mångfald. Politiken
            har varit framgångsrik. Men självklart måste vi utveckla och förändra
            dessa åtgärder allt eftersom utvecklingen kräver det.
          </p>
          <p xml:id="i-QJgk7dtmYpvHQ7emtBUs1M">
            De nu föreslagna ändrade reglerna i biotopskyddet får inte påverka
            möjligheten till måluppfyllelse av miljömålet Ett rikt odlingslandskap
            , menar vi.
          </p>
          <p xml:id="i-MPUmVocFgM3EzRbCZesLAG">
            Livsmedelsproduktionen i Sverige måste effektiviseras för att
            klara konkurrensen. Det kan t.ex. innebära sammanslagning av åkermark.
            Just nu minskar möjligheten att nå miljömålet Ett rikt odlingslandskap
            genom att artrikedomen minskar. Vi måste bevara och öka de småbiotoper
            som är nödvändiga för dessa arter. Därför måste biotopskyddet
            anpassas för ett modernt jordbruk. Jordbrukare måste kunna bredda
            öppningar i stengärdsgårdar och skapa övergångar över diken för
            att möjliggöra passage med maskiner. För dessa åtgärder måste
            biotopskyddets dispensmöjligheter utökas. Däremot menar vi att
            skyddet för små våtmarker, åkerholmar och alléer ska kvarstå.
            Dessa är extremt viktiga för den biologiska mångfalden i jordbrukslandskapet.
          </p>
          <p xml:id="i-5unWCoZH425qc54jtfEtWN">
            Vi ställer oss bakom den förändring som regeringen föreslår av
            lagstiftningen eftersom vi bedömer att den kan uppfylla det som
            vi beskrivit ovan.
          </p>
        </div>
        <div xml:id="i-UxKeeNKKrY3gWMQG113LkF" type="motSignatures">
          <list xml:id="i-4GqjjK5tfJCYVHDqMPij63">
            <item xml:id="i-HMtjYfgmyiXAvJmFuPTo5t">
              Matilda Ernkrans (S)
            </item>
            <item xml:id="i-8pd2LJxFszc6VRB5CQv4T6">
              Johan Löfstrand (S)
            </item>
            <item xml:id="i-DX93Xb1j66GuL7j1DbPsP">
              Helén Pettersson i Umeå (S)
            </item>
            <item xml:id="i-3R6NY224t9fzHh1ikRVqo8">
              Jan-Olof Larsson (S)
            </item>
            <item xml:id="i-Ys5iojtAAq6W2godgh1jQ">
              Sara Karlsson (S)
            </item>
            <item xml:id="i-HYd3P1PRwntpfbMJAqntQN">
              Pyry Niemi (S)
            </item>
            <item xml:id="i-UCt331ydmJUeGNbDiaVCYM">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
