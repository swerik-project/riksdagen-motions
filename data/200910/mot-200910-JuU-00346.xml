<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00346">
  <teiHeader>
    <fileDesc>
      <titleStmt>
        <title>Fortsatt översyn av straffmätning och straffskalor m.m.</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt översyn av straffmätning och straffskalor m.m.</title>
          <idno type="rdwebb">GX02Ju346</idno>
          <rs type="number">Ju346</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju346/text</ref>
          <ref type="dokument_url_html">http://data.riksdagen.se/dokument/GX02Ju346</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju346</ref>
          <ref type="doc">http://data.riksdagen.se/fil/57B08075-0212-47A7-AE35-B463C0343D25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-16riHULKHFWcwFmL3LRV7U" type="signed"/>
        <correspContext corresp="i-16riHULKHFWcwFmL3LRV7U">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-B596ZzXh955DrSS8Kuij9H" type="numbering">
          <date when="2009-10-06"/>
        </correspAction>
        <correspAction xml:id="i-7pZesEkAgZjFD8LWm9VAWV" type="submission">
          <date when="2009-10-05"/>
        </correspAction>
        <correspAction xml:id="i-QAZv8q96eEmWwkYJttVMcb" type="transfer">
          <date when="2009-10-05"/>
        </correspAction>
        <correspAction xml:id="i-XauWCjGKY3YkRcn4P7TAAZ" type="assigned"/>
        <correspContext corresp="i-XauWCjGKY3YkRcn4P7TAAZ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ms4DdxavRz5k9U16z1Jhej">
            Förslag till riksdagsbeslut
          </head>
          <list style="ol">
            <item xml:id="i-MNJ7AmgMN9jabEnj6HPURE">
              Riksdagen tillkännager för regeringen som sin mening vad som
              anförs i motionen om en fortsatt översyn av straffmätning och
              straffskalor.
            </item>
            <item xml:id="i-QvFRaVonDL7jBpDGHx42sX">
              Riksdagen tillkännager för regeringen som sin mening vad som
              anförs i motionen om strängare straff för olaga hot.
            </item>
            <item xml:id="i-Ddp7TzmBy55EwamLJvoBAN">
              Riksdagen tillkännager för regeringen som sin mening vad som
              anförs i motionen om att snatteri bör benämnas ringa stöld.
            </item>
          </list>
        </div>
        <div type="motContent">
          <head xml:id="i-7B1uLPG8yv6PP9CSSfM8r8" type="h1">
            Motivering
          </head>
          <p xml:id="i-KUAnuFXs4VGntixSzwKtgu">
            Alliansregeringen och riksdagsmajoriteten har under mandatperioden
            arbetat för att åstadkomma strängare straff, i första hand för
            våldsbrott. Den som begår ett allvarligt brott måste mötas av
            en reaktion från staten som står i proportion till brottets allvar,
            och så är det inte alltid idag.
          </p>
          <p xml:id="i-87hcYaGgf4ErNPQ6krmkU9">
            Åklagarmyndighetens utvecklingscentrum i Göteborg har på regeringens
            uppdrag granskat rättstillämpningen beträffande ett antal brott,
            bl.a. våldsbrott, och fann att domstolarna mycket ofta dömde ut
            straff som befann sig i relevant straffskalas nedersta del.
          </p>
          <p xml:id="i-5nv7kUQ54Vgohe2V2PfPCT">
            Straffnivåutredningen lämnar i sitt slutbetänkande (SOU 2008:85)
            förslag till skärpt bestraffning av allvarliga våldsbrott, förändrade
            straffskalor för grov misshandel och grov utpressning. Det är
            förslag som ska ge domstolarna utrymme att i högre grad än idag
            vid straffmätningen beakta försvårande och förmildrande omständigheter
            samt förslag som ska göra att återfall i brott ger strängare straff
            på ett mer konsekvent sätt än tidigare. Detta är utmärkta förslag
            som bör genomföras snarast.
          </p>
          <p xml:id="i-DiGANpmzqtMd3BwQNZzxw">
            Nu är det viktigt att gå vidare och göra en bred översyn av samtliga
            straffskalor för att säkerställa att samtliga brott ger en statlig
            reaktion i proportion till brottets allvar. Nuvarande straffskalor
            härrör i stor utsträckning från brottsbalkens tillkomst i början
            av 1960-talet och Straffrättskommitténs betänkande från 1953.
            Även om en översyn gjordes under den förra borgerliga regeringens
            tid, och ett antal straffskalor då ändrades, förefaller det motiverat
            att nu noga pröva om de 50 år gamla straffskalorna återspeglar
            dagens värdering av olika brottstypers straffvärde. Det som ligger
            närmast till hands bör vara att föreslå skärpningar av straffen,
            men det kan inte uteslutas att det för enstaka brottstyper kan
            vara motiverat med lindrigare straff. I detta sammanhang bör man
            också noga analysera olika brottstypers straffvärde i förhållande
            till varandra.
          </p>
          <p xml:id="i-Pt1LCT4tDAyese2fEgFTLM">
            I denna översyn bör ingå en granskning av straffmätningen beträffande
            de brottstyper som inte var föremål för behandling i rapporten
            från Åklagarmyndighetens utvecklingscentrum. Det förefaller inte
            orimligt att tänka sig att det även beträffande övriga brott är
            så att domstolarna i stor utsträckning utdömer straff i straffskalans
            nedersta del. Förhoppningsvis förändras detta, om man förverkligar
            Straffnivåutredningens förslag rörande en mer nyanserad straffmätning
            med större utrymme att beakta försvårande och förmildrande omständigheter,
            men det är inte desto mindre viktigt att ha denna verklighetsbeskrivning
            som grund för den fortsatta reformeringen av straffrätten.
          </p>
          <head xml:id="i-R378TcqCNTYXzqZ3REvYaN" type="h2">
            Olaga hot
          </head>
          <p xml:id="i-HiRTkVoQr4ToeGZDPAZYEq">
            Vad man, enligt min uppfattning, redan idag kan slå fast är att
            maximistraffet för olaga hot (brottsbalken 4 kap. 5 §) bör höjas
            från ett till förslagsvis två års fängelse. Olaga hot är ett brott
            som exempelvis kriminella grupperingar på ett verkningsfullt sätt
            kan använda för att få gehör för sin vilja. Det leder ofta till
            stort obehag och otrygghet för den som drabbas och kan påverka
            hela livet för brottsoffret, även om hotelserna aldrig förverkligas.
            Visserligen finns möjlighet att döma för grovt olaga hot, men
            att olaga hot av normalgraden endast kan ge ett års fängelse och
            därtill har böter i straffskalan innebär inte ett tillräckligt
            tydligt avståndstagande från statens sida från detta potentiellt
            mycket allvarliga brott.
          </p>
          <head xml:id="i-AbT31ZkzN3i2jngAbmsM3A" type="h2">
            Snatteri
          </head>
          <p xml:id="i-3ufEFJSJpgsXtcGmbrhdUp">
            I brottsbalken 8 kap. 2 § stadgas att stöld som är ringa benämns
            snatteri. Enligt min mening tonar benämningen snatteri i alltför
            hög grad ner allvaret i detta brott. Det är viktigt att barn och
            ungdomar tidigt lär sig att inte stjäla. Därför bör man inskärpa
            att stöld av varje slag är ett allvarligt brott, inte förminska
            brottets allvarlighet.
          </p>
          <p xml:id="i-3W7x5HEPSabqV8iAu2ZVDJ">
            Dessutom är förslagna stöldligor ett betydande problem för landets
            butiker, och att beteckna det brott som dessa ligor främst ägnar
            sig åt med den förmildrande benämningen snatteri är olämpligt.
            Istället för snatteri borde brottet benämnas ringa stöld.
          </p>
        </div>
        <div type="motSignatures">
          <list>
            <item xml:id="i-Ka7zQ7iiVT6yQj66jA8TnM" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
