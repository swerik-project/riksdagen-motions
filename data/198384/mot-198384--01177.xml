<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01177">
  <teiHeader>
    <fileDesc>
      <titleStmt>
        <title>Civilbefälhavarna och befolkningsskyddet</title>
        <author>Kerstin Ekman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Civilbefälhavarna och befolkningsskyddet</title>
          <idno type="rdwebb">G7021177</idno>
          <rs type="number">1177</rs>
          <ref type="dokument_url_text">http://data.riksdagen.se/dokument/G7021177/text</ref>
          <ref type="dokument_url_html">http://data.riksdagen.se/dokument/G7021177</ref>
          <ref type="dokumentstatus_url_xml">http://data.riksdagen.se/dokumentstatus/G7021177</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>HUGO BERGDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QMaPFZVyK2Kuh6bhSbdYmR" type="signed"/>
        <correspContext corresp="i-QMaPFZVyK2Kuh6bhSbdYmR">
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-4PWoEwRyCjKBVFFdqhmPo2"/>
          <note type="signatory" corresp="i-UmGHrbipY4e5SAGvddBkzr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1177/mot_198384__1177-001.pdf"/>
      <fw xml:id="i-XSkwzG4ENx3bf4L1G8EDFn">
        Motion 1983/84:1177
      </fw>
      <div xml:id="i-Vq8z3SYYXn4uFCAnRx9Ukq" type="motHeader">
        <div xml:id="i-TZveXTDZW5cqqFUgpHVxyq" type="motTitle"/>
        <div xml:id="i-Dfw8sKxkRKeagZveoH45M2" type="motSubmissionInfo"/>
      </div>
      <div xml:id="i-YW3gS4okYMyJq6LCz2GnED" type="motBody">
        <div xml:id="i-K57VvbyVwmEJkBDYuyCLQH">
          <p xml:id="i-EQpezURAKYVSugSmGuLFvW">
            Kerstin Ekman m. fl. Civilbefälhavarna och befolkningsskyddet
          </p>
          <p xml:id="i-7AKKawHjTz2mo8KCA1J4AZ">
            I budgetpropositionen avstyrker försvarsministern, av statsfinansiella
            skäl, förstärkningar av civilbefälhavarnas kanslier. Det är ytterst
            betänkligt att civilbefälhavarnas kanslier inte fått avsedd förstärkning.
            Frågan har tagits upp i fyra utredningar under senare år (försvarsmaktens
            ledningsutredning, två särskilda utredningar om civilbefäl- havarnas
            uppgifter samt av 1978 års försvarskommitté). Samtliga dessa har
            understrukit att civilbefälhavarnas uppgift som samordnare av
            civila delar av totalförsvaret och som samarbetspart med militärbefälhavarna
            ökat. I krig har civilbefälhavarna utomordentligt långtgående
            befogenheter, i princip hela regeringens befogenheter för en landsdel
            om förbindelserna uppåt avbryts. Men skall civilbefälhavaren ha
            en chans att klara dessa uppgifter — särskilt vid överraskande
            anfall — måste de redan i fred kunna följa vad som händer i länet
            och i samhället. Med hittillsvarande kanslier, med mellan fyra
            och sju befattningshavare per kansli, finns knappast möjlighet
            att kunna svara upp mot de krav som följer av den roll civilbefälhavarna
            skall ha. Kanslierna kan sägas ha avpassats för övningsverksamhet
            för länsstyrelsernas och det egna kansliets krigsorganisation.
            Några egentliga möjligheter att följa utvecklingen inom sakområden
            för att kunna komma med förslag redan i fred finns knappast om
            kanslierna endast hinner med utbildningsfrågor. Utvecklingen inom
            försörjningsområdet, som livsmedelsindustri, handel och transporter,
            är snabb, och civilbefälhavarna måste i sina kanslier ha tillräcklig
            kompetens för att kunna göra länsövergripande bedömningar. Försvarskommittén
            tryckte hårt på detta behov: ”En förstärkning av civilbefälhavarnas
            kanslier är dock enligt kommitténs mening under alla omständigheter
            nödvändig. Beslut om detta borde fattas i samband med 1982 års
            försvarsbeslut”. I totalförsvarspropositionen 1982 räknades med
            en förstärkning med tolv tjänster, varav tre för budgetåret 1982/83,
            motsvarande den besparing som senare skulle göras genom indragning
            av Bergslagens civilområde. Genom att riksdagen avslog propositionens
            förslag om indragning av Bergslagens militär- och civilområden
            blev personalbeho- vet större än försvarskommittén räknat med.
            Riksdagen beslöt att tre tjänster skulle tillkomma 1982/83 och
            menade att även andra skulle kunna tillföras under året. Riksdagen
            framhöll betydelsen av att de tolv tjänsterna tillkommer. I fjol
            föreslogs dock ingen förstärkning i budgetpropositionen, men försvarsministern
            framhöll att en förstärkning skulle kunna vara möjlig
          </p>
          <p xml:id="i-QjXdgCNUig4Gg4kiohvhHm">
            1 Riksdagen 19831/84.3 saml. Nr 1177-1182
          </p>
          <p xml:id="i-8AUp78GtZ1YRARKDCVo8eb">
            Mot. 1983/84 1177-1182
          </p>
          <pb facs="riksdagen-motions-pdf/data/198384/mot_198384__1177/mot_198384__1177-002.pdf"/>
          <fw xml:id="i-JJ8qHZ4y2Hch6Q6qhiakg9">
            Mot. 1983/84:1177
          </fw>
          <p xml:id="i-Bm1RxVXBFNfEuyLJZG8sNy">
            under budgetåret genom medel som kan frigöras från andra anslag.
            Detta skedde dock inte. Från folkpartiet väcktes en motion med
            förslag om att fem tjänster skulle tillkomma för civilbefälhavarna
            under budgetåret 1982/83. I gengäld sade motionen nej till propositionens
            förslag om inrättande av fem nya tjänster vid civilförsvarsstyrelsen.
            Både ledningsutredningen och de andra utredningar- na hade ju
            tidigare pekat på möjligheten att förstärka civilbefälhavarkans-
            lierna genom att något minska antalet tjänster vid centrala myndigheter.
            Att i detta läge i stället förstärka en central myndighet föreföll
            gå stick i stäv med tidigare uttalanden. Fem nya tjänster vid
            civilförsvarsstyrelsen kan inte rimligen ha lika stor positiv
            betydelse för totalförsvaret som en förstärkning med en befattningshavare
            på fem civilbefälskanslier. Civilbefälhavarnas uppgift i krig
            är viktigare än civilförsvarsstyrelsens. En handläggare mer på
            ett civilbefälhavarkansli i fred ökar kapaciteten där med 15-20
            96, medan fem personer ytterligare vid en stor central myndighet
            endast torde ha marginell betydelse. Det är omöjligt att år efter
            år låta bli att förstärka civilbefälhavarnas kanslier. Görs bedömningen
            att en förstärkning inte kan komma till stånd bör slutsatsen bli
            att civilbefälhavarna inte kan ges de befogenheter och den utomordentligt
            väsentliga roll som tilldelats dem i enlighet med ledningsutredningens
            och följande utredningars förslag och därpå grundade riksdagsbeslut.
            Vi tycker att detta vore en olycklig väg, eftersom samhällsutvecklingen
            snarast ökat betydelsen av länsövergripande beslut inom totalförsvarsområ-
            det. Vi menar därför att civilbefälhavarfunktionen måste ges de
            resurser i fred som de nämnda utredningarna föreslagit, alltså
            ytterligare nio tjänster. Vi godtar tanken att det statsfinansiella
            läget inte medger inrättande av totalt fler tjänster. De nio tjänster
            som behövs vid civilbefälhavarkanslierna bör därför tillkomma
            genom motsvarande indragning vid centrala myndigheter, i första
            hand civilförsvarsstyrelsen. Det finns åtminstone tusentals tjänster
            vid centrala och lägre regionala enheter med beredskapsuppgifter
            inom civila totalförsvarsmyndigheter (att jämföras med 29 tjänster
            totalt för de sex civilbefälhavarnas kanslier). Vi föreslår därför
            att riksdagen begär förslag från regeringen i nästa budgetproposition
            om överföring av tjänster från andra nivåer till civilbefälhavarna.
            Skulle det visa sig omöjligt att tillgodose behovet genom omfördelning
            mellan civila totalförsvarsmyndigheter bör överföring från militära
            myndigheter också kunna ifrågakomma.
          </p>
          <p xml:id="i-5gAvcsY35kXsrpz9AQcXEA">
            Skyddsmasker
          </p>
          <p xml:id="i-7M1VbAqENv83YjQuP7vU8a">
            I budgetpropositionen föreslås att takten i fråga om anskaffning
            av skyddsmasker till hela befolkningen minskas av ekonomiska skäl.
            Inriktningen i 1982 års totalförsvarsbeslut var att hela civilbefolkningen
          </p>
          <pb facs="riksdagen-motions-pdf/data/198384/mot_198384__1177/mot_198384__1177-003.pdf"/>
          <fw xml:id="i-8zdNooaCndLvHnRpAapK7x">
            Mot. 1983/84:1177 3
          </fw>
          <p xml:id="i-MuSA7aVvQEBk9bBJCoM35d">
            skulle ha skyddsmasker och motsvarande skydd för barn vid utgången
            av budgetåret 1992/93. Föredraganden föreslår nu att detta mål
            skjuts 3-4 år framåt. Denna senareläggning bör kunna accepteras.
            Tre villkor bör dock fästas vid en sådan senareläggning. 1) Det
            militära försvarets skyddsförmåga mot kemiska vapen (C-skydd)
            måste öka. Den vanliga bedömningen är att kemiska stridsmedel
            främst är att betrakta som ett taktiskt vapen mot punktmål, som
            flygbaser, ledningsenhe- ter, militära koncentrationer och stridsavsnitt.
            Risken för civilbefolkningen ligger då främst i gasmoln som driver
            i väg från ett sådant militärt mål. Ett förbättrat C-skydd hos
            våra militära enheter, t.ex. basförbanden vid flygbaser, gör att
            kemiska anfall mot dessa blir mindre verkningsfulla. Ökat C-skydd
            minskar därför sannolikt risken för att kemiska vapen sätts in.
            En konsekvent genomförd förbättring av utbildning och även av
            utrustning på detta område inom försvarsmakten betyder därför
            också att risken för civilbefolkningen minskar, genom att sannolikheten
            för insats av kemiska vapen går ned. Under 1960- och 70-talen
            har ABC-skyddet inom försvarsmakten gått ned kraftigt, men efter
            1982 års försvarsbeslut har en ny grundsyn på området tagits fram.
            Det är viktigt att detta arbete drivs vidare, också för att det
            alltså rimligen minskar risken för att civilbefolkningen drabbas.
            2) Det finns i dag ingen balans mellan skydd för vuxna och skydd
            för barn. Principiellt vore det riktigaste att de närmaste åren
            satsa alla medel inom området på produktion av skydd för barn.
            Först när man fått balans mellan barnskydd och vuxenskydd bör
            en ökning också av vuxenskyddet ske. Tanken är nämligen närmast
            orimlig att statsmakterna i ett krisläge skulle dela ut gasskydd
            till befolkningen men med beskedet att barn under tolv eller sex
            år inte får något skydd. Det skulle nog uppfattas som om en fartygskapten
            beordrade passagerarna att gå i livbåtarna men lämna barnen kvar
            på det sjunkande fartyget. Tanken att förfara så är närmast omöjlig,
            eftersom den strider mot elementära uppfattningar hos människor.
            Man må ha vilken förklaring som helst till att utvecklingen av
            barnskydd tagit så lång tid. Men det viktiga är nu att få balans
            i skydd för vuxna och barn, och det når man alltså — inom ett
            givet anslag — om produktionen av barnskydd ges prioritet fram
            till dess denna balans uppnåtts. 3) Kommer ett gasmoln drivande
            bör möjligheterna till förvarning vara betydligt bättre än i fråga
            om snabba bombanfall genom luften. Detta gör att det bör finnas
            goda möjligheter att hinna nå skyddsrummet vid larm av gas. Skyddsrummet
            har ju ett avancerat skydd mot kemiska vapen, bättre än skyddsmasker.
            För huvuddelen av befolkningen bör därför skyddsrummet betraktas
            som det kanske viktigaste skyddet mot gas, även sedan skyddsmasker
            delats ut. Slutsatsen av detta bör vara att hela befolkningen
            kan sägas ha tillgång till skydd mot kemiska stridsmedel i det
            ögonblick vi har tillräckligt med
          </p>
          <pb facs="riksdagen-motions-pdf/data/198384/mot_198384__1177/mot_198384__1177-004.pdf"/>
          <fw xml:id="i-Q4485Syz1DD2LxNqmh6ToK">
            Mot. 1983/84:1177
          </fw>
          <p xml:id="i-Gr64NC6mrzoHK6HcTt4USc">
            skyddsmasker och barnskydd för att täcka behoven hos befolkningen
            i orter och regioner där skyddsrumsskyldighet inte förelegat.
            Det gäller glesbygden, mindre orter samt innerområdena i Stockholm
            och ett dussin andra av våra största orter där inga skyddsrum
            byggdes under ett kvartssekel (från mitten av 1950-talet). Vill
            man ge hela befolkningen skydd bör man alltså ange den tidpunkt
            när alla utanför skyddsrum kan ha tillgång till masker. Därefter
            kan man fortsätta att producera skyddsmasker, för att då ge befolkningen
            i skyddsrumsorter ett dubbelt skydd, vilket i och för sig i vissa
            lägen kan ha sitt värde, men detta komplement är självfallet inte
            lika viktigt som att ge alla åtminstone någon form av skydd. Risken
            för gasanfall kan anses vara störst i sådana delar av landet som
            i ett tidigt skede kan antas beröras av markstrider. Likaså bör
            civilbefolkningen invid flygbaser och motsvarande tänkbara mål
            också ges hög prioritet vid fördelning av skyddsmasker och skydd
            för barn. Det är alltså angeläget med en genomtänkt plan för fördelning
            av dagens masker och därefter tillkommande skydd.
          </p>
          <p xml:id="i-A5xvT8yqJNfq5ZdA7EhovG">
            Skyddsrum
          </p>
          <p xml:id="i-KNBiZPpxrPZaRW7PLHjn3S">
            I budgetpropositionen föreslås att några nya skyddsrum inte skall
            få beställas i småhusområden under budgetåret 1984/85. Över huvud
            taget kan sägas att vi i dag saknar rationella instrument för
            fördelning av resurser på skyddsrumssidan. Vårt intryck är att
            skyddsrumsbyggandet alltför mycket blir en nästan slumpmässig
            funktion av bostadsbyggandet. Detta ger visserligen ett stort
            antal nya skyddsrumsplatser, då kostnaden per plats är minst om
            skyddsrummet byggs samtidigt med byggnaden i övrigt. Men nackdelen
            är att ett stort antal skyddsrum då byggs i områden som måste
            bedömas vara ytterst osannolika mål för dyrbar flygbekämpning,
            medan bebyggelse i närheten till betydligt sannolikare mål i många
            fall har betydande brister i fråga om skyddsrum. (Detta gäller
            i hög grad delar av de cityområden som under lång tid undantogs
            från skyddsrumsbyggande). Mot denna bakgrund är det mycket angeläget
            att vi snarast möjligt får fram den kommunala planering som skall
            ge besked om var inom en skyddsrumsort som skyddsrum i första
            hand bör tillkomma. Där skyddsrum inte finns, men hotet ändå bedöms
            som ganska stort, kan man också genom planering för lokal tillfällig
            befolkningsomflyttning i ett hotat läge eller genom planering
            för mer provisoriska skydd åstadkomma förbättringar. En provplanläggning
            har bedrivits i Malmöhus och Kopparbergs län på uppdrag från en
            utredning som haft till uppdrag att behandla frågor i samband
            med genomförande av 1982 års beslut om kommunerna och civilförsvaret.
            Innan sådana är utarbetade finns alltså anledning misstänka att
            pengar till skyddsrumsbyggande går till projekt som inte skulle
            ges pengar när planerna är utarbetade och risknivån för olika
            bostadsområden eller andra områden
          </p>
          <pb facs="riksdagen-motions-pdf/data/198384/mot_198384__1177/mot_198384__1177-005.pdf"/>
          <fw xml:id="i-LhM1wbfXBF3KqimfqzLMWb">
            Mot. 1983/84:1177 5
          </fw>
          <p xml:id="i-LDoF2bKJM4qSvynjJZXvpd">
            bedömts. Detta kan vara ett argument för minskning av medlen
            till skyddsrumsbyggande de närmaste åren, medan en återgång till
            högre belopp vore lättare att motivera när skyddsplaneringen genomförts.
          </p>
          <p xml:id="i-X1S7bo5J3Qm68TcjJ5fdkc">
            Hemställan
          </p>
          <p xml:id="i-71sE3gtdbiTAYsEZtKENSk">
            Med hänvisning till ovanstående hemställs 1. att riksdagen begär
            förslag till nästa riksmöte om förstärkning av civilbefälhavarnas
            kanslier genom omfördelning av tjänster från central och lägre
            regional nivå inom de civila delarna av totalförsvaret, alternativt
            också från myndigheter inom det militära försvaret, 2.att riksdagen
            godtar den av regeringen föreslagna förseningen i fråga om skyddsmasker
            och barnskydd för civilbefolkningen men med tillägg av vad i motionen
            anförts om C-skydd inom militära försvaret, prioritering av barnskydd
            samt principer för fördelning av skydd, 3. att riksdagen uttalar
            att planeringen för skyddsrumsbyggande bör utgå från återhållsamhet
            med pengar till skyddsrum i sådana områden som vid kommande kommunal
            skyddsplanering kan visa sig bli betraktade som lågriskområden,
            4.att riksdagen beslutar att anslaget till skyddsrum skall vara
            100 milj. kr. lägre än vad regeringen föreslagit.
          </p>
          <p xml:id="i-MnVhAMknKXADDZMKahzzWx" type="date">
            Stockholm den 23 januari 1984
          </p>
          <p xml:id="i-W6VUQPAnTpBZjKrgFo4UtP" type="signatureBlock">
            KERSTIN EKMAN (fp) ERIC HÄGELMARK (fp) HUGO BERGDAHL (fp)
          </p>
        </div>
      </div>
    </body>
  </text>
</TEI>
