<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02464">
  <teiHeader>
    <fileDesc>
      <titleStmt>
        <title>Arbetsmarknad</title>
        <author corresp="i-A4xHkoj5hLnWEChHnCCjS5">av Jonny Cato m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2464 av Jonny Cato m.fl. (C)</title>
          <idno type="rdwebb">HB022464</idno>
          <rs type="number">2464</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022464/text</ref>
          <ref type="dokument_url_html">https://data.riksdagen.se/dokument/HB022464</ref>
          <ref type="dokumentstatus_url_xml">https://data.riksdagen.se/dokumentstatus/HB022464</ref>
          <ref type="pdf">https://data.riksdagen.se/fil/E2B875C4-D9D2-40E4-8889-6A6DB8C3E51E</ref>
          <ref type="docx">https://data.riksdagen.se/fil/5A4FE41A-CCA5-491C-864D-BF99640D56CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-P5ebaA4LxLzZVfc4JTiomh</idno>
            <name>Anna Lasses</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2QDWntGVFLiFaUCQL8TrBD" type="signed"/>
        <correspContext corresp="i-2QDWntGVFLiFaUCQL8TrBD">
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-TqkCALix3mzcE3yNqV7Nee"/>
          <note type="signatory" corresp="i-546v5KE6tdv62FjUQAxwTc"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-P5ebaA4LxLzZVfc4JTiomh"/>
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-PYk1FHT5xHTWNczRYuGRJg"/>
        </correspContext>
        <correspAction xml:id="i-fnzTQav6GEoK3vUWBZQrm" type="submitted">
          <date when="2023-10-05"/>
          <time when="15:02:40"/>
        </correspAction>
        <correspAction xml:id="i-5fi3R4VxtbRmgwKfTdbqCE" type="reviewed">
          <date when="2023-10-05"/>
          <time when="18:25:45"/>
        </correspAction>
        <correspAction xml:id="i-QzbVRSR2Q7ZuFMMndduAWB" type="referred">
          <date when="2023-10-17"/>
        </correspAction>
        <correspAction xml:id="i-LxPxfjgP5ox8qbvvZb5dDu" type="assigned">
          <date when="2024-04-25"/>
          <time when="16:03:06"/>
        </correspAction>
        <correspContext corresp="i-LxPxfjgP5ox8qbvvZb5dDu">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-CAgsh7DrTDQ7yxYZTkbTtS" type="behandlas_i"/>
        <correspContext corresp="i-CAgsh7DrTDQ7yxYZTkbTtS">
          <ref type="uppgift">2023/24:AU3</ref>
          <ref type="ref_dok_id">HB01AU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU3</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QXEwmjkPvEChMxQQFRWbkh" type="behandlas_i"/>
        <correspContext corresp="i-QXEwmjkPvEChMxQQFRWbkh">
          <ref type="uppgift">2023/24:AU4</ref>
          <ref type="ref_dok_id">HB01AU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU4</ref>
          <ref type="ref_dok_titel">Riksrevisionens rapport om Samhalls samhällsuppdrag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QAkAp7zAYQsowxWLD6LF2Q" type="behandlas_i"/>
        <correspContext corresp="i-QAkAp7zAYQsowxWLD6LF2Q">
          <ref type="uppgift">2023/24:AU5</ref>
          <ref type="ref_dok_id">HB01AU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU5</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MPQBwrqZ94G1TL97JS7bf9" type="behandlas_i"/>
        <correspContext corresp="i-MPQBwrqZ94G1TL97JS7bf9">
          <ref type="uppgift">2023/24:AU8</ref>
          <ref type="ref_dok_id">HB01AU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2YSpbTEXtUW826dFbKtxxG" type="behandlas_i"/>
        <correspContext corresp="i-2YSpbTEXtUW826dFbKtxxG">
          <ref type="uppgift">2023/24:NU13</ref>
          <ref type="ref_dok_id">HB01NU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Co1aEpjtGzsfpKco3gz8Xj" type="behandlas_i"/>
        <correspContext corresp="i-Co1aEpjtGzsfpKco3gz8Xj">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3j48QkXqzrSXBQ4GrxtzHX" type="behandlas_i"/>
        <correspContext corresp="i-3j48QkXqzrSXBQ4GrxtzHX">
          <ref type="uppgift">2023/24:SoU17</ref>
          <ref type="ref_dok_id">HB01SoU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU17</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NaVtyj6PcGjbTHP7vEcu88" type="motHeader">
        <div xml:id="i-5aphG4sLXYDWVL2jsAtAKg" type="motTitle">
          Motion till riksdagen 2023/24:2464 av Jonny Cato m.fl. (C) Arbetsmarknad
        </div>
      </div>
      <div xml:id="i-Mq2pkKiNtuVmec1QXJtq8P" type="motBody">
        <div xml:id="i-SpnDRiEECrJ1UsiGTAbhMq" type="motProposal" subtype="förslag">
          <head xml:id="i-XbKWLeDFVVRwybCiqihMAn">
            Förslag till riksdagsbeslut
          </head>
          <list xml:id="i-EcrEQymw1G8M7bPQZrtGiQ">
            <item xml:id="i-EtaMV9sPfHBLuwdHG6Y64c" sortKey="Yrkande 1">
              Riksdagen ställer sig bakom det som anförs i motionen om att
              regeringen bör ta fram förslag för att säkerställa reformeringen
              av Arbetsförmedlingen, i enlighet med motionen, och tillkännager
              detta för regeringen.
            </item>
          </list>
          <list xml:id="i-D8zHLLddRtwwvMQtdXGTF7">
            <item xml:id="i-YUUiRsVBudPCc8kJ92UPEV" sortKey="Yrkande 2">
              Riksdagen ställer sig bakom det som anförs i motionen om att
              regeringen bör ta fram förslag för att säkerställa Arbetsförmedlingens
              lokala närvaro och tillkännager detta för regeringen.
            </item>
          </list>
          <list xml:id="i-RvveYZbmqKj5BRz7i34dxV">
            <item xml:id="i-8rRbLeyhvwKXBE7BPjYGCS" sortKey="Yrkande 3">
              Riksdagen ställer sig bakom det som anförs i motionen om att
              genomföra förslag på åtgärder för att säkerställa att Samhall
              utför sitt grunduppdrag, och detta tillkännager riksdagen för
              regeringen.
            </item>
          </list>
          <list xml:id="i-2vfSbcX8vxUqy7ybwBf5R7">
            <item xml:id="i-Fu53oKuYVrgmXC1AWvXvkk" sortKey="Yrkande 4">
              Riksdagen ställer sig bakom det som anförs i motionen om att
              se över möjligheten att utvidga införandet av etableringsjobben
              till företag utan kollektivavtal och till bemanningsföretag, på
              ett sätt som gör att fördelarna i etableringsjobben inte går förlorade,
              och detta tillkännager riksdagen för regeringen.
            </item>
          </list>
          <list xml:id="i-Meg62F22X7xe95mY7UXSvH">
            <item xml:id="i-J9ZUUEqjJboUkmTUPL2uzX" sortKey="Yrkande 5">
              Riksdagen ställer sig bakom det som anförs i motionen om att
              se över möjligheten att effektivisera dagens olika anställningsstöd
              och tillkännager detta för regeringen.
            </item>
          </list>
          <list xml:id="i-8bY7DegvrKm97KhjortTAL">
            <item xml:id="i-9zSKX9VkiMmVNYvAAvfpu8" sortKey="Yrkande 6">
              Riksdagen ställer sig bakom det som anförs i motionen om att
              se över möjligheterna att utöka jobbstimulansen i försörjningsstödet
              och göra den tillgänglig för fler och tillkännager detta för regeringen.
            </item>
          </list>
          <list xml:id="i-F1KJkmuZM5wqApB2VUQRSv">
            <item xml:id="i-BTq753v2si4YoztVq3K6ph" sortKey="Yrkande 7">
              Riksdagen ställer sig bakom det som anförs i motionen om att
              se över reglerna kring utstationering och anpassa dessa utifrån
              hur det var utformat enligt den s.k. lex Laval och tillkännager
              detta för regeringen.
            </item>
          </list>
          <list xml:id="i-QGX7qhpwAWHBazqquJq4SA">
            <item xml:id="i-P6W5MTjMCRXyMNgZZaWfuR" sortKey="Yrkande 8">
              Riksdagen ställer sig bakom det som anförs i motionen om ömsesidigt
              erkännande avseende tjänstesektorn inom EU och tillkännager detta
              för regeringen.
            </item>
          </list>
          <list xml:id="i-QVucL3izzdcms4LQqSkHgU">
            <item xml:id="i-X99z8qcX3JfgAnL37XB9q2" sortKey="Yrkande 9">
              Riksdagen ställer sig bakom det som anförs i motionen om att
              motverka all EU-lagstiftning som hotar den svenska arbetsmarknadsmodellen,
              och detta tillkännager riksdagen för regeringen.
            </item>
          </list>
          <list xml:id="i-Kxn8mKUermzFFsbLyR9qrB">
            <item xml:id="i-DKuaBycKk8fDWGo9dJPQuy" sortKey="Yrkande 10">
              Riksdagen ställer sig bakom det som anförs i motionen om att
              se över möjligheterna att förbättra arbetsmiljön på svenska arbetsplatser
              genom ökat fokus på stöd till arbetsgivarnas arbetsmiljöarbete
              och tillkännager detta för regeringen.
            </item>
          </list>
          <list xml:id="i-VYw9qvhzmktVNtTsQYwSdt">
            <item xml:id="i-25VZSGGBUSBGfQsid14XfT" sortKey="Yrkande 11">
              Riksdagen ställer sig bakom det som anförs i motionen om en översyn
              av regelverk och stöd kring arbetsmiljö, i syfte att förbättra
              förutsättningarna för distansarbete, och tillkännager detta för
              regeringen.
            </item>
          </list>
          <list xml:id="i-BGHKuKtr7BLD1G51XGKKfh">
            <item xml:id="i-RLyjJH9WQ6wa7g1PP15BuX" sortKey="Yrkande 12">
              Riksdagen ställer sig bakom det som anförs i motionen om reglerna
              kring förmånsbeskattning, i syfte att förbättra förutsättningarna
              för distansarbete, och tillkännager detta för regeringen.
            </item>
          </list>
          <list xml:id="i-N6ae6jWsPpXbTtCiCGRGfH">
            <item xml:id="i-YXXo51esmwWSyCRBo2srNX" sortKey="Yrkande 13">
              Riksdagen ställer sig bakom det som anförs i motionen om att
              underlätta för skapande av gigjobb och öka gigarbetares inkludering
              i socialförsäkringssystemet och tillkännager detta för regeringen.
            </item>
          </list>
          <list xml:id="i-S6RUMErnaWyXzC6oJzR4Cr">
            <item xml:id="i-7NGqmb6poXR3iPRMZnjHab" sortKey="Yrkande 14">
              Riksdagen ställer sig bakom det som anförs i motionen om att
              regeringen bör ta fram förslag för att genomföra förändringarna
              i arbetslöshetsförsäkringen i enlighet med motionen och tillkännager
              detta för regeringen.
            </item>
          </list>
          <list xml:id="i-CLvondPSFgWzmREAeYwc6y">
            <item xml:id="i-Q8WZ9CjpDXKUoRJkThaZrh" sortKey="Yrkande 15">
              Riksdagen ställer sig bakom det som anförs i motionen om att
              utreda möjligheterna för arbetssökande att fortsätta sedan tidigare
              påbörjade deltidsstudier som inte begränsar deras möjlighet att
              ta nytt arbete med bibehållen ersättning, och detta tillkännager
              riksdagen för regeringen.
            </item>
          </list>
        </div>
        <div xml:id="i-9z1eqEmsyKYcR6UecGQxB3" type="motContent">
          <head xml:id="i-PXfNu4TLXhbobJqjS8PSG3" type="h1">
            Reformer för att fler ska komma in på arbetsmarknaden
          </head>
          <p xml:id="i-LJepJZEa2MjKVBCBS7FREG">
            De historiska utmaningarna har följt efter varandra de senaste
            åren. Coronapandemin skapade enorma effekter på arbetsmarknaden
            med oro i form av ett drastiskt ökat antal varsel, korttidspermitterad
            personal och en oerhört snabb ökning av arbetslösheten som gav
            särskilt tydliga effekter för unga och långtidsarbetslösa. Härefter
            Rysslands invasion av Ukraina, energikris, räntehöjningar och
            en annalkande lågkonjunktur. Sverige behöver fortsatta reformer
            för en arbetsmarknad i omställning och för att Sverige ska stå
            bättre rustat för framtiden. Nu mer än någonsin behövs reformer
            för att utsatta grupper ska komma in i arbete, för att minska
            tudelningen på arbetsmarknaden och för att bibehålla och hålla
            en hög sysselsättning även i övriga grupper.
          </p>
          <p xml:id="i-FHKV7QT3Ns2E9VnTDska8q">
            Sysselsättningsgraden och arbetskraftsdeltagandet var högt i
            en europeisk jämförelse före corona, inte minst bland kvinnor
            och äldre. Arbetsmarknaden var dock redan då allvarligt tudelad
            och tudelningen ökade ytterligare i samband med effekterna av
            pandemin. Arbetslösheten är flera gånger högre för nyanlända och
            personer med kort utbildning än för inrikes födda och personer
            med hög utbildning. Sverige har också EU:s lägsta andel jobb utan
            utbildningskrav, så kallade enkla jobb. Dessa två fenomen – svårigheterna
            för marginalgrupper att få ett arbete och bristen på enkla jobb
            – hänger ihop. En hårt reglerad arbetsrätt, höga ingångslöner
            samt höga skatter har gjort att de enkla jobben blivit färre och
            gör det svårare för ungdomar och nyanlända att få sitt första
            jobb. Situationen förvärrades under coronapandemin, eftersom den
            drabbade tjänstenäringar som restaurang- och besöksnäring, som
            stått för många av de ingångs­jobb som trots allt funnits för
            ungdomar och nyanlända. Många personer som redan tidigare haft
            svårt att få jobb fastnade under pandemin i en allt längre period
            av arbetslöshet.
          </p>
          <p xml:id="i-NVEc533oWqynTLUchMf5u5">
            Sverige behöver ett antal konkreta och ansvarsfulla reformer
            för att åstadkomma lägre trösklar till arbetsmarknaden, fler jobb
            utan utbildningskrav och en effektivare matchning. Sverige behöver
            reformer för en arbetsmarknad som stimulerar till ut­veckling
            och fler arbetstillfällen, som gör det lättare att få men också
            att byta arbete i en tid med ett ökat omställningsbehov. En arbetsmarknad
            som klarar en snabb och väl fungerande omställning och återhämtning.
            Nu mer än någonsin.
          </p>
          <p xml:id="i-LzibSWvcktxTYe5nsA4bSQ">
            Historiska reformer för att bryta tudelningen på arbetsmarknaden
            vad gäller, bland annat, arbetsrätt, ingångslöner, arbetsförmedling,
            arbetslöshetsförsäkringen, integration av nyanlända och skattekilar
            på arbete inleddes, och genomfördes till viss del, som en del
            av samarbetet mellan Centerpartiet, Liberalerna och den tidigare
            regeringen utifrån januariavtalet. Reformer som är nödvändiga
            för en bättre återhämtning av arbets­marknaden och för att skapa
            bättre förutsättningar för framtida möjligheter och behov av omställning.
            De historiska förändringar som nu genomförs på arbetsmarknaden
            med en modern arbetsrätt tillsammans med ett världsunikt omställningspaket,
            i enlighet med parternas överenskommelse med bakgrund i januariavtalet,
            är en central och väldigt viktig del av detta. Men det finns fler
            reformer vars arbete behöver säkerställas och utvecklas i enlighet
            med intentionerna. Utöver dessa reformer behövs dessutom ytterligare
            insatser för att minska tudelningen och förbättra arbetsmarknadens
            funktions­sätt. Sveriges ekonomi och utveckling, liksom arbetstillfällen
            för många tusental, är beroende av att vi löser dessa grundläggande
            problem på arbetsmarknaden.
          </p>
          <head xml:id="i-XgKk5mxU9Z5YVxSWsmTfLt" type="h1">
            Arbetsförmedlingens fortsatta reformering och lokala närvaro
            måste säkerställas
          </head>
          <p xml:id="i-BQaP8mijULLqB1Jbh9PvkF">
            Det är av största vikt att bryta tudelningen på arbetsmarknaden,
            motverka långtids­arbetslösheten och se till att alla som kommer
            till Sverige får möjlighet att på riktigt komma in i det svenska
            samhället. Då behövs ett effektivt stöd och matchning för arbetssökande.
            Arbetsförmedlingen har tidigare haft ensamrätt på att förmedla
            nya jobb till den som är arbetslös – ett uppdrag som myndigheten
            inte har klarat av. Därför vill vi att fristående förmedlare ska
            matcha de lediga jobben och att den reformering av Arbetsförmedlingen
            som påbörjades utifrån januariavtalet ska fortsätta.
          </p>
          <p xml:id="i-JSa2C779wM9NGUTk7Aogu9">
            Det betyder att Arbetsförmedlingen ska ha kvar myndighetsansvaret
            för arbets­marknadspolitiken, men att ett system utvecklas där
            fristående aktörer matchar och rustar arbetssökande för de lediga
            jobben. Arbetsförmedlingen kommer att finnas kvar som statlig
            myndighet men vara fokuserad på myndighetsansvar i form av kontroll
            av arbetssökande och av fristående aktörer, arbetsmarknadspolitisk
            bedömning, digital infrastruktur och statistik och analys. Ersättningen
            till aktörerna ska i huvudsak utgå från hur väl de lyckas med
            att få individer i varaktig sysselsättning, givet de arbetslösas
            behov. För att säkerställa kvaliteten ska antalet fristående aktörer
            begränsas, genom att de ska kontrolleras, rangordnas och certifieras,
            och möjligheterna att välja bort besvärliga fall förhindras.
          </p>
          <p xml:id="i-S1ZMbn5VyKoDd8iRd9NHDy">
            I det fortsatta arbetet med genomförandet av reformeringen av
            Arbetsförmedlingen behöver kommunernas och civilsamhällets viktiga
            arbete tydliggöras och utvecklas. Kommunerna har en väldigt viktig
            roll för en väl fungerande arbetsmarknad. Det är, bland annat,
            viktigt att alla framgångsrika samverkansprojekt som funnits mellan
            kommunerna och Arbetsförmedlingen ska kunna fortsätta och att
            nya kan skapas.
          </p>
          <p xml:id="i-J3PERB83Hpm9xtu9ZqjV2B">
            För ett effektivt och fungerande system krävs vidare att Arbetsförmedlingens
            lokala närvaro återupprättas och säkerställs. Detta för att de
            arbetslösa ska anvisas till rätt insatser, hos till exempel fristående
            förmedlare eller kommunen, och för att den samverkan som sker
            mellan bl.a. kommunerna och Arbetsförmedlingen ska fungera. Det
            är med andra ord viktigt att Arbetsförmedlingens lokala närvaro
            utökas på många mindre orter, så att den finns närvarande i varje
            kommun.
          </p>
          <head xml:id="i-GVfYbTrNfd7dAQ1yZf7UGM" type="h1">
            Samhall
          </head>
          <p xml:id="i-UHoWRp9sF1FQ73hWGXUpLg">
            Arbetsmarknadsinsatser, oavsett för vilka de är ämnade, måste
            leverera goda resultat för målgruppen och får inte leda till osund
            konkurrens. Samhalls uppdrag är att skapa meningsfulla och utvecklande
            arbeten åt personer med en funktionsnedsättning som medför nedsatt
            arbetsförmåga. Det är en viktig uppgift som måste göras på rätt
            sätt. Centerpartiet har under en längre tid drivit på för att
            en översyn ska göras för att säkerställa att Samhall driver en
            effektiv funktionshinderspolitik som är ändamålsenlig för den
            målgrupp som ligger inom grunduppdraget. Riksrevisionen har nu
            granskat verksamheten och rapporten har visat på brister. Enligt
            rapporten brister Samhall i att ge utvecklande arbeten till sina
            anställda och uppfyller därför inte hela sitt samhällsupp­drag.
            Rapporten visar också att affärsmässig utveckling prioriterats
            framför utveckling av de anställdas arbetsförmåga. Centerpartiet
            anser att regeringen behöver ta denna kritik på allvar och vidta
            de åtgärder som krävs och som Riksrevisionen föreslår för att
            säkerställa att Samhall uppfyller sitt grunduppdrag.
          </p>
          <head xml:id="i-KVjxB2DxSzrmG1e6bwKUCa" type="h1">
            Tiden att etablera sig på arbetsmarknaden kortas
          </head>
          <p xml:id="i-ScQT1fTSpkqfE49tcYpZPo">
            Vägen in på arbetsmarknaden ska förstärkas genom att fler får
            chans att få ett jobb utan utbildningskrav. Regeringen behöver
            därför se över möjligheten att utvidga införandet av parternas
            etableringsjobb, med lägre lön för nyanlända och långtidsarbetslösa,
            till företag utan kollektivavtal och till bemanningsföretag på
            ett sätt som gör att fördelarna med etableringsjobben inte går
            förlorade.
          </p>
          <head xml:id="i-RZe6FxfTGBAK9byjKBLwAE" type="h1">
            Färre och enklare subventionerade anställningar
          </head>
          <p xml:id="i-Qcgpv2xnvX7PjbG2tZs4U9">
            Trots flera reformer har staten fortfarande en bred flora av
            anställningsstöd, varav flera i utvärderingar visat sig vara mycket
            ineffektiva. För att effektivisera systemet bör antalet stödformer
            minska och reglerna för de individuella stödformerna förenklas,
            med fokus på att den mest effektiva formen av stöd, nystartsjobben,
            utvecklas och ersätter andra mindre effektiva stöd, med undantag
            för de stöd som berör personer med funktions­variation. På sikt
            bör andelen anställningar med subventionerade medel minska.
          </p>
          <head xml:id="i-BU9u5WTUQBc6w1h1Y99L9n" type="h1">
            Ökad jobbstimulans i det ekonomiska biståndet
          </head>
          <p xml:id="i-4fbB7EdG1dX1PSonSgDKfX">
            Många långtidsarbetslösa får sin försörjning genom ekonomiskt
            bistånd, tidigare kallat socialbidrag. Tyvärr är det ekonomiska
            biståndet utformat på ett sätt så att människor alltför lätt fastnar
            i det för att det i många fall inte är lönsamt att börja arbeta.
            Alliansen införde i regeringsställning en så kallad jobbstimulans
            i det ekonomiska biståndet. Under samarbetet med januariavtalet
            och senare i samband med vårbudgeten 2022 fick Centerpartiet igenom
            att stimulansen skulle fördubblas till 50 procent av försörjnings­stödet
            för att nå fler och skapa tydligare incitament att gå från bidrag
            till jobb. Historiskt har få personer använt sig av incitamentet
            och fler insatser krävs dock för att fler bidragsberoende ska
            använda sig av denna brygga från bidrag till arbete och inte fastna
            i bidragsberoende. Stimulansen behöver reformeras så att fler
            känner till den och an­vänder sig av den. Handläggare ska ha skyldighet
            att informera om möjligheterna och de ekonomiska fördelarna med
            jobbstimulansen.
          </p>
          <head xml:id="i-GQzPccZyTDUHRUDtAbmiAx" type="h1">
            Lex Laval bör återinföras
          </head>
          <p xml:id="i-FNSuvKs1DaYP96j56KaUNE">
            Möjligheten för svenska företag att ha anställda utstationerade
            i andra EU-länder och tillgången till utstationerad arbetskraft
            i Sverige är viktig för svensk ekonomis konkurrenskraft och tillväxtmöjligheter,
            och det är en del av den arbetskraftsrörlighet inom EU som Sverige
            värnar. Utstationeringen skapar möjlighet att dra maximal nytta
            av yrkeskompetens mellan länder i EU, till gagn för de olika medlemsländernas
            välfärd. Denna möjlighet till utstationering, i kombination med
            rimliga och likvärdiga löne­villkor, tryggades genom det som enligt
            tidigare utstationeringslag kallades lex Laval.
          </p>
          <p xml:id="i-7mdHxiZRj5sW5Um5ktBhfH">
            Lex Laval krävde minimivillkor enligt svenska kollektivavtal
            men tryggade att stridsåtgärder inte fick vidtas om arbetsgivaren
            kunde visa att arbetstagarna redan hade villkor som var minst
            lika förmånliga som minimivillkoren i ett svenskt centralt branschavtal.
            De omfattande förändringarna 2017 i denna lag i syfte att försvaga
            den har skapat en osäkerhet om villkoren och en ökad godtycklighet
            i rätten att ta till stridsåtgärder mot enskilda företag med utstationerad
            personal, vilket i praktiken i vissa fall kan sätta möjligheterna
            att använda utstationerad personal ur spel. Det är i praktiken
            ofta svårt att veta vilka villkor som ska följas för utstationerade
            för att undvika strids­åtgärder, eftersom fackföreningarna ofta
            underlåter att skicka in relevanta kollektiv­avtalsvillkor till
            Arbetsmiljöverket enligt regelverket. Bevisbördan hamnar på ett
            orimligt sätt på de utstationerande företagen. Den tidigare regeringen
            införde ytterligare begränsningar genom de förändringar som trädde
            i kraft den 30 juli 2020. Dagens regelverk går längre än vad direktiven
            föreskriver och emot andan, om inte även bokstaven, i EU:s utstationerings-
            och ändringsdirektiv. Rörligheten för arbetskraft inom EU är mycket
            viktig för svenska företag men påverkades kraftigt negativt av
            coronapandemin, där gränser inom EU stängdes med motivet att stoppa
            smitt­spridningen. Behovet kommer att vara stort att återupprätta
            rörligheten för arbetskraft inom EU för att få hjulen att snurra
            igen i den europeiska ekonomin. Sverige bör då finnas bland de
            länder som underlättar – inte förhindrar – en sådan utveckling.
          </p>
          <p xml:id="i-2ZNKPQaw1pB2VyBiumwkx7">
            Lex Laval i sin ursprungliga utformning, anpassad efter ändringsdirektivet,
            bör därför snarast återinföras för att skapa en trygghet och tydlighet
            vad gäller utstationering i Sverige och att Sverige står fast
            vid arbetskraftsrörligheten inom EU.
          </p>
          <head xml:id="i-Az5XMmJpBWF8yrHJ6jchYj" type="h1">
            Ömsesidigt erkännande avseende tjänstesektorn inom EU
          </head>
          <p xml:id="i-HQmSzTJxXqaSzZf2kzM5cs">
            För att värna svensk ekonomis konkurrenskraft och tillväxtmöjligheter
            och arbetskrafts­rörligheten inom EU behöver även EU utvecklas
            för att bättre hantera nya utmaningar som kommer med en ökad globalisering,
            där människor och handel behöver röra sig allt mer över nationsgränserna.
            Den inre marknaden och den fria rörligheten är EU:s viktigaste
            styrkor med en enorm potential i att öppna tjänstemarknaden. Därför
            behöver vi verka för att principen om ömsesidigt erkännande tillämpas
            fullt ut för tjänstesektorn inom EU och att fler begränsningar
            av yrkestjänster därigenom avskaffas.
          </p>
          <head xml:id="i-UvbEeykjWpRRaREMiWWoQd" type="h1">
            Motverka all EU-lagstiftning som hotar den svenska arbetsmarknadsmodellen
          </head>
          <p xml:id="i-KQHr2xc6sx55vHWNSHr6Xk">
            Den sociala pelaren har, trots löfte om att den inte skulle stöta
            sig med medlems­ländernas befintliga arbetsmarknadspolitik, lett
            till en rad rättsligt bindande initiativ från kommissionen på
            det social- och arbetsmarknadspolitiska området. Flera av förslagen
            är numera antagna och utgör för medlemsstaterna bindande lagstiftning.
            När än fler konkreta förslag för genomförandet presenterats är
            det tydligt att den svenska arbets­marknadsmodellen hotas och
            inte kommer att finnas kvar i sin nuvarande form om de genomförs.
            För Centerpartiet har det alltid varit självklart att beslut kring
            arbetsmarknad och sociala skyddsnät behöver fattas utifrån hur
            det ser ut och fungerar i respektive medlemsland, så nära de som
            berörs av politiken som möjligt, för att få önskvärd effekt. Det
            är medlemsländernas skyldighet att värna sina medborgares intressen
            – att förflytta arbetsmarknadspolitiken till EU-nivå riskerar
            att sänka kraven och skyddet, snarare än att höja dem.
          </p>
          <p xml:id="i-741DGSGkw8F3Qw9S52p68U">
            Vi behöver inte mer lagstiftning på EU-nivå i arbetsmarknadsfrågorna,
            vi behöver lyssna till erfarenheterna av hur det fungerar i andra
            länder, dela med oss av kunskapen och fortsätta att arbeta framåt
            utifrån hur det ser ut i Sverige. Vi behöver värna den svenska
            arbetsmarknadsmodellen och använda rätt verktyg i rätt sammanhang.
          </p>
          <head xml:id="i-KZezBNb7LUtboBgvwvphcn" type="h1">
            Underlätta småföretags arbete för en bättre arbetsmiljö
          </head>
          <p xml:id="i-Mxj6NDYGXpwXgB1WY14NUN">
            Arbetsmiljön på svenska arbetsplatser står sig väl internationellt.
            Trots detta förblir antalet arbetsplatsolyckor alldeles för stort,
            med vissa särskilt hårt drabbade branscher. Många unga män befinner
            sig i riskzonen för allvarliga tillbud. Samtidigt har anmälningarna
            om arbetssjukdomar bland kvinnor till följd av organisatoriska
            och sociala problem ökat.
          </p>
          <p xml:id="i-BaX4EUzYzpaRmUJJ8VYjVy">
            Coronapandemin skapade akuta utmaningar för arbetsmiljön i många
            branscher. För bland annat vård- och omsorgspersonal har arbetstakten
            under perioder varit extrem, till följd av de många sjukdomsfallen
            och hög sjukfrånvaro bland personer med lindriga förkylningssymtom.
            Många personer har utsatts för smittorisker till följd av otillräcklig
            skyddsutrustning och brist på rutiner, med risk också för smitta
            till patienter och kunder. Samtidigt har det utbredda hemarbetet,
            som varit till gagn för miljö och hälsa på flera sätt, vars förutsättningar
            behöver utvecklas och förbättras, också skapat ensamhet och isolering
            för många anställda, med risk för ökad psykisk ohälsa.
          </p>
          <p xml:id="i-BW5C1a97n4R3xWuDGo6Axg">
            Det behövs specifika satsningar på bättre förutsättningar för
            arbetsgivare att bedriva ett förebyggande arbetsmiljöarbete. I
            satsningarna behövs ett speciellt fokus på små företag, eftersom
            de har mer begränsade resurser än stora företag. Satsningarna
            kan innebära kunskapsspridning, rådgivning eller bättre verktyg
            för att underlätta det systematiska arbetsmiljöarbetet. Dessutom
            är det av största vikt att förenkla regelverket, vilket kan innebära
            att vissa krav på arbetsmiljöområdet inte gäller lika för stora
            och små företag utan anpassas för att på bästa sätt säkra arbetsmiljöresultatet.
            En förbättrad arbetsmiljö för kvinnor är en viktig del i att minska
            sjukfrånvaron – inte minst i ljuset av det ovan nämnda ökade antalet
            arbetssjukdomar. Skyddsutrustning måste finnas till­gänglig för
            arbetsplatser som är utsatta för allvarliga smittorisker, och
            myndigheterna bör utarbeta rutiner som kan appliceras vid framtida
            pandemier.
          </p>
          <head xml:id="i-KBSL3hJTYwBFgjp655m1Bc" type="h1">
            Förbättra förutsättningarna för distansarbete
          </head>
          <p xml:id="i-FsGApXrFKo7zCwQY7e74QX">
            Med coronapandemin har arbete hemifrån, på distans, prövats i
            betydande omfattning. Det har visat på utmaningar, bland annat
            utifrån att personer riskerat att bli isolerade socialt, men också
            väldigt många fördelar, såsom minskade behov av transporter och
            mindre tid som går åt till att arbetspendla – vilket underlättar
            livspusslet och ger barnen större tillgång till sina föräldrar
            – minskade kostnader för kontor samt en breddad rekryteringsbas
            för arbetsgivare – som också innebär att stad och land binds samman.
          </p>
          <p xml:id="i-3kFY8pcC8ydR77cwqmLePg">
            Utvecklingen av förutsättningarna för distansarbete ligger i
            tiden, som en del i utvecklingen av digitaliseringen, ett ytterligare
            steg mot att göra arbetssituationen mer flexibel för fler arbetstagare
            och arbetsgivare, och för att skapa bättre förutsättningar för
            boende på annan ort som får hela Sverige att växa.
          </p>
          <p xml:id="i-7wXFB4ggeVqXSaGsPeeCFd">
            Det är därför viktigt att regelverket kring arbetsmiljö och Arbetsmiljöverkets
            råd och stöd följer med i tiden och anpassas till nya förutsättningar.
            Att erfarenheterna från hemarbetet under pandemin tas tillvara
            och med beaktande även av att den psykiska hälsan är en viktig
            del av arbetsmiljöarbetet. Även reglerna kring förmånsbeskattning
            behöver ses över i syfte att förbättra förutsättningarna för distansarbete.
            Det är därför bra att det nu har tillsatts en utredning som ska
            se över detta – Moderniserade skatte­regler för ett flexibelt
            arbetsliv – tjänsteställets placering och avdrag för ökade levnadskostnader
            (dir. 2023:75).
          </p>
          <head xml:id="i-UxNYbmyV41EYgBxuC6Be9G" type="h1">
            Stärkt jämställdhet
          </head>
          <p xml:id="i-FoiYkhLv4rorVSuYqXFFWX">
            Centerpartiet vill uppnå ett samhälle där kvinnor och män har
            lika möjlighet till makt och inflytande över sin egen situation.
            Ett samhälle som bidrar till att kvinnor och män ska kunna försörja
            sig själva och inte vara ekonomiskt beroende av en partner.
          </p>
          <p xml:id="i-MqtB2wvsBorPJCEyLvpKrn">
            En kvinna förväntas av många arbetsgivare att stanna hemma mer,
            oavsett om hon får barn eller ej. En man förväntas i större utsträckning
            att prioritera jobb framför barn. En del i att det finns strukturella
            löneskillnader är att kvinnodominerade yrken värderas lägre än
            mansdominerade yrken. Centerpartiet vill att lönekartläggningar
            görs vart tredje år men mer ordentligt och skarpare, som ett viktigt
            led i att synliggöra löneskillnader. Vi har även förslag för att
            exempelvis statliga myndigheter ska utjämna de oförklarliga löneskillnaderna,
            att all individbaserad statistik ska vara könsuppdelad och att
            fortsatta insatser för jämställdhetsintegrering görs som en del
            i detta.
          </p>
          <p xml:id="i-7K1sjM43Cs9A6QR7K6AwJN">
            Att män i snitt tjänar mer över livet än kvinnor beror samtidigt
            inte bara på löneskillnader utan även på mängden arbetad tid,
            vilket påverkas av bland annat föräldraledighet, vab, deltidsarbete,
            bransch, karriär och sjukskrivning. Deltidsarbete försvårar karriär
            och löneutveckling. Deltidsnormen är ett problem för många kvinnor
            och förvärras av en inflexibel barnomsorg. Centerpartiet arbetar
            för att deltidsnormen för kvinnor på arbetsmarknaden ska brytas.
            I de historiska förändringarna av arbets­rätten i enlighet med
            parternas överenskommelse, med bakgrund i januariavtalet, ingick
            också förändringar i lagen om anställningsskydd där heltidsarbete
            nu har blivit norm. Vi arbetar också för en mer flexibel barnomsorg.
            Tillgången till barnomsorg är avgörande för jämställdheten, arbetskraftsdeltagandet
            och sysselsättningen, eftersom det möjliggör för föräldrar att
            arbeta när barnen är små. Det är också viktigt att fler barn får
            rätt till förskola och fritids oavsett föräldrarnas livssituation
            för att genom tidiga insatser utjämna livschanserna och på sikt
            öka den ekonomiska jämställdheten.
          </p>
          <p xml:id="i-DNqXoEedMPGSVtVXKAkAWw">
            Sverige är med och bidrar till en internationell studie om jämställda
            löner som genomförs av den internationella organisationen OECD.
            Studien ska kartlägga de metoder som används i olika länder för
            att uppnå jämställda löner. Även Kommissionen för jämställda livsinkomsters
            slutrapport har gett ytterligare underlag för att främja ekonomisk
            jämställdhet. Målet om lika lön för likvärdigt arbete är viktigt
            och vi måste fortsätta att arbeta för att nå detta. Vi behöver,
            likt andra nordiska länder, fortsätta arbeta med att ta nya steg
            och utreda nya sätt för att minska lönegapet mellan kvinnor och
            män.
          </p>
          <head xml:id="i-TKmkJ1eC5RHCz6xMxJBX9A" type="h1">
            Underlätta skapande av gigjobb och öka gigarbetares inkludering
            i socialförsäkringssystemet
          </head>
          <p xml:id="i-2FLEVpQPyFdrwZMvj71RR8">
            Centerpartiet ser möjligheterna med gigekonomin och de så kallade
            gigjobben. Det kan vara ett viktigt steg in på arbetsmarknaden.
            För att förbättra möjligheterna för gigjobben tillsattes en utredning
            inom ramen för januariavtalet om förenklade skatteregler för att
            underlätta och främja egenföretagande, vars arbete presenterades
            den 1 juli 2021 (SOU 2021:55 ”Mikroföretagarkonto – schabloniserad
            inkomstbeskattning för de minsta företagen”). Detta var dock bara
            början på ett viktigt och nödvändigt arbete på detta område; det
            behövs fler åtgärder för att underlätta skapandet av gigjobb och
            för att öka gigarbetares inkludering i socialförsäkringssystemet.
          </p>
          <head xml:id="i-JHhMQBERakWsHs7vErotz2" type="h1">
            Reformera arbetslöshetsförsäkringen
          </head>
          <p xml:id="i-RzR2pvkBaLqZdLxFNUrRCZ">
            Arbetslöshetsförsäkringen behöver fokusera på omställning, uppmuntra
            till rörlighet och underlätta för människor att snabbt byta arbete.
            Ett flexibelt arbetsliv där människor vågar byta jobb utan rädsla
            för att bli långvarigt arbetslösa. Arbetslöshetsförsäkringen behöver
            möjliggöra en trygg omställning samtidigt som den garanterar att
            det lönar sig att arbeta. Centerpartiet anser därför att arbetslöshetsförsäkringen
            bör öppnas upp för fler som arbetat och reformeras i linje med
            en flexicuritymodell, med flexibilitet och trygghet i kombination,
            och att ersättningen i arbetslöshetsförsäkringen ska vara högre
            i början för att sedan snabbare trappas ner, med fler stödjande
            insatser. Det förbättrar arbetsmarknadens funktionssätt och ökar
            incitamenten att hitta ett nytt jobb snabbare.
          </p>
          <p xml:id="i-Ramu3xbRabbqHUaXcq5RTP">
            En sådan flexicuritymodell utreddes och presenterades också som
            en del av januariavtalet i juni 2020: ”Ett nytt regelverk för
            arbetslöshetsförsäkringen” (SOU 2020:37). Utifrån denna utrednings
            arbete och med en flexicuritymodell med tydlig avtrappning bör
            regeringen ta fram förslag för en reformering av arbetslöshetsförsäkringen.
          </p>
          <head xml:id="i-LvA64ST93gLhKC2hJfBKkG" type="h1">
            Fortsatta deltidsstudier med bibehållen ersättning
          </head>
          <p xml:id="i-XGSS5xedPrj6cMhu5wmpw4">
            Med utvecklingstakten i samhället finns behov att på flera sätt
            möjliggöra kompetens­utveckling och studier längre fram i livet
            och att inte motverka steg som tagits av de som blir arbetssökande
            i denna riktning. Idag finns också flera utbildningar som bygger
            på möjligheten att arbeta heltid och att studera deltid på distans.
          </p>
          <p xml:id="i-2MUsmFowEV82gFhwBRH4sM">
            Det är viktigt att arbetslöshetsförsäkringen (a-kassan) fokuserar
            på omställning, uppmuntrar till rörlighet och underlättar för
            människor att snabbt byta arbete. Då är det viktigt att den som
            är arbetssökande kan ta ett nytt arbete på heltid/utifrån arbetsför­måga.
            För studier finns vidare specifikt studiemedel och studielån,
            vars mål är att garantera försörjning under studier. Därför har
            det också varit viktigt att höja ålders­gränsen i CSN och att
            vi sett till att genomföra de historiska förändringarna av arbets­rätten
            tillsammans med ett grundläggande omställnings- och kompetensstöd
            och ett nytt parallellt offentligt studiestöd, i enlighet med
            parternas överenskommelse, med bak­grund i januariavtalet.
          </p>
          <p xml:id="i-UdzjQ9eBjjhpruTC6qPyFc">
            En arbetslöshetsförsäkring som öppnar för deltidsstudier behöver
            med andra ord kunna säkerställa att den arbetssökande därmed inte
            hindras från att ta ett arbete. Möjligheten att studera med a-kassa
            på deltid är och ska vara ett undantag och inte en regel. Samtidigt
            är det viktigt att påbörjade studier kan fullföljas och inte hindras
            i den mån arbetslinjen fortsatt kan upprätthållas. Vi vill därför
            att reglerna förändras så att arbetssökande kan fortsätta sedan
            tidigare påbörjade deltidsstudier som inte begränsar deras möjligheter
            att ta ett nytt arbete.
          </p>
        </div>
        <div xml:id="i-VvkWqZmKZkTEHw26f4UMK4" type="motSignatures">
          <list xml:id="i-Mu9j6HsNdB9c1tdzPiYBfX">
            <item xml:id="i-WcjYxVQGUQCCVnLDE6n8VU" who="i-A4xHkoj5hLnWEChHnCCjS5">
              Jonny Cato (C)
            </item>
            <item xml:id="i-CdNSFEfwctP5h3Jsqdnaq5" who="i-TqkCALix3mzcE3yNqV7Nee">
              Martina Johansson (C)
            </item>
            <item xml:id="i-6Pjur8jNwsQYEqNzpAWouZ" who="i-546v5KE6tdv62FjUQAxwTc">
              Christofer Bergenblock (C)
            </item>
            <item xml:id="i-EygQ5P3AcRqdDjyMkVuH2K" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-4kZHYpGFdVEUHh1hJmX1mR" who="i-DRqpu2aaHKSgAVbkTGg4rs">
              Catarina Deremar (C)
            </item>
            <item xml:id="i-LLAo9HdiND8WvNrVaCw1RC" who="i-P5ebaA4LxLzZVfc4JTiomh">
              Anna Lasses (C)
            </item>
            <item xml:id="i-FzPSDT3UisGan86zZXLPFV" who="i-Uwm3eggnWKqmERZ766iV6a">
              Anne-Li Sjölund (C)
            </item>
            <item xml:id="i-BevnEgdti86Dt1xCRVLAbq" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-HHnrjtZ5V6WTbHzSqn1Euu" who="i-QS3FCcuDyGgZdKgE3VDjZ9">
              Niels Paarup-Petersen (C)
            </item>
            <item xml:id="i-3yFyTcsjq5C5nRgL7kSMmW" who="i-PYk1FHT5xHTWNczRYuGRJg">
              Anders Ådahl (C)
            </item>
          </list>
        </div>
      </div>
    </body>
  </text>
</TEI>
