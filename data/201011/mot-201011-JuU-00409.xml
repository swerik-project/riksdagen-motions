<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00409">
  <teiHeader>
    <fileDesc>
      <titleStmt>
        <title>Sexuellt våld</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuellt våld</title>
          <idno type="rdwebb">GY02Ju409</idno>
          <rs type="number">Ju409</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju409/text</ref>
          <ref type="dokument_url_html">http://data.riksdagen.se/dokument/GY02Ju409</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju409</ref>
          <ref type="doc">http://data.riksdagen.se/fil/2570ECE2-21F5-4D94-9FEE-F441B98CF23D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-87Z6ei9WAkGSYqzg7PGMBB" type="signed"/>
        <correspContext corresp="i-87Z6ei9WAkGSYqzg7PGMBB">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-JZMm7mWqzFVXLcGTRL4Syb" type="numbering">
          <date when="2010-10-29"/>
        </correspAction>
        <correspAction xml:id="i-BR5YUbSDuSURcVwDPxPecJ" type="submission">
          <date when="2010-10-27"/>
        </correspAction>
        <correspAction xml:id="i-CN3C3GMrQmTSrC4HQcRFH4" type="transfer">
          <date when="2010-10-26"/>
        </correspAction>
        <correspAction xml:id="i-RKKgxKp13CySFoMYh7wJe3" type="assigned"/>
        <correspContext corresp="i-RKKgxKp13CySFoMYh7wJe3">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Cw6QjKcs52bZBr162VARjh" type="motBody">
        <div xml:id="i-TjktmUboyQKevpFqYGoNq6" type="motProposal" subtype="förslag">
          <head xml:id="i-6XCLrm6DGB8V8xFNyrpkZV">
            Förslag till riksdagsbeslut
          </head>
          <list xml:id="i-KobwGZjsDgDe5xHN5nzfRJ" style="ol">
            <item xml:id="i-YP6FzVzgFVpobt1ucPSqLv">
              Riksdagen tillkännager för regeringen som sin mening vad som
              anförs i motionen om en oberoende kommission med uppdrag att kartlägga
              brister i förundersökningar om våldtäkt.
            </item>
            <item xml:id="i-7kos8K74f3snGbXEi9WXps">
              Riksdagen tillkännager för regeringen som sin mening vad som
              anförs i motionen om samordningsgrupper mot överfallsvåldtäkter,
              i synnerhet i storstäderna.
            </item>
            <item xml:id="i-6ekyQj5mWLsdA89TTe5eoj">
              Riksdagen tillkännager för regeringen som sin mening vad som
              anförs i motionen om relevant, obligatorisk utbildning om sexualiserat
              våld och mäns våld mot kvinnor för rättskedjan och yrkesutbildningar
              som juristlinjen och polis-, sjuksköterske-, läkar- och socionomutbildningarna.
            </item>
            <item xml:id="i-HW6sQfE6NuSgsd9jytXHMM">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över rättspraxis vid våldtäkt mot barn samt komma med
              förslag till förändringar.
            </item>
            <item xml:id="i-PDABeWyvKtfUXYv6a2HivJ">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              om att höja straffmaximum för köp av sexuell tjänst från fängelse
              i sex månader till fängelse i ett år.
            </item>
            <item xml:id="i-D7bwvSnPwiv9UGw5Pn4mpa">
              Riksdagen tillkännager för regeringen som sin mening vad som
              anförs i motionen om att den som utsatts för människohandel för
              sexuella ändamål och som därav hyser en välgrundad fruktan för
              förföljelse bör beredas skydd och beviljas permanent uppehållstillstånd
              med stöd av Genèvekonventionen. 1
            </item>
          </list>
          <p xml:id="i-9xm7ujnv6CuJ9eCxEzvo2r">
            1 Yrkande 6 hänvisat till SfU.
          </p>
        </div>
        <div xml:id="i-Ry213hr6VrNhB5rWdyHxFP" type="motContent">
          <head xml:id="i-A3sKv2d2bWYrH8a2nrB3Jz" type="h1">
            Sexuellt våld
          </head>
          <p xml:id="i-L1QQ5t8VJ3xd3f6cXq3wz1">
            Att bli utsatt för sexuellt våld, som våldtäkt, är något av det
            mest kränkande brott en människa kan bli utsatt för. Detta vittnar
            många våldtäktsoffer om. Det vanligaste är att förövaren är en
            man och den som utsätts för våldtäkten en kvinna. År 2009 anmäldes
            3 855 våldtäkter där offret var kvinna över 15 år och 124 våldtäkter
            där offret var en man. Detta visar att våldtäkt och annat sexuellt
            våld, precis som mäns våld mot kvinnor, är ett strukturellt problem.
          </p>
          <p xml:id="i-T19hKo3ZGPeb3ByCppNSzs">
            På 40 år har antalet anmälda våldtäkter i Sverige mer än tiodubblats
            (Brottsförebyggande rådet, Brå). Sverige har flest våldtäktsanmälningar
            per capita i Europa, 58 per 100 000 invånare (2008). Detta är
            35 gånger så många som i övriga nordiska länder och 1020 gånger
            fler än länderna i Öst- och Sydeuropa (Diesen och Diesen, Övergrepp
            mot kvinnor och barn, 2009). Det finns inga säkra svar på om det
            är det faktiska antalet våldtäkter eller anmälningsbenägenheten
            som ökat. Större undersökningar om förekomsten av våldtäkt i Sverige
            saknas. Enligt Nationella trygghetsundersökningen (Brå, 2008)
            uppskattas 52 000 personer (0,7 procent) ha utsatts för sexualbrott
            år 2007. Enligt internationella studier beräknas mörkertalet,
            dvs. sexualbrott som aldrig anmäls, uppgå till mellan 80 och 90
            procent.
          </p>
          <p xml:id="i-B4iPNVCbp2h5RwWMNmjHKD">
            Sexuellt våld förekommer även mellan hbt-personer. Kunskapen
            om det faktiska antalet sexualbrott där både förövare och offer,
            eller en av dem, är hbt-person är ännu mindre än när det gäller
            mäns sexuella våld mot kvinnor. Det är få brott som anmäls och
            mörkertalet antas vara mycket stort. Samhället och rättsväsendet
            har varit dåliga på att uppmärksamma och hantera denna typ av
            brott, och det finns ett stort behov av vidare diskussion och
            kompetenshöjning hos berörda myndigheter för att hantera dessa
            frågor.
          </p>
          <head xml:id="i-F4w3zK2ahDuNdxw6NonXPv" type="h2">
            Högre kvalitet på förundersökningar vid våldtäkt
          </head>
          <p xml:id="i-EwKB4zvM1tw2zMqpNDbyYw">
            Ett stort problem är att de attityder bland främst unga män som
            Amnestys undersökning Var går gränsen? En attitydundersökning
            om våldtäkt (2008) påvisade även finns bland de myndighetspersoner
            som har i uppgift att bekämpa mäns våld och sexuellt våld mot
            kvinnor. Så länge föreställningar som att berusade kvinnor som
            haft någon form av relation med förövaren innan våldtäkten har
            sig själva att skylla florerar bland poliser, åklagare och domare
            kommer attityderna att fortleva. Dessutom riskerar föreställningarna
            om våldtagna kvinnor att påverka myndighetspersonerna i deras
            yrkesutövning, vilket är ett stort problem för alla våldtagna
            kvinnors rättstrygghet.
          </p>
          <p xml:id="i-YNECwcM7oDdNpQa36fiAPj">
            När det gäller relations- eller s.k. uppraggningsvåldtäkter är
            det mycket vanligt att mannen under förhör kommer med en samtyckesinvändning,
            dvs. att kvinnan gav samtycke till att ha sex. En sådan ord-mot-ordsituation
            leder ofta till bevissvårigheter, vilket gör att fallet läggs
            ned eller mannen frias efter eventuell rättegång.
          </p>
          <p xml:id="i-MWR68Uhsm9vc3BkwwkWZ9v">
            Bevissvårigheter är en orsak till att de flesta våldtäktsanmälningar
            sållas bort redan på ett mycket tidigt stadium under polisutredningen.
            År 1996 var åtalsfrekvensen för våldtäkt 20 procent jämfört med
            11 procent 2004. Trots att anmälningarna ökat tiofalt har antalet
            åtalade för våldtäkt legat mellan 100 och 200 personer under perioden
            1965 till 2004 (Diesen och Diesen, Övergrepp mot kvinnor och barn,
            2009).
          </p>
          <p xml:id="i-HeFNNMEChTxBjvk3D6W4LF">
            Ett ytterligare problem är utredningarnas kvalitet. Till stor
            del handlar detta om utbildningsfrågor, vilket vi återkommer till
            nedan. Men det handlar också om hur polis och åklagare i allmänhet
            bedriver dessa förundersökningar.
          </p>
          <p xml:id="i-5MxJ9G8gubGfYy42pzykdb">
            Tyvärr förekommer det i alltför stor utsträckning att förundersökningar
            om våldtäkt läggs ner t.o.m. innan uppenbart enkla och rutinmässiga
            åtgärder har genomförts. Såväl brottsoffer som vissa åklagare
            och poliser kan berätta historier om att män som borde ha misstänkts
            för våldtäkt inte ens har kallats till förhör och att förekommande
            förhör ofta är betydligt mindre ifrågasättande än vad som är normalt
            vid polisförhör.
          </p>
          <p xml:id="i-7MBGDJNvKPdYmwD45LzApV">
            En undersökning av förundersökningar från Stockholms län 2004
            visar att så stor andel som 33 procent av de misstänkta aldrig
            blev hörda av polisen. I samma undersökning var det bara i 18
            procent av våldtäktsärendena som målsägandebiträde utsågs under
            förundersökningen (Diesen och Diesen, Övergrepp mot kvinnor och
            barn, 2009). Det finns även en alltför utbredd föreställning om
            att många våldtäktsanmälningar är falska. Forskning från England
            visar att cirka 3 procent av anmälningarna i det undersökta materialet
            kunde anses vara falska eller misstänkt falska.
          </p>
          <p xml:id="i-RojQSpYYLpDPDfqm76bdmq">
            En svensk undersökning visar att polis och åklagare inte i någon
            av de misstänkt falska anmälningarna hänvisade till att kvinnans
            trovärdighet var bristande utan till andra orsaker som för sen
            anmälan, brist på skador, orimlig berättelse, psykisk sjukdom
            och psykosociala problem, ovilja att medverka i utredningen och
            att kvinnan anmält att hon våldtagits förut (Diesen och Diesen,
            Övergrepp mot kvinnor och barn, 2009). Samma omständigheter leder
            ofta till att förundersökningen läggs ned. I praktiken medför
            detta att särskilt utsatta grupper av kvinnor som hemlösa, missbrukare
            och psykiskt sjuka m.fl. saknar rättsväsendets stöd när det gäller
            anmälda sexualbrott.
          </p>
          <p xml:id="i-EEFZt7P74HhcPrNcRZNxtr">
            Enligt Amnestys rapport Fallet nedlagt våldtäkt och mänskliga
            rättigheter i de nordiska länderna (2008) är brottsoffrets sociala
            status oerhört viktig för möjligheten att bli trodd av polisen.
            Även detta finns det fler som kan vittna om. Amnesty menar att
            när det gäller vissa grupper av kvinnor är svårigheterna att bli
            trodda, och därmed att få rättslig upprättelse, så stora att man
            kan tala om diskriminering.
          </p>
          <p xml:id="i-4bxr1Axzzr585jDhSXm1WK">
            De grupper som lyfts fram är unga kvinnor, i synnerhet om de
            varit berusade vid tillfället för våldtäkten, asiatiska och östeuropeiska
            kvinnor som lever med svenska män, kvinnor i prostitution, kvinnor
            med psykosociala problem och kvinnor som tidigare anmält våldtäkt.
          </p>
          <p xml:id="i-5FaxpfD2apnygcTV4nWFNg">
            På grund av risken för ord-mot-ordsituationer är den tekniska
            bevisningen viktig när det gäller våldtäkter. En av de bevismöjligheter
            som finns är de rättsintyg som skrivs efter läkarundersökning
            av den våldtagna.
          </p>
          <p xml:id="i-9fuKPVRqBbSj83qeCByraL">
            Enligt uppgifter från en undersökning i tidningen Arbetaren uppsökte
            596 personer Södersjukhusets akutmottagning för våldtagna kvinnor
            under 2006. Minst 60 procent av dessa gjorde en polisanmälan,
            men åklagare begärde ut rättsintyg i endast 30 procent av fallen.
            Enligt Brå uppsöker 39 procent av alla i landet som polisanmält
            våldtäkt också sjukvården. Det finns med andra ord förutsättningar
            för att i högre grad än vad som görs i dag använda sig av teknisk
            bevisning för att gå vidare med förundersökningar.
          </p>
          <p xml:id="i-2iLvZrQxKtkR59asBs9Pjw">
            Det är av oerhörd vikt för de våldtagna kvinnorna och för alla
            kvinnors tilltro till rättsväsendet att en anmälan om en så stor
            kränkning tas på allvar. Ett rättsintyg är möjligen inte alltid
            nödvändigt för att leda ett fall till åtal, men torde vara det
            i en betydligt större andel av fallen än vad som redovisas från
            Södersjukhusets akutmottagning för våldtagna kvinnor. Särskilt
            upprörande är det när ett fall läggs ner utan att rättsintyg överhuvudtaget
            begärts ut.
          </p>
          <p xml:id="i-A3tP9uLHbT3YhiG3qn2bzN">
            Amnesty har föreslagit att regeringen ska inrätta en granskningskommission
            för att hitta brister i förundersökningar och föreslå åtgärder.
            Kommissionen bör enligt Amnesty vara oberoende från polis- och
            åklagarväsendet, även om samarbete självklart är nödvändigt. Vi
            stöder Amnestys krav. Regeringen bör inrätta en oberoende kommission
            för att kartlägga brister i förundersökningar om våldtäkt. Detta
            bör riksdagen som sin mening ge regeringen till känna.
          </p>
          <head xml:id="i-WE1u9jSSmrnvtQn345EbHZ" type="h2">
            Samordningsgrupper mot överfallsvåldtäkter
          </head>
          <p xml:id="i-6c4UUKhpr25rYCEYmRefbs">
            Även om överfallsvåldtäkterna endast utgör cirka 1213 procent
            av det totala antalet våldtäkter innebär rädslan att bli överfallen
            och våldtagen en stor begränsning av kvinnors frihet. Därför är
            det viktigt att man efter rapporterade överfallsvåldtäkter snabbt
            kan vidta åtgärder för att gripa misstänkta gärningsmän. Ett grundläggande
            problem i dag är den bristande samordningen när det gäller spaningen.
            Utredarna ser inte alltid att det finns andra våldtäkter där samma
            tillvägagångssätt använts eller våldtäktsmän med samma signalement
            i ett annat polisdistrikt. En systematisk samverkan sker alltför
            sällan och trots dataregister och dna-teknik har förmågan hos
            polisen att finna förövare av överfallsvåldtäkter snarare minskat
            än ökat (Diesen och Diesen, Övergrepp mot kvinnor och barn, 2009).
          </p>
          <p xml:id="i-2yxV5B9n7urrbJ3sgY4JXv">
            I storstäderna har gärningsmän troligen större möjlighet och
            benägenhet att utföra sina brott på mer vitt skilda platser, t.ex.
            utefter en särskild tunnelbane- eller busslinje. Detta försvårar
            för polisen att se mönster i våldtäkterna om områdena är indelade
            i olika polismästardistrikt. Därför finns det skäl att inrätta
            samordningsgrupper mot överfallsvåldtäkter, i synnerhet i storstäderna.
            Detta bör riksdagen som sin mening ge regeringen till känna.
          </p>
          <head xml:id="i-KmzFzgfZcVvJBk8SPZbw84" type="h2">
            Obligatorisk utbildning om sexualiserat våld
          </head>
          <p xml:id="i-bAtv2VcCBcpks1coKXKAQ">
            Bemötandet av brottsoffer för sexualbrott är oerhört viktigt
            eftersom det påverkar den utsattas vilja att delta i utredning
            och eventuell rättegång. Ett bemötande som upplevs som dåligt
            och kränkande får ofta motsatt effekt, vilket leder till en ond
            cirkel där ännu färre våldtagna kvinnor vill göra polisanmälan.
            Alla aktörer inom rättsväsendet måste därför ha kunskap om maktstrukturerna
            som ligger bakom sexualbrott och mäns våld mot kvinnor och kunskap
            om hur utsatta kvinnor och barn bör bemötas. Att höja kompetensen
            hos samtliga myndigheter som kommer i kontakt med kvinnor och
            barn som utsatts för sexualbrott är viktigt såväl för brottsoffrens
            rättstrygghet som för väl genomförda förundersökningar och möjligheterna
            för brottsoffren att få upprättelse.
          </p>
          <p xml:id="i-ChEup5tgV7H1SpsQh8gKW">
            Vi vet att det förekommer att kränkande och ovidkommande frågor
            ställs till brottsoffret i samband med polisanmälan, brottsutredning
            och rättegång. Det är inte acceptabelt. Polisen och Åklagarmyndigheten
            måste utveckla sin förhörsmetodik med utgångspunkt i relevant
            forskning om sexualiserat våld och reaktionerna efter en våldtäkt.
            Polisen, åklagarna och domstolarna måste även utveckla bemötandet
            med utgångspunkt i kunskap om sexualbrottsoffers särskilda behov.
            För att säkerställa ett bättre bemötande av offer för olika former
            av sexualbrott måste satsningen på utbildning och kompetenshöjning
            om sexualiserat våld och mäns våld mot kvinnor i rättsväsendet
            intensifieras. Vänsterpartiet vill införa en obligatorisk vidareutbildning
            för polis, Åklagarmyndigheten och domstolsväsendet i dessa frågor.
          </p>
          <p xml:id="i-W4BJYFBDaxaHDXF28M3DXs">
            Det är också hög tid för obligatorisk genusutbildning och utbildning
            i sexualiserat våld på juristlinjen, polis-, sjuksköterske-, läkar-
            och socionomutbildningarna. Vänsterpartiet menar att utbildning
            om sexualiserat våld och mäns våld mot kvinnor ska vara ett obligatoriskt
            inslag på grundnivå i dessa yrkesutbildningar. Vad som ovan anförs
            om relevant, obligatorisk utbildning för rättskedjan och yrkesutbildningar
            vad gäller sexualiserat våld och mäns våld mot kvinnor bör riksdagen
            som sin mening ge regeringen till känna.
          </p>
          <p xml:id="i-PUgwEBUGnH6K57TRNR9cLx">
            Det initiala bemötandet av brottsoffer är som sagt mycket viktigt.
            Sexualbrottsoffer har behov av tydlig information om lagstiftning
            och möjligheter till stöd och hjälp under hela rättsprocessens
            gång. Vänsterpartiet anser att det är värdefullt att de som utsätts
            för sexualbrott får ett juridiskt biträde redan från början av
            polisutredningen. För att skapa trygghet och stärka sexualbrottsoffers
            ställning bör ett målsägandebiträde förordnas redan när förundersökning
            inleds. Läs mer om våra förslag när det gäller målsägandebiträde
            i motion om brottsdrabbade (2010/11:Ju407).
          </p>
          <head xml:id="i-VwTgGvjr8hb54DTjHHhKGN" type="h2">
            Sexualbrottslagstiftningen
          </head>
          <p xml:id="i-A3FuyTo3JwwwgmxJ87m3SE">
            Riksdagen skärpte år 2005 sexualbrottslagstiftningen. Vänsterpartiet
            deltog aktivt i samarbetet med regeringen för att ta fram de nya
            lagförslagen, som innehåller många förändringar. Vi medverkade
            till att kryphål i lagen täpptes till. Det har dock visat sig
            att det fortfarande finns delar av lagstiftningen som behöver
            ses över. Regeringen har tillsatt en utvärdering av den nya sexualbrottslagstiftningen.
            Utvärderingen ska presenteras senast den 29 oktober 2010. Utredaren
            ska bl.a. utreda frågan om det för straffansvar för våldtäkt bör
            krävas att tvång har använts eller om den straffrättsliga grunden
            i stället bör vara bristen på samtycke (dir. 2008:94).
          </p>
          <p xml:id="i-GfscfSKWqPfbTwQM29zZv2">
            Inför ändringarna i sexualbrottslagstiftningen debatterades frågan
            om samtycke i våldtäktsparagrafen livligt. När frågan om våldtäkt
            eller sexuellt tvång prövas i rätten bygger vår lagstiftning i
            dag på att gärningsmannen använt våld, hot eller tvång eller att
            offret var i hjälplöst tillstånd. Dessa grundförutsättningar för
            att det ska kunna vara fråga om våldtäkt kvarstår i den nya våldtäktsbestämmelsen,
            om än uttunnat genom att kravet på tvång har satts lägre.
          </p>
          <p xml:id="i-NqdAyTt5tyheS6BLtYWbv9">
            Det avgörande problemet med rådande våldtäktsbestämmelse och
            andra straffbestämmelser i brottsbalken om sexuella övergrepp
            är att de står i konflikt med Europakonventionen angående skydd
            för mänskliga rättigheter, artiklarna 3 och 8, i enlighet med
            den tolkning som gäller efter Europadomstolens dom den 4 december
            2003 i målet M.C. mot Bulgarien (mål nr 39272/98).
          </p>
          <p xml:id="i-42xpQJzfQh6G8HMbPexCCg">
            Denna dom innebär att Sverige, för att inte bryta mot Europakonventionen,
            är skyldigt att införa en lagstiftning som medför att varje sexual
            act som inte bygger på samtycke utan är non-consensual ska vara
            straffbar. Europadomstolens dom bygger på ett samtycke med utgångspunkt
            i sexuell autonomi, dvs. kvinnans rätt till sin sexualitet och
            kropp.
          </p>
          <p xml:id="i-3bBFkR1Ucdxq4LT3qY7zt6">
            Vänsterpartiet anser att den svenska sexualbrottslagstiftningen
            i fortsättningen måste grundas på den princip om skydd för individens
            sexuella autonomi som Europadomstolen slagit fast, dvs. samtycke.
            Vi anser att det är självklart att lydelsen av bestämmelsen sexuellt
            tvång ska bygga på frånvaron av samtycke och att en straffbestämmelse
            för våldtäkt bör baseras på offrets bristande samtycke. För Vänsterpartiet
            är kvinnors rätt till sin egen kropp och sexualitet en mänsklig
            rättighet och som sådan inte vare sig kompromissbar eller förhandlingsbar.
            Kvinnors rätt att själva välja när och vem de vill ha sex med
            är ovillkorlig.
          </p>
          <p xml:id="i-T2Kd9kaj3JhBgQCfvAoHFk">
            Europarådets medlemsstater har genom ministerrådet kommit överens
            om en rekommendation om att kriminalisering av sexuella handlingar
            som inte grundas på samtycke, inbegripet fall där offret inte
            visat prov på något motstånd, är nödvändigt för ett effektivt
            skydd för kvinnor mot våld och att ytterligare reformer på detta
            område måste genomföras. Vi avvaktar den pågående utvärderingen
            och kommer därför inte med något konkret yrkande i denna motion.
          </p>
          <p xml:id="i-V7CYiLV9ZMqjf3Y4fTL7Hx">
            I den nya lagen tydliggjordes att begrepp som frivillighet och
            samtycke inte är relevanta när man pratar om barn. Alla personer
            som utför sexuella handlingar med någon som är under 15 år begår
            en våldtäkt, oavsett andra omständigheter. Oroväckande nog har
            det visat sig att tillämpningen av denna del av lagstiftningen
            inte har följt lagstiftarens intentioner. Praxis har utvecklat
            sig så att domstolarna har friat från våldtäkt mot barn med hänvisning
            till barnets samtycke. Lagstiftningen kring våldtäkt mot barn
            bör därför förtydligas.
          </p>
          <p xml:id="i-V43oCYNNiPfoU4ihHbUzd5">
            Därför bör regeringen tillsätta en utredning som ser över rättspraxis
            vid våldtäkt mot barn samt kommer med förslag till förändringar.
            Detta bör riksdagen som sin mening ge regeringen till känna.
          </p>
          <head xml:id="i-HKtk26gbEANvs2EqoBvu9M" type="h1">
            Skärpta straff för sexköp
          </head>
          <p xml:id="i-GPPLAWnqr7ZGckxqGX1GVB">
            Att köpa en annan människas kropp är ett uttryck för att köparen
            vill känna makt över den andra människan. Huvudsakligen handlar
            prostitution om att det är män som köper sex av kvinnor. Det förekommer
            också att män köper sex av andra män men socialtjänst och polis
            har liten kännedom om hur många dessa män faktiskt är (se Socialstyrelsens
            rapport Kännedom om prostitution 2007). Dock visar en studie av
            ungdomars kontakt med prostitution i Göteborgsområdet att 11 procent
            av killarna uppger att de sålt sexuella tjänster jämfört med 7
            procent av tjejerna (I sexualitetens gränstrakter, Prostitutionsgruppen,
            Göteborg). Enligt rapporten blir killar som säljer och byter sexuella
            tjänster ofta osynliggjorda då de inte passar in i mönstret. Detta
            är ett problem som måste uppmärksammas.
          </p>
          <p xml:id="i-WR15E7BVFUWde9fBqxf7xG">
            Att kvinnor köper sex av män är mer ovanligt än tvärtom. Detta
            torde bero på den rådande maktordningen mellan könen där män är
            överordnade och kvinnor underordnade. En sådan kontext ger män
            rätt att utnyttja och exploatera kvinnors kroppar. Budskapet är
            att kvinnor är en handelsvara för mäns sexualitet som det står
            dem fritt att köpa, förbruka och göra sig av med. På så sätt blir
            prostitutionen en del av mäns sexualiserade våld mot kvinnor.
            Vi ifrågasätter inte prostitutionen av moraliska skäl. Men det
            är viktigt att komma ihåg att prostitution ofta innebär att kvinnan
            måste ställa upp på förnedrande och våldsam sex. Forskning från
            Kanada (se rapport från Coalition Against Trafficking in Women
            The links between prostitution and sex trafficking: A briefing
            handbook) visar att dödstalet för prostituerade kvinnor var 40
            gånger högre än för befolkningen i övrigt. Enligt Europol påträffas
            årligen hundratals skjutna, strypta och misshandlade kvinnokroppar
            tillhörande kvinnor som blivit utsatta för sexslavhandel.
          </p>
          <p xml:id="i-TBWY8TAcY7qzmKwMGrqF1r">
            Regeringen presenterade i juni 2010 en utvärdering av förbudet
            mot köp av sexuell tjänst (SOU 2010:49). Där konstateras att den
            minskade gatuprostitutionen i Sverige antagligen är en direkt
            följd av kriminaliseringen av sexköp som trädde i kraft i januari
            1999. Vidare nämns att det enligt Rikskriminalpolisen är uppenbart
            att förbudet fungerar som en barriär för människohandlare och
            kopplare som överväger att etablera sig i Sverige. Utredningen
            innehåller även ett förslag om att inrätta ett nationellt centrum
            mot prostitution och människohandel för sexuella ändamål, vilket
            Vänsterpartiet tidigare föreslagit i motioner till riksdagen.
            Vänsterpartiet är för den nuvarande sexköpslagen som kriminaliserar
            köparen men inte säljaren. Vi anser dock att dagens straffnivåer
            för sexköp är för låg i förhållande till brottets allvar. Att
            utnyttja kvinnor genom sexköp är oacceptabelt och detta måste
            markeras i lagstiftningen. Det högsta straffet är i dag sex månaders
            fängelse men brottet leder i praktiken oftast till böter. Liksom
            utredningen föreslår vill vi därför höja straffmaximum för köp
            av sexuell tjänst från fängelse i sex månader till fängelse i
            ett år. Regeringen bör snarast återkomma med ett förslag enligt
            ovan. Detta bör riksdagen ge regeringen tillkänna.
          </p>
          <head xml:id="i-ADJmBLut16RYrjTRhDhBw3" type="h1">
            Sveriges ansvar för utsatta kvinnor och barn
          </head>
          <p xml:id="i-CWgNEeQofTTHbXVSB8Zsdw">
            Regeringen avser enligt handlingsplanens åtgärd 7 (skr. 2007/08:167
            s.15) att vidta åtgärder för att utveckla samarbete mellan svenska
            organisationer, myndigheter och ursprungsländerna för att öka
            möjligheterna för personer som varit utsatta för prostitution
            och människohandel för sexuella ändamål att återvända till sina
            hemländer. Regeringen konstaterar i sin skrivelse att det i många
            av ursprungsländerna för människohandel saknas en beredskap för
            att ge stöd och skydd till personer som varit utsatta för prostitution
            och människohandel för sexuella ändamål och att det finns ett
            behov av att utveckla stödjande verksamhet, skyddade boenden,
            möjlighet till behandling och försörjningsmöjligheter i dessa
            länder. Några konkreta förslag på hur detta ska ske och hur Sverige
            ska kunna medverka till detta ges dock inte. Här hänvisas i stället
            till förbättring av kapaciteten, utveckling av informationsutbyte
            och att utveckla ändamålsenliga mottagandeverksamheter för utsatta
            barn. Självfallet behövs i de fall där en person vill återvända
            till sitt hemland rutiner för hur detta ska ske på ett sätt som
            gör återvändandet tryggt.
          </p>
          <p xml:id="i-SJzH8mPcfUR9u8VGGWVE2N">
            Problemet med regeringens förslag är att analysen av de problem
            som en utsatt kvinna riskerar att möta i hemlandet om hon tvingas
            återvända helt saknas. Att återvända till sitt hemland kan i många
            fall vara helt otänkbart. Dels kan kvinnan bli socialt stigmatiserad
            av sin familj, dels kan hon och hennes anhöriga faktiskt utsättas
            för regelrätta hot av det nätverk av kriminella personer som var
            med och transporterade henne till Sverige. Dessutom saknar många
            av de aktuella länderna i praktiken möjligheter att bygga upp
            de nödvändiga verksamheter, t.ex. skyddade boenden, som krävs
            för att kvinnorna ska kunna känna sig trygga i sitt hemland. Att
            regeringen undviker att ta ett helhetsgrepp på frågan om möjligheten
            att återvända till sitt hemland efter att ha blivit utsatt för
            människohandel i Sverige tolkar vi i ljuset av regeringens i övrigt
            alltmer restriktiva och inhumana migrationspolitik.
          </p>
          <p xml:id="i-E5HR47m8QbSug87pnmzH6j">
            Kvinnor som transporteras till Sverige för sexuell exploatering
            är mycket utsatta. I en del fall vet kvinnorna om att de kommer
            till Sverige för att prostituera sig. Andra kvinnor luras helt
            enkelt hit under förespeglingar att de ska jobba t.ex. på en restaurang.
            Gemensamt för alla kvinnor är att det stora flertalet av dem fråntas
            sina pass och därigenom är helt utlämnade till de män som utnyttjar
            dem. Således har Sverige ett stort ansvar för de kvinnor och barn
            som har transporterats hit för prostitution. Sverige har, utöver
            ett nordiskt pågående samarbete, undertecknat och ratificerat
            både FN-konventionen mot gränsöverskridande organiserad brottslighet
            och dess tilläggsprotokoll, det så kallade Palermoprotokollet,
            om förebyggande, bekämpande och bestraffande av handel med människor,
            särskilt kvinnor och barn.
          </p>
          <p xml:id="i-NgpxjPtmreo5X8VvGCzFDW">
            Syftet med protokollet är att, med särskild hänsyn till kvinnor
            och barn, skydda och stödja offren för sexhandeln med full respekt
            för deras mänskliga rättigheter samt att främja samarbete mellan
            konventionsstaterna för att uppnå dessa syften. Om Sverige skall
            uppfylla åtagandet skydda och stödja offren för handeln med full
            respekt för deras mänskliga rättigheter krävs det att vi agerar
            kraftfullt. Dessvärre tar regeringen inte detta ansvar i dag.
            Om regeringen genomför den föreslagna åtgärden om ett tryggare
            återvändande för personer som varit utsatta för människohandel
            brister detta ansvar ännu mer.
          </p>
          <p xml:id="i-LYZDpQSXPMpidKvhyyYqjp">
            Enligt 5 kap. 15 § utlänningslagen är det möjligt att bevilja
            tidsbegränsade uppehållstillstånd för offer för människohandel
            om de vittnar eller på annat sätt deltar i förundersökning eller
            huvudförhandling i brottmål. Genom proposition 2006/07:53, Genomförande
            av EG-direktivet om offer för människohandel, ändrades utlänningslagen.
            Lagändringen innebär att de personer som medverkar vid förundersökning
            eller huvudförhandling i brottmål kan få ett tidsbegränsat uppehållstillstånd
            med en giltighetstid om sex månader. Ett särskilt tidsbegränsat
            uppehållstillstånd om 30 dagar kan utfärdas för att ge personen
            i fråga betänketid för att återhämta sig och för att kunna ta
            ställning till om hon eller han vill samarbeta med de brottsutredande
            myndigheterna. Regeringen understryker i propositionen vikten
            av att tidsbegränsade uppehållstillstånd ska vara förenat med
            vissa tydliga villkor för att säkerställa att det inte leder till
            missbruk.
          </p>
          <p xml:id="i-WBRGxcPoQ8cqf2FVZ5Q1Qn">
            Vänsterpartiets mening är att bestämmelsen är cynisk och visar
            på såväl en bristande respekt för människovärdet som en bristande
            insikt vad avser könsrelaterad förföljelse. Konsekvensen blir
            att svenska myndigheter kan avvisa offren för sexuell exploatering
            från landet när de fått ut den information de anser sig behöva.
            Detta leder till en utpressningssituation och riskerar att bli
            ytterligare ett övergrepp mot drabbade personer. Offer för människohandel
            i Sverige ska inte bara få hjälp så länge de ställer upp och vittnar.
            Vänsterpartiet anser att de metoder och den lagstiftning som tas
            fram i kampen mot människohandel måste utformas så att offrens
            behov av skydd och stöd tillvaratas. Den som utsatts för människohandel
            för sexuella ändamål ska beviljas flyktingstatus och uppehållstillstånd
            med stöd av Genèvekonventionen. Detta faller väl inom ramen för
            den utvidgade tillämpningen av flyktingkonventionen som inrymmer
            skydd för könsrelaterad förföljelse. Det är tveklöst så att offer
            för människohandel, och då inte enbart de personer som uppfyller
            kriterierna för att kunna bidra till lagföring av förövarna, kan
            hysa välgrundad fruktan för förföljelse på en konventionsgrund.
          </p>
          <p xml:id="i-Ta8feLk52AeMJC6kmjY4Z6">
            Vänsterpartiet menar att tidsbegränsat uppehållstillstånd kopplat
            till medverkan i utredning inte är tillräckligt. Detta skapar
            en utpressningssituation som riskerar att förstärka exploateringen
            av kvinnan. I utredningen SOU 2008:41 om bland annat människohandel
            konstateras att de fyra kvinnor som fram till dess hade sökt permanent
            uppehållstillstånd i samband med att de hade varit målsägande
            i människohandelsmål också fick det. Det är glädjande, men läget
            är fortfarande oklart eftersom dels totala antalet är så litet,
            dels en av de fyra fick avslag hos Migrationsverket och därefter
            bifall hos en oenig migrationsdomstol. Vidare beviljades endast
            en av kvinnorna uppehållstillstånd som skyddsbehövande, medan
            de övriga fick uppehållstillstånd utifrån undantagsbestämmelsen
            om synnerligen ömmande omständigheter. Uppgifterna om hur dessa
            kvinnors fall har bedöms säger inte heller något om hur situationen
            ser ut för de kvinnor som av något skäl inte valt att delta i
            en utredning.
          </p>
          <p xml:id="i-5anvN4CC5seLXSVyZqPWnf">
            Den som utsatts för människohandel för sexuella ändamål och som
            därav hyser en välgrundad fruktan för förföljelse bör beredas
            skydd och beviljas permanent uppehållstillstånd med stöd av Genèvekonventionen.
            Detta bör riksdagen som sin mening ge regeringen till känna.
          </p>
          <p xml:id="i-QRcpo7yFy2ZWA98ZcWVPPo">
            För personer som utsatts för människohandel för sexuella ändamål
            och vittnar i rättegång men sedan väljer att återvända till sitt
            ursprungsland är det viktigt att fortsatt information och bistånd
            säkerställs. Det finns fall där traffickingoffer varken fått information
            om skadestånd eller domar översatta till sitt modersmål. Därför
            är det lovvärt att regeringen i åtgärd 24 i handlingsplanen avser
            att ge Brottsoffermyndigheten i uppdrag att genomföra en studie
            av handläggningen av utbetalning av brottsskadeersättning till
            personer i andra länder som utsatts för människohandel i Sverige.
            Vår förhoppning är att syftet med studien är att säkerställa att
            information om brottmål samt brotts-skadeersättning till offer
            för människohandel för sexuella ändamål kommer dessa personer
            till godo.
          </p>
        </div>
        <div xml:id="i-38tCtdKKVErufNrWoji4Zk" type="signatureBlock">
          <list xml:id="i-3X1Utz8GqZ8wAjJCczdqXh">
            <item xml:id="i-X2XVLUKDzkmYhf2WVJcf5v" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-XDutZFmux57AV2jGPPc3c1" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-5kaBkoqvxbhuyWzhw7cxid" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-JA4jNFinUDPR1t2sPF4r9X" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-6cRZWsVWG3yzqdk6G5KTqz" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-Wd3oMzKQ7uBvnxRureRb92" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
