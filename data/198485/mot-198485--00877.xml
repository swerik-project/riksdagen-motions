<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00877">
  <teiHeader>
    <fileDesc>
      <titleStmt>
        <title>Återvinning av asfalt</title>
        <author>Paul Lestander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återvinning av asfalt</title>
          <idno type="rdwebb">G802877</idno>
          <rs type="number">877</rs>
          <ref type="dokument_url_text">http://data.riksdagen.se/dokument/G802877/text</ref>
          <ref type="dokument_url_html">http://data.riksdagen.se/dokument/G802877</ref>
          <ref type="dokumentstatus_url_xml">http://data.riksdagen.se/dokumentstatus/G802877</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T5mnWmnCEUSVivrFmBVa3J" type="signed"/>
        <correspContext corresp="i-T5mnWmnCEUSVivrFmBVa3J">
          <note type="signatory" corresp="i-Xncfe1szgnEB2oHPgxWhmW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__877/mot_198485__877-001.pdf"/>
      <fw xml:id="i-JRNkNQT12Dy3wXhpxeTN2M">
        Motion 1984/85:877
      </fw>
      <div xml:id="i-UiE9Ffpsf1MxYUgyq4UeQ5" type="motHeader">
        <div xml:id="i-8uj43foAAPWW2XvZUTPJVc" type="motTitle"/>
        <div xml:id="i-3g7v7D3eXeQopWxYPJwNuT" type="motSubmissionInfo"/>
      </div>
      <div xml:id="i-NXmDHYfAb2un2dqimhwNWN" type="motBody">
        <div xml:id="i-CJXoKTgcfSQsvp3i9stMDh">
          <p xml:id="i-KZTCavetaU9SY4VwB91Jya">
            Paul Lestander Återvinning av asfalt
          </p>
          <p xml:id="i-R1oJhvTA5ujVa3Z8HN2s2u">
            Den totala mängden nyproducerad asfalt per år i Sverige beräknas
            uppgå till 7 miljoner ton. Den mängd asfalt som återvanns och
            processades som varmblandad utgör ca 0,3 20. Som jämförelse kan
            nämnas att ARRA som är asfaltåteranvändarnas internationella organisation
            beräknar en återvin- ningsgrad i USA 1988 på 40-50 20. Sverige
            ter sig i dessa sammanhang som ett återvinningens u-land. Denna
            tröga utveckling kostar Sverige stora summor, pengar som kunde
            användas till andra angelägna behov. Man kunde kanske förstå handlingsoförmågan
            om det vore en ny teknik. Så är inte alls fallet. Tekniken presenterades
            redan 1915 vid marknadsföringen av Warren Brothers portabla asfaltverk
            av trumblandningstyp. Detta asfaltverk upphet- tade och bearbetade
            sandasfaltbeläggningar. Denna metod blomstrade i tätorterna i
            östra USA under 15-20 år. Uppbyggnaden av nya oljeraffina- derier
            skapade nya förutsättningar, och verksamhetens lönsamhet mins-
            kade. I Stockholm återanvändes gamla asfaltbeläggningar under
            andra världskri- get. Det var bristande tillgång på ny asfalt
            som ledde till detta. I ett utlåtande från statens väg- och trafikinstitut
            skriver Lars-Göran Wågberg om den nuvarande utvecklingen. Den
            accelererande prisutvecklingen på asfaltprodukter under 1970-talet
            har medfört att återanvändningstekniken på nytt har aktualiserats.
            Nya tekniker och utrustningar har utvecklats som ur kostnadssynpunkt
            kan konkurrera med konventionella metoder för underhåll av bituminösa
            beläggningar. Alternativa underhållstekniker är i dag mer intressanta
            än tidigare beroende på att det under senare år har skett en omfördelning
            av resurserna från byggande till underhåll av det vägnät som byggts
            upp under efterkrigstiden. Det ställs också högre krav på underhållsteknikerna
            i dag eftersom trafikandelen och då främst den tunga trafikens
            andel har ökat kraftigt. Asfaltbetongbeläggningarna på våra större
            gator och vägar måste i regel åtgärdas på grund av nedslitna slitlager
            och/eller plastiska deformationer i hjulspåren. Genom återanvändning
            kan många av dessa skador åtgärdas med mindre tillskott av nytillverkad
            asfaltmassa samtidigt som vägbanans geometri inte förändras. På
            vägar med fler än ett körfält i varje körriktning behöver endast
            det förslitna eller skadade körfältet åtgärdas. Vid underhåll
            av gator och vägar vilkas höjdläge begränsas av exempelvis trottoarkanter,
            refuger och nedstigningsbrunnar medför återanvändningen ytterligare
            för- delar.
          </p>
          <pb facs="riksdagen-motions-pdf/data/198485/mot_198485__877/mot_198485__877-002.pdf"/>
          <fw xml:id="i-JgMz8GULJ8WVPvYfFUJMEG">
            Mot. 1984/85:877 13
          </fw>
          <p xml:id="i-UwxpidoFcSL3E7LeM2VAd8">
            Praktisk modell för återvinning av asfalt
          </p>
          <p xml:id="i-3XtfwnnSJVf4u9He1REEef">
            För att ekonomisera återvinning av asfalt vid omkörning i verk
            erfordras en viss kvantitet. Med nuvarande teknik torde denna
            mängd behöva vara minst 8 000 ton per uppställningsplats. I medelstora
            och större kommuner torde denna kvantitet tämligen lätt kunna
            erhållas, medan små kommuner inte årligen kan uppnå detta. På
            sådana ställen kan man med fördel använda sig av centralt belägna
            upplag tills erforderlig mängd erhållits. Här gäller att en samordning
            måste ske genom olika väghållare, el- och vattenverk, televerk
            m. m. Vid alla ingrepp där asfalt grävs eller fräses upp måste
            asfalt avskiljas från Övriga tippmassor och fraktas bort till
            ett särskilt upplag. Som exempel kan nämnas vägomläggningar, genomgrävningar
            för fjärrvärme och andra el- och kabelgenomgångar m. m. I Malmö
            och Göteborg har denna modell använts under ett par års tid, och
            kommunerna har tagit vara på betydande mängder asfalt. I Stockholm
            och andra större kommuner skulle denna modell få sådan omfattning
            att ett eller flera verk för återvinning av asfalt skulle kunna
            vara i bruk kontinuerligt under beläggningssäsongen. För att få
            god ekonomi, inte bara ur nationalekonomisk synpunkt utan även
            för väghållare, krävs endast en samplanering och en framförhållning
            på planerade åtgärder.
          </p>
          <p xml:id="i-WaHCbqU47E6P32DY8XvRQb">
            Miljövinster vid asfaltåtervinning
          </p>
          <p xml:id="i-2ZzFiyVvcHsRDTTJ2ALtdG">
            Grustäkter utgör stora ingrepp i vår natur. Gruset är en ändlig
            naturresurs. Det börjar råda en viss knapphet på naturgrus i de
            områden där behovet av grus kommer att bestå. Läggning av ett
            helt nytt material innebär en ökad användning av grus jämfört
            med återvinning. Nytt material kräver också mera transporter,
            vilket innebär större oljeförbrukning. Framtagning och eventuell
            krossning medför även det förbrukning av olja. Två norska undersökningar
            har utförts om utsläpp av oljedelar från asfalt; den ena av Sentralinstitut
            for Industriell Forskning och den andra av Norsk Institut for
            vannforskning. Den senare har ännu inte avgett sin slutrapport.
            Hittills tillgängliga meddelanden tyder på obetydliga föroreningar.
            Men även med den förutsättningen blir riskerna mindre om asfalten
            återvinns än om den dumpas.
          </p>
          <p xml:id="i-S7esv7meh9Qsn5qRE5SC5M">
            Arbetsmiljöproblem kring asfalthantering har uppmärksammats.
            I avvak- tan på de mätningar och tester som kan komma tas inte
            dessa upp i denna motion. Som tidigare nämnts nyproduceras i Sverige
            ca 7 miljoner ton asfalt. Om vi skulle återvinna 40 26 av denna
            mängd skulle detta innebära mycket stora besparingar. Med ett
            bindemedelspris på 2 000 kr. per ton skulle besparingen
          </p>
          <pb facs="riksdagen-motions-pdf/data/198485/mot_198485__877/mot_198485__877-003.pdf"/>
          <fw xml:id="i-2Bc7LztHZ2FMwJo7idXzQm">
            Mot. 1984/85:877 14
          </fw>
          <p xml:id="i-LBLhH8y5Q6ez9Ep2REif5L">
            med en fyraprocentig bindemedelsdel i återvinningsmassorna utgöra
            224 milj. kr. enbart för bindemedlet. Räknar man sedan in 2688
            000 ton stenmaterial å 30 kr. innebär detta ytterligare ca 260
            milj. kr.
          </p>
          <p xml:id="i-5NSeRPwigPnAYw5ibukF9y">
            Hemställan
          </p>
          <p xml:id="i-BNs2hnxZLMFdnbdhNQYnch">
            Under hänvisning till det anförda föreslås att riksdagen som
            sin mening ger regeringen till känna att åtgärder bör vidtas för
            att förbilliga upprustning av vägnätet genom återvinning av asfalt.
          </p>
          <p xml:id="i-UVMEBVX6Bx9eaj5oLzYfS" type="date">
            Stockholm den 22 januari 1985
          </p>
          <div xml:id="i-KTzFgtWECYq62qpLDfEcwj" type="signatureBlock">
            <p xml:id="i-XzWKmiEpVs4n1WJmtJ7ttD" who="i-Xncfe1szgnEB2oHPgxWhmW" type="signature">
              PAUL LESTANDER (vpk)
            </p>
          </div>
        </div>
      </div>
    </body>
  </text>
</TEI>
