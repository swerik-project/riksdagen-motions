<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-03181">
  <teiHeader>
    <fileDesc>
      <titleStmt>
        <title>Arbetskraftsinvandringen</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3181 av Johan Forssell m.fl. (M)</title>
          <idno type="rdwebb">H5023181</idno>
          <rs type="number">3181</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5023181/text</ref>
          <ref type="dokument_url_html">http://data.riksdagen.se/dokument/H5023181</ref>
          <ref type="dokumentstatus_url_xml">http://data.riksdagen.se/dokumentstatus/H5023181</ref>
          <ref type="docx">http://data.riksdagen.se/fil/49A858D1-5176-4777-8292-E472A705010D</ref>
          <ref type="pdf">http://data.riksdagen.se/fil/CEE11758-DEF7-4F3B-8D62-1B01AAE94787</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UhTnumEMH9PFLmCNwxiV4q</idno>
            <name>Helena Bonnier</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AhrBmd4fxkWSzr8paAoK8b" type="signed"/>
        <correspContext corresp="i-AhrBmd4fxkWSzr8paAoK8b">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-Cd1KL55s1P4VpgkZMge4ns"/>
          <note type="signatory" corresp="i-UhTnumEMH9PFLmCNwxiV4q"/>
        </correspContext>
        <correspAction xml:id="i-FPk9hZYZ3roFXH5ye2XJSu" type="submitted">
          <date when="2017-10-05"/>
          <time when="11:23:33"/>
        </correspAction>
        <correspAction xml:id="i-XdDatW58f9cHTn7NqsMqVj" type="reviewed">
          <date when="2017-10-05"/>
          <time when="11:40:43"/>
        </correspAction>
        <correspAction xml:id="i-AGVM8igzuPDLFQaUDyaTyr" type="referred">
          <date when="2017-10-13"/>
        </correspAction>
        <correspAction xml:id="i-7HZxAgimTrqgtuPGaLD9cV" type="assigned">
          <date when="2018-10-10"/>
          <time when="12:55:03"/>
        </correspAction>
        <correspContext corresp="i-7HZxAgimTrqgtuPGaLD9cV">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-RhSoZd6ST4BKen6TL3o9x1" type="behandlas_i"/>
        <correspContext corresp="i-RhSoZd6ST4BKen6TL3o9x1">
          <ref type="uppgift">2017/18:SfU7</ref>
          <ref type="ref_dok_id">H501SfU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU7</ref>
          <ref type="ref_dok_titel">Möjlighet att avstå från återkallelse av uppehållstillstånd när arbetsgivaren självmant har avhjälpt brister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7xcncNx6dD53CYPNT3A6A1" type="behandlas_i"/>
        <correspContext corresp="i-7xcncNx6dD53CYPNT3A6A1">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DeJePAP79TKd65n4rwU8FV" type="behandlas_i"/>
        <correspContext corresp="i-DeJePAP79TKd65n4rwU8FV">
          <ref type="uppgift">2017/18:SfU17</ref>
          <ref type="ref_dok_id">H501SfU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PDhPoaHjhVfrw69RcyCsxA" type="behandlas_i"/>
        <correspContext corresp="i-PDhPoaHjhVfrw69RcyCsxA">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sgphwwt6YBNs3tni1FDBmP" type="motHeader">
        <div xml:id="i-TZ5sh51cGLZyaA4uNzTn8B" type="motTitle">
          Motion till riksdagen 2017/18:3181 av Johan Forssell m.fl. (M)
          Arbetskraftsinvandringen
        </div>
      </div>
      <div xml:id="i-KbYuU999TRNbHQbnj38JLP" type="motBody">
        <div xml:id="i-A1to1NnEqVS13XM9QujFm4" type="motProposal" subtype="förslag">
          <head xml:id="i-V6E1iXCENzVS6uC66qqa3C">
            Förslag till riksdagsbeslut
          </head>
          <list xml:id="i-W1vai4K9rmEQ9Qzr3pfrQ3" style="ol">
            <item xml:id="i-B7C6emse5UwXvXavcvgkm6">
              Riksdagen ställer sig bakom det som anförs i motionen om att
              förändra kravet på utannonseringen av en tjänst vid arbetskraftsinvandring
              så att lagen blir mer anpassad efter dagens arbetsmarknad, och
              detta tillkännager riksdagen för regeringen.
            </item>
            <item xml:id="i-9DX9YeUVAUdDdxiRM49JvU">
              Riksdagen ställer sig bakom det som anförs i motionen om att
              förändra försörjningskravet vid arbetskraftsinvandring från ett
              fast belopp till ett krav på att personen under sin tid i Sverige
              inte ska behöva försörjningsstöd eller annat stöd för att klara
              ett skäligt uppehälle genom arbete, och detta tillkännager riksdagen
              för regeringen.
            </item>
            <item xml:id="i-WD9v1UNN6pFWh7YY4q65hq">
              Riksdagen ställer sig bakom det som anförs i motionen om att
              ersätta kravet på kollektivavtalsenlig lön vid arbetskraftsinvandring
              med en lön kopplad till lönestatistiken och tillkännager detta
              för regeringen.
            </item>
            <item xml:id="i-RF6k3vocafPBZRHMeZEMAq">
              Riksdagen ställer sig bakom det som anförs i motionen om att
              reformera regleringen kring arbetskraftsinvandring för att undvika
              att personer med arbete och försörjning utvisas, och detta tillkännager
              riksdagen för regeringen.
            </item>
            <item xml:id="i-3jbZzUKr254j6Mtg3Kmyow">
              Riksdagen ställer sig bakom det som anförs i motionen om att
              Migrationsverket bör få öronmärkta anslag för handläggning av
              ansökningar om arbetstillstånd och tillkännager detta för regeringen.
            </item>
            <item xml:id="i-LNi2b8i7oszgLiZKGmqZPy">
              Riksdagen ställer sig bakom det som anförs i motionen om att
              förenkla regelverket för kvalificerad arbetskraftsinvandring och
              tillkännager detta för regeringen.
            </item>
            <item xml:id="i-4dG2Pye1enJihqfqVxJWAj">
              Riksdagen ställer sig bakom det som anförs i motionen om att
              införa en ”one-stop-shop” gällande myndighetskontakter för högkvalificerad
              arbetskraft och tillkännager detta för regeringen.
            </item>
            <item xml:id="i-MKGiwoQ6DmoZLPEc5hL1yJ">
              Riksdagen ställer sig bakom det som anförs i motionen om att
              införa ett speciellt visum för högkvalificerad arbetskraft som
              vill komma till Sverige för att söka jobb, och detta tillkännager
              riksdagen för regeringen.
            </item>
            <item xml:id="i-3BnovWTRZY378utZQ1xN8r">
              Riksdagen ställer sig bakom det som anförs i motionen om att
              utvärdera reglerna för uppehållstillstånd och arbetstillstånd
              för utomeuropeiska studenter, forskare och deras medföljande och
              vid behov genomföra åtgärder för att fler ska utnyttja möjligheten
              att stanna och arbeta i Sverige, och detta tillkännager riksdagen
              för regeringen.
            </item>
            <item xml:id="i-RLeFXzVwD23n3oDs8AqhHv">
              Riksdagen ställer sig bakom det som anförs i motionen om att
              se över reglerna för skattelättnader för utländska experter, specialister,
              forskare och andra nyckelpersoner och tillkännager detta för regeringen.
            </item>
            <item xml:id="i-CTQk5CLR8EuQ9p8zXHUiuR">
              Riksdagen ställer sig bakom det som anförs i motionen om att
              förenkla reglerna kring visum för dem som vill investera och starta
              företag i Sverige, och detta tillkännager riksdagen för regeringen.
            </item>
            <item xml:id="i-STgRFLDr8USrkNLwipSgWj">
              Riksdagen ställer sig bakom det som anförs i motionen om att
              skärpa straffet för den som missbrukar reglerna för arbetskraftsinvandring
              genom att införa ett helt nytt brott, arbetskraftsmissbruk, och
              tillkännager detta för regeringen.
            </item>
          </list>
        </div>
        <div xml:id="i-VhbFBrGEYVR23gcbPstNSS" type="motContent">
          <head xml:id="i-UXbw9NM3gpdygm5s1gRNZz" type="h1">
            Motivering
          </head>
          <p xml:id="i-K8iaZtxFsugG51TRaoHBzZ">
            Kompetensförsörjning är en av de viktigaste frågorna för näringslivet.
            För att möta behoven finns inte all nödvändig kompetens i Sverige,
            utan företag behöver även rekrytera människor från andra länder.
            Utvecklingen i världen går mot en allt större grad av tävlan mellan
            länder om de skickligaste personerna.
          </p>
          <p xml:id="i-XdB3sTHryv5zE7nSrs1kAM">
            För att Sverige ska kunna hävda sig och attrahera duktiga personer
            behövs bra, enkla och rättssäkra villkor för arbetskraftsinvandring.
          </p>
          <p xml:id="i-9GsRkfn6bSKerq8aLkSHmu">
            Arbetskraftsinvandring bidrar till att ett land utvecklas och
            till en växande ekonomi. Det innebär också en laglig väg från
            ett land till ett annat. Därmed ges människor som söker sig från
            utsatthet och fattigdom förutsättningar att kunna arbeta och försörja
            sig i ett annat land.
          </p>
          <p xml:id="i-PYE6E8oAapzKLoGouMBRdb">
            Även om det svenska regelverket för arbetskraftsinvandring är
            generöst i förhållande till andra länder finns det ett antal regleringar
            som orsakar problem och får orimliga konsekvenser för den enskilde.
            Små misstag från seriösa arbetsgivare, marginella skillnader mellan
            den egna och den kollektivavtalsenliga lönen och detaljer kring
            hur den anställde fick jobbet har i vissa fall blivit avgörande
            för rätten till uppehållstillstånd. Bedömningarna är skadliga
            för ekonomin och undergräver förtroendet för politiken. Dessutom
            tar det i dagsläget alldeles för lång tid att få sin ansökan om
            arbetstillstånd prövad.
          </p>
          <p xml:id="i-Q1Kv7mD8sWxDtKxrHBY1Fq">
            Samtidigt förekommer missbruk av regelverket i form av dåliga
            villkor, falska anställningar och handel med anställningsavtal,
            oftast i samband med mindre kvalificerade jobb. Regelverket om
            arbetskraftsinvandring måste därför också skärpas för att motverka
            alla former av missbruk.
          </p>
          <p xml:id="i-AaCCgqFDzU4y8UAcPUSCPF">
            I det följande redogör Moderaterna för en rad förslag för att
            förbättra förutsättningarna för arbetskraftsinvandring till Sverige
            och för att missbruk av regelverket ska beivras. I motionen ”Slå
            vakt om arbetskraftsinvandring” (M, C, L och KD) från nu aktuellt
            riksdagsår finns ytterligare förslag på området.
          </p>
          <head xml:id="i-Kmim8JBN3qeaDtCdHs15ie" type="h2">
            Modernisera regelverket
          </head>
          <p xml:id="i-Q5U8hLuzx5TSZ6Reomszam">
            Det finns ett antal krav för att arbetskraftsinvandrare ska få
            arbetstillstånd i Sverige. Bland annat handlar det om att tjänsten
            som personen är anställd för ska vara utannonserad via Eures,
            The European Job Mobility Portal, i minst tio dagar vid varje
            nyrekrytering av en tredjelandsmedborgare. Detta har sin grund
            i att EU-medborgare ska ha företräde till arbeten på svensk arbetsmarknad
            framför medborgare från länder utanför EU. Det finns dock inget
            krav på att tredjelandsmedborgare ska hitta jobbet via en annons
            i Eures, inte heller ställer EU krav på att just Eures används
            i den svenska lagstiftningen. Orättvisan i tillämpningen av regeln
            tydliggörs när en tredjelandsmedborgare utvisas på grund av att
            den aktuella tjänsten inte utlysts i Eures utan via andra motsvarande
            kanaler som inte fanns när lagen stiftades. Genom att förändra
            lydelsen i lagen till ett allmänt krav på att utannonseringen
            ska vara synlig för EU-medborgare skulle lagen bli mer anpassad
            efter dagens arbetsmarknad. Ytterligare ett krav för att få arbetstillstånd
            i Sverige är att den sökande ska kunna försörja sig genom den
            tjänst som söks. Syftet är framför allt att den som får arbetstillstånd
            inte ska vara beroende av försörjningsstöd. Lönen ska därför vara
            högre än 13 000 kronor i månaden, vilket är den gräns Migrationsverket
            har satt upp utifrån lagens förarbeten. Om lönen, om så även för
            en enda månad, skulle vara lägre än försörjningskravet leder det
            till utvisning. Till exempel har det drabbat personer som tillfälligt
            gått ner i arbetstid för att lära sig svenska. Försörjningskravet
            är alltför stelbent utformat och borde ersättas med ett krav på
            att personen under sin tid i Sverige inte ska behöva försörjningsstöd
            eller annat stöd för att klara ett skäligt uppehälle genom arbete.
          </p>
          <p xml:id="i-XK575NfB515PbZ4cgErKGz">
            Vidare ska villkoren för den aktuella tjänsten vara kollektivavtalsenliga.
            Att använda kollektivavtal som grund för rättsliga bedömningar
            har fått kritik från bland andra Advokatsamfundet. Då kollektivavtal
            inte går att kontrollera på ett säkert sätt förespråkade Advokatsamfundet
            i stället att det ska vara allmänna riktlinjer för vad som kan
            anses som marknadsmässiga villkor på svensk arbetsmarknad som
            lagstiftningen ska utgå ifrån. Kollektivavtalsenliga villkor innebär
            exempelvis att lönen som minimum ska motsvara lägstalönen och
            att försäkringar ska överensstämma med kollektivavtalet. Som det
            ser ut i dag utvisas personer vars inkomst är marginellt under
            lägstalönen eller för att arbetsgivaren inte har tecknat rätt
            försäkring. Rimligare vore att lagstiftningen tog fasta på den
            faktiska lönestatistiken och krävde att den som arbetskraftsinvandrar
            inte ska tjäna mindre än till exempel den lägst avlönade decilen.
          </p>
          <p xml:id="i-9yCuGqJRgtz19TYrGBgvNb">
            Det är ett växande problem att eftertraktad arbetskraft utvisas
            ur Sverige endast på grund av mindre fel som inte sällan begåtts
            långt tillbaka i tiden. Detta drabbar inte bara den enskilde mycket
            negativt utan försämrar också Sveriges förutsättningar som tillväxtnation.
            Lagstiftningen bör därför kompletteras med en regel om att helhetsbedömningar
            ska göras vid omprövning av arbetstillstånd. Mindre fel från seriösa
            arbetsgivare som kan rättas till ska inte regelmässigt behöva
            leda till att arbetstagaren utvisas ur landet. Moderaterna motionerar
            tillsammans med övriga allianspartier i denna fråga i motionen
            ”Slå vakt om arbetskraftsinvandringen”.
          </p>
          <head xml:id="i-9TXJmYWZD99qvPGbjuuCVM" type="h2">
            30-dagarsgaranti på handläggningstiden vid arbetskraftsinvandring
          </head>
          <p xml:id="i-Bc3uTwXNS8e7EmFMfQ5H4V">
            Ytterligare ett problem kopplat till arbetskraftsinvandring är
            långa väntetider för att få sin ansökan om arbetstillstånd prövad.
            Handläggningstiderna för arbetstillstånd bör därför kortas och
            möjligheterna till digital hantering utökas. En 30-dagarsgaranti
            hos Migrationsverket vid komplett ansökan bör införas. Kravet
            på kort handläggningstid bör dessutom skrivas in som ett särskilt
            uppdrag i regleringsbrevet för Migrationsverket. Moderaterna motionerar
            tillsammans med övriga allianspartier vad gäller 30-dagarsgaranti
            i motionen ”Slå vakt om arbetskraftsinvandringen”.
          </p>
          <p xml:id="i-4jo7SF6wYUbbsLU9rnRbUz">
            En del av förvaltningsanslaget till Migrationsverket bör också
            öronmärkas för handläggning av ansökningar om arbetstillstånd,
            för att på så sätt undvika att dessa ärenden trängs undan av exempelvis
            asylärenden.
          </p>
          <head xml:id="i-CghRPnuNjQvHjH4PmwJSas" type="h2">
            Underlätta ytterligare för kvalificerad arbetskraft
          </head>
          <p xml:id="i-XBxZMDsWPmKRrbBAEhHhzw">
            Ett viktigt verktyg för svensk industri och svenska företag att
            hitta nyckelkompetens är genom internationell rekrytering. Regelverket
            och handläggningsprocessen för särskilt prioriterad och kvalificerad
            kompetens bör ses över och utvecklas, med inspiration från Kanadas
            och Australiens poängsystem. En ”one-stop-shop” för högkvalificerad
            arbetskraft bör också införas för att underlätta kontakten med
            myndigheter. Det handlar om en kontaktyta för högkvalificerad
            arbetskraft gentemot myndigheter som Skatteverket, Försäkringskassan,
            Migrationsverket med flera.
          </p>
          <p xml:id="i-Cwhacj6dGw2Vk7AG87Z3Dr">
            I dag är det heller inte möjligt att få visum för att söka arbete
            i Sverige. Av naturliga skäl är det svårt att ordna ett jobberbjudande
            från ett annat land. När det gäller högkvalificerad arbetskraft
            ligger det i Sveriges intresse att underlätta inresan i Sverige.
            Särskilda visum för högkvalificerad arbetskraft som vill etablera
            sig i Sverige bör därför inrättas.
          </p>
          <p xml:id="i-JCo17b99t2rZCT3FApEa6S">
            Även de nya reglerna för uppehållstillstånd och arbetstillstånd
            för utomeuropeiska studenter, forskare och deras medföljande från
            2014 bör utvärderas. Om det behövs bör ytterligare åtgärder övervägas
            för att fler ska utnyttja möjligheten att stanna och arbeta i
            Sverige.
          </p>
          <head xml:id="i-B8aBxNH5LrwS1Pqti6hEBE" type="h2">
            Reformera expertskatten
          </head>
          <p xml:id="i-VeerRYbGjzUakRxL5v4Mkg">
            För att kunna attrahera utländska forskare men även andra nyckelpersoner
            till svenskt arbetsliv har Sverige, i likhet med flera andra länder,
            infört en särskild skattelättnad för utländska experter, specialister,
            forskare eller andra nyckelpersoner, den så kallade expertskatten.
            Kriterierna för skatten varierar stort i olika länder och utvärderingar
            som gjorts visar att detta också får effekt på antalet rekryteringar
            av experter, specialister och forskare i landet. Antalet forskare
            och nyckelpersoner som utnyttjar expertskatten i Danmark är betydligt
            fler än i Sverige. I sammanhanget ska man beakta att Sverige är
            ett större land och har fler stora företag än Danmark. Fristående
            institutet med fokus på experter, forskare och specialister menar
            att skälen kan vara att inkomstgränsen för att ansöka om expertskatt
            är högre i Sverige samt att den danska expertskatten gäller under
            längre tid än i Sverige. För att förbättra möjligheterna att attrahera
            utländska experter, specialister och forskare till den svenska
            arbetsmarknaden och till svenska företag bör skattelättnaden för
            utländska experter, specialister, forskare och andra nyckelpersoner
            ses över – både avseende den tidperiod som skattelättnaden kan
            användas samt avseende den inkomstgräns som reglerar vilka som
            kan ansöka om skattelättnad. Sveriges konkurrenskraft är beroende
            av att vi kan attrahera spetskompetens.
          </p>
          <head xml:id="i-YAwWqwVLBUE1ZkK3yedRTe" type="h2">
            Underlätta för den som vill starta företag och investera i Sverige
          </head>
          <p xml:id="i-38EyQnKhB6jxKyT2yetg68">
            Sverige behöver också underlätta för den som vill starta företag
            och investera här. Det finns i dag möjlighet för människor från
            andra länder att få uppehållstillstånd i Sverige för att starta
            företag. Samtidigt ska en mängd villkor vara uppfyllda redan innan
            inresa. Det handlar bland annat om erfarenhet av företagande och
            den aktuella branschen, medel för försörjning de första två åren
            i Sverige, en trovärdig budget, tillräckligt kapital och ett befintligt
            kontaktnät i Sverige. Migrationsverket gör en företagsekonomisk
            bedömning av ansökan. Villkoren kontrolleras även efter ett respektive
            två år i Sverige. Därefter kan permanent uppehållstillstånd beviljas.
          </p>
          <p xml:id="i-WvpuP4ddiJBS2hK2EQxYX5">
            Dagens regelverk bygger på en märklig syn på företagande. Det
            är till exempel svårt att på förhand veta om ett företag kommer
            att lyckas eller inte. Risktagande är en del av entreprenörskap.
            Naturligtvis är det också svårt att etablera ett nätverk i Sverige
            utan att befinna sig i landet. Kravet på tidigare erfarenhet av
            branschen ter sig också onödigt strikt. Många länder har mer tillåtande
            regelverk än Sverige. Investerare bör få möjlighet att pröva sin
            affärsidé på plats i landet. Verksamheten ska därefter följas
            upp efter några år och om vissa villkor är uppfyllda ska uppehållstillståndet
            förlängas.
          </p>
          <p xml:id="i-GKbHaqDRUXAHJTPK15xjTp">
            Förenklingar av visumreglerna bör också övervägas för den som
            vill starta företag. Särskilda visum-kategorier bör införas för
            start-ups och investerare. Reglerna bör vara tydliga, högt ställda
            och uppföljningen ska vara ordentlig. Krav bör ställas på såväl
            storleken på investeringen som de arbetstillfällen som skapas.
            Investeringsvisumet bör vara begränsat till exempelvis 24 månader
            och även inkludera möjlighet till arbetstillstånd för medföljande
            partner och uppehållstillstånd för medföljande barn.
          </p>
          <head xml:id="i-sKHRGTsjzWgLCf9TNvdt9" type="h2">
            Krafttag mot missbruk av regelverket
          </head>
          <p xml:id="i-7jKUiunDfNA6wCNFp6DhXW">
            Arbetskraftsinvandring från länder utanför EU har bidragit till
            bättre kompetensförsörjning och ökade möjligheter för företag
            att växa och anställa. Samtidigt förekommer dåliga villkor, falska
            anställningar och handel med anställningsavtal, oftast i samband
            med mindre kvalificerade jobb.
          </p>
          <p xml:id="i-HeMQTDwBEJzznfeU3Kfwws">
            Missbruk av regelverket för arbetskraftsinvandring ska inte accepteras.
            Oseriösa arbetsgivare, fusk och utnyttjande av andra människor
            måste stoppas.
          </p>
          <p xml:id="i-6tRK2dhBBQAeSZ3bzxsPjY">
            För att motverka missbruk av arbetstillstånd behövs nya insatser.
            Direktåtkomst bör införas för Migrationsverket till vissa uppgifter
            hos bland annat Skatteverket. Genom direktåtkomst till uppgifter
            om till exempel antal anställda i verksamheten, omsättning, resultat,
            inbetalda skatter och avgifter kan Migrationsverket kontrollera
            att regelverken efterlevs på ett mer effektivt sätt. Regeringen
            måste återkomma till riksdagen med lagförslag om att ge Migrationsverket
            sådan direktåtkomst. Detta har riksdagen på Alliansens initiativ
            gett regeringen tillkänna (2016/17:SfU17).
          </p>
          <p xml:id="i-GxkyCmhdGLBSJ8sDe9sHzV">
            Det bör också införas ett helt nytt brott: arbetskraftsmissbruk.
            Inom ramen för det nya brottet ska straffen för befintliga straffbelagda
            handlingar skärpas. Dagens straffnivåer är otillräckliga. I den
            nya brottsrubriceringen ska handlingar på området som i dag är
            straffbelagda ingå, såsom att lämna oriktiga uppgifter till Migrationsverket
            i ansökningsprocessen. Vi är även beredda att ytterligare utöka
            det straffrättsliga området. Det kan till exempel handla om att
            en arbetsgivare som inte uppfyller de anställningsvillkor som
            legat till grund för beslutet om arbetstillstånd ska kunna straffas.
            Vi vill även se hur andra sanktioner såsom näringsförbud eller
            företagsbot kan användas i ökad utsträckning.
          </p>
        </div>
        <div xml:id="i-DHVAGFECxnt6oeXbtJKYnZ" type="signatureBlock">
          <list xml:id="i-KH35kr5WKm4aNGurNNvkNP">
            <item xml:id="i-J4TNr1qEJi4Aszqa1zgXN3" type="signature">
              Johan Forssell (M)
            </item>
            <item xml:id="i-PDtDHedE5XgGesGn7SVKup" type="signature">
              Mikael Cederbratt (M)
            </item>
            <item xml:id="i-QAwTKhYDzpEv7DLn9DBQpA" type="signature">
              Lars-Arne Staxäng (M)
            </item>
            <item xml:id="i-KjpB8Rp6oxYTDYYk8KgjRD" type="signature">
              Maria Abrahamsson (M)
            </item>
            <item xml:id="i-LYFJfZM1hbxc6MGca7Fuq" type="signature">
              Helena Bonnier (M)
            </item>
          </list>
        </div>
      </div>
    </body>
  </text>
</TEI>
