<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00302">
  <teiHeader>
    <fileDesc>
      <titleStmt>
        <title>Antisemitism, nazism och kommunism</title>
        <author corresp="i-TECanR77Prb79DHwPvLitN i-Wy2PicSNE32mpPkdNvVhLm">av Annelie Enochson och Fredrick Federley (KD, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antisemitism, nazism och kommunism</title>
          <idno type="rdwebb">GY02Kr302</idno>
          <rs type="number">Kr302</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr302/text</ref>
          <ref type="dokument_url_html">http://data.riksdagen.se/dokument/GY02Kr302</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr302</ref>
          <ref type="doc">http://data.riksdagen.se/fil/55B97B97-6E43-4837-9753-3F5C652FC694</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UJNhj7a5D5LskuuY3Bv5Gc" type="signed"/>
        <correspContext corresp="i-UJNhj7a5D5LskuuY3Bv5Gc">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Wy2PicSNE32mpPkdNvVhLm"/>
        </correspContext>
        <correspAction xml:id="i-7xqC6YM1Zw3WzGeUPQEdrK" type="numbering">
          <date when="2010-10-29"/>
        </correspAction>
        <correspAction xml:id="i-67TxQCAqr2RUqCbYgX8vmT" type="submission">
          <date when="2010-10-27"/>
        </correspAction>
        <correspAction xml:id="i-Aja5xqGYQU9UxduSKYZvn8" type="transfer">
          <date when="2010-10-21"/>
        </correspAction>
        <correspAction xml:id="i-2xNDHRsEkv5QEu6eAeQXcE" type="assigned"/>
        <correspContext corresp="i-2xNDHRsEkv5QEu6eAeQXcE">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KFs2UvxY5rDG4S5ZhqUuLN" type="motBody">
        <div xml:id="i-GG79fKA3ZZyjh16PSPRGBY" type="motProposal" subtype="förslag">
          <head xml:id="i-9aFaSmVhhuL7sBsGuUJkFW">
            Förslag till riksdagsbeslut
          </head>
          <list xml:id="i-9xLtT3ugmeBeA53t2sj41E" style="ol">
            <item xml:id="i-N3h4mJEHniFvc17EWGTWrW">
              Riksdagen tillkännager för regeringen som sin mening vad som
              anförs i motionen om fortsatt information om och mot nazism.
            </item>
            <item xml:id="i-BBJ1cZRx3P8RSUFHxpCPCs">
              Riksdagen tillkännager för regeringen som sin mening vad som
              anförs i motionen om en upplysningskampanj om och mot kommunism.
            </item>
            <item xml:id="i-7ChJtJLx9Esxh3wge2wL96">
              Riksdagen tillkännager för regeringen som sin mening vad som
              anförs i motionen om en upplysningskampanj om och mot antisemitism.
            </item>
            <item xml:id="i-P9mg7JUbjfuddfcKp2TEEL">
              Riksdagen begär att regeringen återkommer med en redogörelse
              för vidtagna åtgärder mot nazism, kommunism och antisemitism.
            </item>
            <item xml:id="i-QeSNu5wqHT3gH314ukFTKQ">
              Riksdagen tillkännager för regeringen som sin mening vad som
              anförs i motionen om att säkerställa att de judiska institutionerna
              och den judiska livsstilen skyddas i Sverige. 1
            </item>
          </list>
          <p xml:id="i-EHEceviVUSrwhD3dZGkySc">
            1 Yrkande 5 hänvisat till JuU.
          </p>
        </div>
        <div xml:id="i-7TWN2H66Q8Wnb5BeawZXyz" type="motContent">
          <head xml:id="i-3SGQd47AmfdyEpE7pv2Dgc" type="h1">
            Motivering
          </head>
          <p xml:id="i-K8JSfoEAfUEiQuBCfQs9ki">
            1900-talet lär gå till historien som ett av de mörkaste vad gäller
            synen på människovärdet. Visserligen har brutalitet och folkmord
            förekommit genom hela den mänskliga historien, men aldrig förr
            har så många skändats och mördats som under det förra seklet.
            Ondskan fick nya ansikten under 1900-talet och fann nya metoder
            att plåga människor. Minnet av dessa illdåd lever kvar och kommer
            förhoppningsvis att leda till att upprepningar av ondskans triumfer
            kan undvikas.
          </p>
          <p xml:id="i-XhDxGhfoAFBJPsAkD7bA2W">
            Nazismen och Förintelsen står i särklass. Det nazistiska hatet
            mot människor som inte passade de ariska och rasbiologiska villolärorna
            gjorde att miljontals människor kallblodigt mördades. Hatet riktade
            sig framförallt mot det judiska folket som nästintill utplånades
            på den europeiska kontinenten och i världen. Det ideologiskt betingade
            hatet drabbade även till exempel resandefolk och homosexuella.
            Också människor med avvikande etisk uppfattning som till exempel
            kristna präster och nunnor eller Jehovas vittnen förföljdes och
            avrättades.
          </p>
          <p xml:id="i-3K4tsKfhWKxVKuuB61TBpY">
            Den svenska staten har under senare år gjort berömvärda insatser
            för att hedra Förintelsens offer. En bok har getts ut, forskning
            har understötts och en särskild myndighet, Forum för levande historia,
            har inrättats. Nu finns emellertid farhågor att det svenska engagemanget
            håller på att mattas av. Det är illavarslande i synnerhet i den
            tid då nynazistiska krafter då och då sticker fram. I det senaste
            valet 2010 blev det framgångar för ett främlingsfientligt parti.
            Det är därför angeläget att staten gör nya insatser för att nazismens
            offer ska hedras och att Förintelsen aldrig glöms eller upprepas.
          </p>
          <p xml:id="i-HqWaDxnz937ZfAZQq48rLk">
            Kommunismen är en annan ideologi som skördat många offer. Under
            kommunistiska diktaturer har, enligt försiktiga uppskattningar,
            100 miljoner människor offrats. Sovjetunionen, Kina och Kambodja
            är länder som blev synonymer med utrotning, svält, mord och andra
            kränkningar av de mänskliga rättigheterna. Av de kommunistiska
            länderna kvarstår framför allt Nordkorea, Kina och Kuba, där förtryck
            fortfarande råder och människor ännu kastas i fängelse för att
            de ifrågasätter diktaturen och hävdar sin rätt till mänskliga
            fri- och rättigheter.
          </p>
          <p xml:id="i-4g798jHRA2oRXNQ9NbGmBk">
            En avgörande skillnad mellan det nazistiska och det kommunistiska
            förtrycket är måhända att informationen om det senare fortfarande
            inte spritts i samma grad. Ännu kan det finnas svenska politiker
            som utger sig för att vara både kommunister och demokrater en
            logisk kullerbytta utan förankring i verkligheten. Där kommunismen
            dragit fram har människovärdet alltid kränkts och demokratin krossats.
            Vi kan också se hur olika odemokratiska och våldsamma metoder
            blir vanligare i Sverige. Det kan säkert till viss del härledas
            från okunnighet om demokratins värde samt om kommunismens fasansfulla
            brott mot och kränkningar av människovärdet. Därför är det viktigt
            att informera om och klart ta avstånd från kommunismen i samhället,
            i skolan och i alla sammanhang. I budgetpropositionen för 2007
            (prop. 2006/07:1) aviserade regeringen att Forum för levande historia
            skall ges ett särskilt uppdrag för att belysa och informera om
            kommunismens brott mot mänskligheten. Regeringen gav Forum för
            levande historia i uppdrag att belysa och informera om kommunismens
            brott mot mänskligheten. Uppdraget innebar att en informationsinsats
            i tillägg till det arbete som Forum för levande historia gör om
            nazismen också skall ske om kommunismen. Detta skedde också och
            i mars 2008 presenterades resultatet av detta på Forum för levande
            historia. I samband med att utställningen visades så arrangerades
            seminarier och annan utåtriktad verksamhet på detta tema. Det
            är viktigt att detta arbete fortsätter för detta upplysningsarbete
            får aldrig avstanna.
          </p>
          <p xml:id="i-3QjQpUN6DSmziunjApkZ67">
            Ett gemensamt drag mellan nazism och kommunism är inslaget av
            antisemitism. Under senare år har rapporterats om en tilltagande
            antisemitism i världen och i synnerhet västra Europa. I Sverige
            finns starka varningssignaler om att en antisemitism håller på
            att slå rot hos extrema ungdomsgrupper. Detta yttrar sig också
            i brott, s.k. hatbrott. Det är värt att uppmärksamma det ökade
            antalet anmälda hatbrott med antisemitiska motiv. Enligt Brås
            rapport för 2009 ökade de med 57 % mellan 2008 till 2009. Det
            finns skäl att tro att det finns betydande mörkertal.
          </p>
          <p xml:id="i-Cq55CnoJdvJhH1WxU2aQ32">
            Antisemitismen riktas därtill mot det judiska folket men maskeras
            alltför ofta under en täckmantel där staten Israel kritiseras.
            Givetvis ska den israeliska regeringens agerande, liksom alla
            andra regeringars beteende, diskuteras öppet och kritiseras om
            så är nödvändigt men det unika i fallet är att klassiska antisemitiska
            beteenden och lögner dammas av för att därefter appliceras på
            staten Israel. Utan att blinka kan detta leda till att staten
            Israels rätt till existens, fred och frihet ifrågasätts med hjälp
            av antisemitiska argument. För att komma till rätta med detta
            behövs därför en opinionsbildning och kampanj emot antisemitismens
            fula tryne. Det är tydligt att det inte räcker med att upplysa
            om Förintelsen. Det behövs också information för att kunna avslöja
            när antisemitismen gör nya försök att få genomslag i samhället.
          </p>
          <p xml:id="i-kfPV99tcgeiRmDpXDvWoR">
            Den senaste tiden har fokus varit på Skåne och den ökande antisemitismen
            där. Under oktober månad i år attackerades en grupp judar, de
            flesta av dem barn, på ett helgläger i skånska Höllviken av några
            ungdomar som ropade Heil Hitler, judesvin och judejävlar förstör
            Höllviken. Ungdomarna kastade ägg och förstörde staket och stämningen
            upplevdes väldigt hotfull av lägerdeltagarna. Detta händer i Sverige
            hösten 2010!
          </p>
          <p xml:id="i-NDEDZThfSHoDudXfMZ3wfm">
            Hotbilden mot de judiska församlingarna i Sverige liksom i övriga
            Europa har fått till följd att församlingarna under de senaste
            åren fått budgetera en allt större del av sina ekonomiska resurser
            för säkerhetsarrangemang. Detta gäller såväl för tekniska installationer
            och underhåll av dessa som personalkostnader för att trygga församlingarnas
            säkerhet. Säkerhetsarrangemangen har gällt både för församlingarnas
            medlemmar och för judiska institutioner. Säkerhetskostnaderna
            för de olika judiska församlingarna i Stockholm, Göteborg och
            Malmö uppgår för år 2010 till drygt 5 miljoner kronor. För Stockholms
            Judiska Församling går ca 25 % av medlemsavgiften till säkerhetskostnader.
            Detta innebär att många för församlingen angelägna aktiviteter
            måste läggas åt sidan. Under senare tid har hotbilden mot den
            judiska befolkningen i Sverige ökat drastiskt, med hot mot och
            misshandel av enskilda judar samt hot, vandalisering och sabotage
            mot judiska institutioner och begravningsplatser i Sverige. Inte
            minst visar den aktuella situationen i Höllviken att antisemitismen
            tilltar.
          </p>
          <p xml:id="i-ADG5qX8oS7EN9EHz8PmvDK">
            Judarna i Sverige är en av fem godkända nationella minoriteter
            i Sverige, vilket innebär att man måste säkerställa de judiska
            institutionerna och den judiska livsstilen. Det borde därför vara
            en självklarhet att staten bär den större delen av dessa säkerhetskostnader
            då det är statens uppgift att garantera säkerheten för sina medborgare.
            Det borde också vara statens uppgift att säkerställa att judiska
            institutioner, begravningsplatser m.m. skyddas mot skadegörelse.
          </p>
          <p xml:id="i-VVB1AgFqWzXRDucbK9VGso">
            OSCE PA (Organisationen för säkerhet och samarbete i Europa parlamentariker)
            hade ett antal uppmärksammade konferenser under våren 2004 där
            man belyste den alarmerande hotbilden för den judiska befolkningen
            som den ökande antisemitismen innebär i Europa. Alla medlemsnationerna,
            som då var 55 stycken, uppmanades att i alla avseende minska och
            förhindra den ökande antisemitismen. Sedan 2004 har tyvärr hotbilden
            för judarna i de europeiska staterna ökat och förvärrats.
          </p>
          <p xml:id="i-5bbcUycP54NGHCVoD2ho3R">
            Det är inte rimligt att den judiska delen av vår befolkning i
            Sverige ensam skall bära denna kostnad som den ökande antisemitismen
            innebär vad det gäller våld och hot.
          </p>
          <p xml:id="i-5yw4iRdY3Dhj1qHZmhQsys">
            För att motverka antisemitism och kommunism bör de i motionen
            nämnda åtgärderna vidtas samt en redogörelse för dessa insatser
            och utfallet därav ges.
          </p>
        </div>
        <div xml:id="i-2RNq6hzPcFJdYVSm5wbQDE" type="signatureBlock">
          <list xml:id="i-BdLQPU2qM4WDFhadvTSxYY">
            <item xml:id="i-YGuYrz1ZBvfq1Ye2MysnHm" who="i-TECanR77Prb79DHwPvLitN" type="signature">
              Annelie Enochson (KD)
            </item>
            <item xml:id="i-M6VpzE8j5FDu43be9BSLJF" who="i-Wy2PicSNE32mpPkdNvVhLm" type="signature">
              Fredrick Federley (C)
            </item>
          </list>
        </div>
      </div>
    </body>
  </text>
</TEI>
