<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00343">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__343/mot_1970__ak__343-001.pdf"/>
      <fw xml:id="i-56J2TdU2JrNv543UsNdMHA">
        Motion i Andra kammaren, nr 343 år 1970 5
      </fw>
      <div xml:id="i-PdHb4EoDMWSdbHE5yYnsBj" type="motHeader">
        <div xml:id="i-84dPxvkBjtMfUhUt2fhqDp" type="motTitle"/>
        <div xml:id="i-W2U7aGxL5GMm8EfyCadD4t" type="motSubmissionInfo"/>
      </div>
      <div xml:id="i-PrsVS837JZBrUFHmMRCPLB" type="motBody">
        <div xml:id="i-JQHwSRu6SeiczJXksq83V">
          <p xml:id="i-KiTwvYikdxRppx2xZAkw9P">
            Nr 343
          </p>
          <p xml:id="i-LioCxtZyiEL2zs23JoG4aE">
            Av herr Oskarson m. fl., om åtgärder för att bekämpa brottslig-
            heten.
          </p>
          <p xml:id="i-SJ8zmNgbhnR5pLPjfTfts3">
            (Lika lydande med motion nr 315 i Första kammaren)
          </p>
          <p xml:id="i-JT5k6qXGvNBqG2da9YQ61U">
            Enligt redovisningen i statsverkspropositionen har brottsligheten
            under år 1969 visat en något sjunkande tendens. Det är i och för
            sig glädjande att så är fallet, men det får inte tas som intäkt
            för att en verklig förbättring skulle ha ägt rum. Den minskning
            i fråga om totala antalet brott som har kunnat noteras ligger
            huvudsakligen på tillgreppssidan. Här torde den aktion som polisen
            i början av året igångsatte mot narkotikahanteringen även ha gett
            det resultatet att vi har kunnat notera ett mindre antal stölder
            och snatte- rier. Men på det område som gäller säkerheten till
            liv och lem, tryggheten och säkerheten i både bostaden och på
            allmänna platser har det däremot under de tre första kvartalen
            1969 skett en betydlig försämring. Under rubriken mord och dråp,
            barnadråp, misshandel varav döden följt, övriga misshandelsbrott
            och rån noterade vi under de tre första kvartalen 1969 en ökning
            till 14 808 brott mot 13 068 under motsvarande tid år 1968. Ökningen
            utgör 1740 eller i procent uttryckt över 13. Den tendens som under
            senare år gjort sig alltmer gällande att brotten blir allt brutalare
            och råare är tyvärr alltjämt mycket påtaglig. Justitieministern
            konstaterar också detta i propositionen när han säger: »Förskjutningen
            mot grövre brottslighet har dock markerats ytterligare.» Utvecklingen
            är mycket allvarlig och klargör tydligt att vi med större allvar
            än vad som tidigare har skett måste söka komma till rätta med
            problemen. Vi anser det därför vara hög tid att vi får en parlamentarisk
            utredning som med stöd av tidigare utredningar och erfarenheter
            och framför allt med stöd av forskning, såväl inhemsk som utländsk,
            skall söka komma till ett samlat grepp och en enhetlig bedömning
            av mål och medel för en samlad aktion i syfte att förbättra framför
            allt det brottsförebyggande arbetet. Alltjämt finns många frågetecken
            på detta område ävensom beträffande rehabilite- ringen av dem
            som en gång råkat komma utanför lagens råmärken. Vad är det som
            gör att vissa människor blir laglydiga, andra däremot inte? Hur
            påverkas framför allt den unga människan av hemmiljön och av den
            uppfostran hon erhåller i hemmet? Vilken betydelse har familjesammanhåll-
            ningen för att bland de unga skapa en positiv inställning till
            samhället? Hur påverkas de unga av den bristande respekten för
            religiösa och moraliska
          </p>
          <pb facs="riksdagen-motions-pdf/data/1970/mot_1970__ak__343/mot_1970__ak__343-002.pdf"/>
          <fw xml:id="i-NybVyGjZrzrWtxYVwBXwZH">
            6 Motion i Andra kammaren, nr 343 år 1970
          </fw>
          <p xml:id="i-3Xb7qh4g1tvW7vrpTw9jcF">
            värderingar som alltmer gör sig gällande i vårt samhälle? Vilken
            roll kan skolan spela när det gäller fostran i brottsförebyggande
            syfte? Vilken roll spelar kamratmiljön, den allmänna samhällsmiljön,
            radio, TV och press? Kan det påvisas något samband mellan välståndsutvecklingen
            och brottsut- vecklingen i vårt samhälle? I vilken utsträckning
            skulle en snabbare be- handling av framför allt våra ungdomsbrottslingar
            kunna vara brottsföre- byggande? Är det sätt på vilket vi bedriver
            övervakningen effektivt eller över huvud taget den lämpligaste
            formen? Vilka åtgärder kan vidtagas för att förbättra rehabiliteringen?
            Vi vet att ett flertal utredningar sysselsätter sig med rättsvårdsfrågorna
            från olika utgångspunkter, men vad vi alltjämt väntar på är resultat
            och förslag som kan omsättas i praktiska åtgärder. Utvecklingstendensen
            inom brottsligheten är så allvarlig att det är nödvändigt att
            samhället snarast vid- tar åtgärder som kan hejda den stigande
            brottskurvan. Kravet på större trygghet från medborgarnas sida
            måste beaktas. En utredning med parla- mentarisk medverkan behöver
            därför snarast tillsättas för att skapa under- lag för ett mer
            samlat grepp på de samhälleliga initiativen för brottslighetens
            bekämpande. Utredningen bör utöver vad tidigare sagts med stöd
            av till- gängliga utrednings- och forskningsresultat skapa underlag
            för effektivare barnavårds-, polis-, åklagar- och domstolsorganisationer,
            som bl. a. kan möj- liggöra en snabbare och effektivare behandling
            av lagöverträdelser. Vid den brottsförebyggande verksamheten bör
            utredningen lägga den största vikt och föreslå åtgärder som kan
            vara ägnade att kanalisera medborgarnas och framför allt de ungas
            impulser och aktiviteter i en positiv och konstruktiv riktning.
            Med stöd av ovanstående hemställes, att riksdagen beslutar att
            i skrivelse till Kungl. Maj:t hem- ställa om utredning under parlamentarisk
            medverkan med uppgift att utarbeta förslag till en samlad aktion
            i syfte att hejda och tvinga tillbaka den allvarliga brottsutvecklingen
            samt förbättra och effektivisera rättsvården.
          </p>
          <p xml:id="i-13PgVR2mDkMj3YzVitYHKg">
            Stockholm den 23 januari 1970
          </p>
          <p xml:id="i-BD5wJkDYApq5CmJXosFEau">
            Gunnar Oskarson (m) B.-O. Thylén (m) Tore Nilsson (m) i Ågnäs
            Allan Åkerlind (m) Per Petersson (m) Filip Fridolfsson (m)
          </p>
          <p xml:id="i-WFU4X4s6kicbXzALFNanCj">
            i Gäddvik i Stockholm
          </p>
        </div>
      </div>
    </body>
  </text>
</TEI>
