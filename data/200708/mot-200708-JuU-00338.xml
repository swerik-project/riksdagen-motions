<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00338">
  <teiHeader>
    <fileDesc>
      <titleStmt>
        <title>Polisen</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polisen</title>
          <idno type="rdwebb">GV02Ju338</idno>
          <rs type="number">Ju338</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju338/text</ref>
          <ref type="dokument_url_html">http://data.riksdagen.se/dokument/GV02Ju338</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju338</ref>
          <ref type="doc">http://data.riksdagen.se/fil/1FB5437A-3098-4C37-B2C6-E7D88CD6D4C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C4R7XBm7y9Ss6fzptcnQ27" type="signed"/>
        <correspContext corresp="i-C4R7XBm7y9Ss6fzptcnQ27">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-U6tmWYCnDr7nCJb9q1XjR9" type="referral">
          <date when="2007-10-16"/>
        </correspAction>
        <correspAction xml:id="i-B89BG7hR43F4oLvsXLHhNH" type="dismissal">
          <date when="2007-10-16"/>
        </correspAction>
        <correspAction xml:id="i-BJqkZjenDvo2mqFmDWP44P" type="numbering">
          <date when="2007-10-05"/>
        </correspAction>
        <correspAction xml:id="i-4nzBRXG3BhV6sQv7BgQNqs" type="submission">
          <date when="2007-10-04"/>
        </correspAction>
        <correspAction xml:id="i-BKetb6xHb5McNHuokU15JP" type="transfer">
          <date when="2007-10-03"/>
        </correspAction>
        <correspAction xml:id="i-2tYYjnV2eZMejnnsvVvuqm" type="assigned"/>
        <correspContext corresp="i-2tYYjnV2eZMejnnsvVvuqm">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ravv53yYdmhwBhi8p7Z5qX" type="motBody">
        <div xml:id="i-GjhkLuiUghnFfzsGgxzVQh" type="TOC">
          <head xml:id="i-QnGSBP2XsmbPRZ2qHVE6XB">
            1 Innehållsförteckning
          </head>
          <list xml:id="i-5BcaYjmJd5QPJy381n9v2f">
            <item xml:id="i-8QtPuwHRUg7hfBE5bCEW6k">
              2 Förslag till riksdagsbeslut 2
            </item>
            <item xml:id="i-5xp6sFNLYFNYeYUMmWDKJS">
              3 Inledning 2
            </item>
            <item xml:id="i-43WGBsxLFUNLLhLTRCsogR">
              4 Polisens budget 3
            </item>
            <item xml:id="i-uk4he6HUAFQZ92SNkVbjr">
              4.1 En helhetsutredning 4
            </item>
            <item xml:id="i-MwVonkoAowFY3uueNbSPQc">
              5 Polis på landsbygden 4
            </item>
            <item xml:id="i-PbiFHtGtG4HMUTdhQ9fLCH">
              6 Polisutbildningen bör omvandlas till högskoleutbildning 5
            </item>
            <item xml:id="i-DpjYLcudDLXRwC2qDya9SC">
              7 Polisens arbetsmiljö 7
            </item>
            <item xml:id="i-BrZ2gpt1fpwt5UpuEXHCgn">
              7.1 Ledningsfrågor 7
            </item>
            <item xml:id="i-N4sK9FYL7cyuaYLuk3NGso">
              8 Attityder och förtroende 8
            </item>
            <item xml:id="i-BCA7Eve4cNsjFZrXP6FTVY">
              8.1 Särskilda utredningsmyndigheten 8
            </item>
          </list>
        </div>
        <div xml:id="i-4HQpVwRzAAuszvzqsz1NyH" type="motProposal" subtype="förslag">
          <head xml:id="i-QLUQFfzxP7fc9XmRUatYw3">
            2 Förslag till riksdagsbeslut
          </head>
          <list xml:id="i-FqAi1XcGsru9B7nPbXxSmi" style="ol">
            <item xml:id="i-5Fw4NW448QUzb76Wu5byF1">
              Riksdagen tillkännager för regeringen som sin mening vad som
              anförs i motionen om att en utredning ska tillsättas för att se
              över polisens organisation i sin helhet, med fokus på effektivt
              resursutnyttjande.
            </item>
            <item xml:id="i-5DnRcdqLjPNAgxERehpyD1">
              Riksdagen tillkännager för regeringen som sin mening vad som
              anförs i motionen om att en utredning ska tillsättas för att ta
              fram en modell som kan trygga en god nyrekrytering av poliser
              till landsbygden; i denna utredning ska kunskaper från organisationer
              som har bra inblick i landsbygdens problematik tas till vara.
            </item>
            <item xml:id="i-Dn4X6AcfXBmRg1Nouqau9A">
              Riksdagen tillkännager för regeringen som sin mening vad som
              anförs i motionen om att polisutbildningen ska omvandlas till
              en högskoleutbildning.
            </item>
            <item xml:id="i-7FD2zCm1MoJGvDjZQBnhbm">
              Riksdagen tillkännager för regeringen som sin mening vad som
              anförs i motionen om att det bör vidtas åtgärder för att personer
              som är uppenbart olämpliga som poliser inte antas till och genomgår
              polisutbildning.
            </item>
            <item xml:id="i-JhALDkJ5EyJVXD4ysreAut">
              Riksdagen tillkännager för regeringen som sin mening vad som
              anförs i motionen om att en särskild myndighet för att utreda
              brott som begås av poliser och åklagare ska skapas.
            </item>
          </list>
        </div>
        <div xml:id="i-VR7EP16B7AwfqDUmVAECyi" type="motContent">
          <head xml:id="i-91YzfUKks4U8vCSQ3VX7R1" type="h1">
            3 Inledning
          </head>
          <p xml:id="i-BHBRikdpkmiSQKgQWFnLwQ">
            Polisväsendet i en demokratisk stat som Sverige är en mycket
            central samhällsfunktion.
          </p>
          <p xml:id="i-S2GmRyBB5L4NzmE5sh1R2R">
            Polisen är den myndighet som i fredstid har monopol på att använda
            våld, och Vänsterpartiet tar ställning för att så ska förbli.
            Detta våldsmonopol är en av anledningarna till att det är viktigt
            att ha en poliskår som har förankring i samhället och som människor
            känner förtroende för. Insyn och demokratisk kontroll är två viktiga
            faktorer för att uppnå detta förtroende.
          </p>
          <p xml:id="i-yeFvQZcM7YvhAvr59Qjyd">
            En annan förutsättning för att polisen ska vinna det förtroende
            som krävs är att kåren består av personer som är lämpliga för
            sin uppgift. Polisen måste också spegla samhällets befolkning,
            exempelvis ur etnicitets- och könsaspekt och när det gäller sexuell
            läggning detta bl.a. för att kunna kommunicera och förstå händelser
            som såväl kåren som den enskilde polisen utsätts för. Det pågår
            arbete kring detta, men Vänsterpartiet är inte nöjt. Störst framsteg
            sker när det gäller att rekrytera kvinnor, men antalet kvinnor
            i chefsposition är fortfarande alarmerande lågt.
          </p>
          <p xml:id="i-MuhycL7nwX9wFNB8J9cQHm">
            För frågor om polisens hantering av sexualbrott och mäns våld
            mot kvinnor hänvisar vi till andra motioner i dessa ämnen. Likaså
            gäller detta kunskaper på HBT-området.
          </p>
          <head xml:id="i-CSY75FHWGG35JhyRihVgSw" type="h1">
            4 Polisens budget
          </head>
          <p xml:id="i-MUc94hRKZCiRmRUnKs6mNL">
            Debatten kring polisen har väldigt mycket präglats av krav på
            mer resurser. Det har varit delvis berättigade krav som också
            lett till betydande resursförstärkningar under senare år. Det
            har satsats stora resurser på en nödvändig utbyggnad av utbildningskapaciteten
            och nyanställningar av poliser runt om i landet.
          </p>
          <p xml:id="i-7CCdDqw4GxiLkbACj38QAm">
            Även när det gäller polisens utrustning sker en successiv uppdatering.
            Till bilden hör givetvis också att polisens arbete förändras och
            blir mer komplicerat och krävande till följd av internationalisering,
            öppna gränser och en delvis annan struktur när det gäller brottsligheten.
          </p>
          <p xml:id="i-Chjy9fnKr2sMXbcEp6TjQg">
            Vänsterpartiet har aktivt stått bakom de stora förstärkningar
            som skett av rättskedjan, inte minst polisen. Samtidigt som och
            efter denna satsning drabbas poliskåren av många pensionsavgångar,
            men målet bör vara att upprätthålla antalet poliser som satsningen
            resulterar i. I och med det generationsskifte som polisen tvingas
            göra måste stora mängder kunskap föras över till nya personer.
            Arbete har inletts för att klara detta på ett genomtänkt sätt.
          </p>
          <p xml:id="i-MNMuJT6n7TgZte9d965Dz6">
            Vänsterpartiet genomförde tillsammans med Socialdemokraterna
            och Miljöpartiet en satsning på ett ökat antal poliser och förstärkte
            därför anslaget kraftigt under förra mandatperioden och planerade
            ytterligare förstärkningar för innevarande mandatperiod. Det är
            denna överenskommelse som ligger till grund för den nivå vi vill
            se polisanslaget på. Detta skulle ensamt ge en minskning på 670
            miljoner kronor av anslaget för 2008.
          </p>
          <p xml:id="i-ANtABAK1cJZ2bQDNT6jbu8">
            Vi vill istället understryka att åtgärder för att göra polisen
            mer synlig i första hand måste fokusera på annat än ytterligare
            resurser. Vänsterpartiet föreslår en helhetsöversyn över polisorganisationen
            med fokus på effektivt resursutnyttjande.
          </p>
          <p xml:id="i-H5iFUUaxchpjAHnFjgfhMb">
            Regeringen ville se ett något högre anslag än vi under 2007 och
            planerade sedan för större förstärkningar för 20082010. Dessa
            prognoser har dock skruvats ner. Det är uppenbart att regeringens
            förslag i dessa delar har varit för väl tilltagna eftersom polisen
            under de senaste åren haft ett budgetöverskott. Regeringen minskar
            därmed mycket riktigt anslaget jämfört med vad man tidigare planerat,
            vilket gör att tidigare förslag framstår som tom och bedräglig
            retorik.
          </p>
          <p xml:id="i-Ppm31ff25asUaRtB3a7oDM">
            Vänsterpartiet håller som sagt fast vid den nivå vi tidigare
            föreslagit och räknar inte in vissa av de försvagningar av budgeten
            som regeringen tillfört i årets budgetproposition. Det innebär
            alltså att vår differens gentemot regeringen blir mindre. De försvagningar
            vi avvisar är 7 miljoner kronor som flyttas till Ekobrottsmyndigheten,
            48 miljoner kronor som flyttas till Åklagarmyndigheten, 13 miljoner
            kronor som flyttas till Säkerhets- och integritetsskyddsnämnden,
            10 miljoner kronor som flyttas till Brottsförebyggande rådet (Brå)
            och 2 miljoner kronor som flyttas till Justitiekanslern.
          </p>
          <p xml:id="i-V4zACcKn8YEP6dGtjXB9Tb">
            Därutöver ökar vi anslaget med 5 miljoner kronor för att inrätta
            en nationell haverikommission kring mord på kvinnor som utförs
            av närstående män. Detta anslag ska även täcka kostnader för andra
            inblandade än polisen.
          </p>
          <p xml:id="i-2zLTM4DRHjmw48dir91VnP">
            Vidare ökas anslaget med 15 miljoner kronor för utbildningsinsatser
            när det gäller sexualiserat våld.
          </p>
          <p xml:id="i-MsYNUN7K27S7ct1voiWyMe">
            Vänsterpartiet vill öronmärka 7 miljoner kronor av tillskottet
            till polisens budget för att förstärka arbetet mot miljöbrott.
          </p>
          <p xml:id="i-4MD3QG1FgL5QZWnbbYmkRB">
            Tidigare har 10 miljoner kronor öronmärkts årligen för bekämpningen
            av människohandel. Regeringen tog bort denna öronmärkning, vilket
            vi ansåg var riktigt. Polisen bör vara mogen att driva denna verksamhet
            vidare utan särskilt anvisade pengar. Det är en självklar del
            av polisens arbete. Det förefaller emellertid som att tiden inte
            var mogen för detta och öronmärkningen bör därför återinföras.
          </p>
          <p xml:id="i-5EtzTADV78FQnQk8QNByjq">
            5 miljoner kronor bör öronmärkas över en treårsperiod för utbildningsinsatser
            inriktade mot att förbättra arbetet mot prostitution.
          </p>
          <p xml:id="i-5Btnq5Hk2m6YTyiGg46KqD">
            Vi väljer att inte lägga in någon kompensation för pris- och
            löneomräkningen när det gäller polisen eftersom polisen har ett
            budgetöverskott.
          </p>
          <p xml:id="i-MSxYe45MDczkPTmJHvYFxR">
            Sammantaget gör detta att vi jämfört med regeringens förslag
            föreslår en minskning av anslaget med 570 miljoner kronor för
            2008.
          </p>
          <p xml:id="i-5eWSb77KVjgdeSHTDGG1jd">
            För 2009 och 2010 planerar vi för en minskning med 606 miljoner
            kronor för att finansiera inrättandet av Särskilda utredningsmyndigheten.
          </p>
          <head xml:id="i-YXWmaT4Nhghy6ZXYK3EeeG" type="h2">
            4.1 En helhetsutredning
          </head>
          <p xml:id="i-TUFGSbCA8ZoNaLxcSRk7PW">
            Ökade anslag kan inte vara det enda sätt att effektivisera polisen.
            Organisationen har nu en historiskt stor budget. Ändå är polisen
            inte tillräckligt synlig i människors vardag. Polisens organisation
            behöver ses över. Antalet chefer på mellannivå kan minskas. Polisförbundet
            vittnar om att enskilda poliser i vissa situationer känner att
            organisationen är alltför byråkratisk och att för många insatser
            kräver beslut från befäl. Dessa frågor förtjänar att belysas.
          </p>
          <p xml:id="i-5A7i3hSFBzEaGyVZxAavof">
            Polisen behöver också använda sig av civilanställda för att få
            ut de utbildade poliserna på fältet. En utredning bör tillsättas
            för att se över polisens organisation i sin helhet, med fokus
            på effektivt resursutnyttjande. Detta bör riksdagen som sin mening
            ge regeringen till känna.
          </p>
          <head xml:id="i-WKitShMTcsG8fxgSd9g53t" type="h1">
            5 Polis på landsbygden
          </head>
          <p xml:id="i-Hc8yriqDmcTMV3FKac4mrk">
            En viktig fråga när det gäller polisen är fördelningen av resurser
            över landet. En diskussion som förs är att minska antalet myndigheter
            och på så sätt öka effektiviteten i resursutnyttjandet. Vi tror
            inte att detta är en bra lösning. En lokalkännedom är viktig genom
            hela polisens organisation och de lokala polisstyrelserna är också
            en del av detta. Vänsterpartiet anser att vi alltid måste se på
            polisen som en nationell resurs, oavsett antalet myndigheter.
            I arbetet med att förverkliga detta är polisens utvecklingsavtal
            ett viktigt och verksamt redskap.
          </p>
          <p xml:id="i-2TM5Kdr667DtZvmVSJd7CQ">
            Personer som lever på landsbygden måste ha samma rätt till trygghet
            och samhällelig service som dem som bor i mer tätbefolkade områden.
            Bortsett från utryckningsverksamheten har polisen också en servicefunktion.
            Möjligheter till s.k. servicebussar som ska kunna tillhandahålla
            tillståndsansökningar, stöldanmälningar, pass, rådgivning och
            annat är ett alternativ när det gäller att öka allmänhetens tillgång
            till polisen. Ett annat är servicekontor bemannade på särskilda
            tider.
          </p>
          <p xml:id="i-Bcru7QavCajeg1XRsKvJuS">
            Problemet i dag med att få unga poliser att söka lediga tjänster
            på landsbygden är flera. Ett exempel som unga poliser ofta själva
            nämner är att det ofta är ett flertal äldre kollegor på orten
            och få yngre, en önskan vore att minst två yngre ska tjänstgöra
            på samma ort eller i samma grupp.
          </p>
          <p xml:id="i-QxnKudiRMPzkgn7ML5UFgp">
            Det är också så att man som nyutbildad själv upplever att det
            händer mer i en storstad. Chansen att få en tjänst exempelvis
            i Stockholm ökar markant om man gör sin aspiranttid där, annars
            är man i stort sett chanslös att få en tjänst i huvudstaden. För
            att åtgärda landsbygdens problem finns flera olika möjligheter.
            I Norge har man en modell som innebär att man får skriva ner sina
            studielån med 10 procent om man tjänstgör på landsbygden. En pott
            för landsbygdspåslag som innebär ett lönepåslag för dem som tjänstgör
            på landsbygden kan också diskuteras. Ett annat alternativ kan
            vara att diskutera att man ska få en högre aspirantlön om man
            gör sin aspiranttid på landsbygden.
          </p>
          <p xml:id="i-WHbMrKdpkkwgLhJFHDcBhV">
            Distansutbildning inom polisen är ett lyckat koncept för att
            rekrytera och få poliser att stanna på landsbygden. Denna verksamhet
            bör utvecklas ytterligare.
          </p>
          <p xml:id="i-BN3PHNBR1EpY8EeZhhzAjC">
            En utredning bör tillsättas för att ta fram en modell som kan
            trygga en god nyrekrytering av poliser till landsbygden. I denna
            utredning ska kunskaper från organisationer som har bra inblick
            i landsbygdens problematik tas till vara. Detta bör riksdagen
            som sin mening ge regeringen till känna.
          </p>
          <head xml:id="i-75ySBoaSpEv76QJ9w8qNSr" type="h1">
            6 Polisutbildningen bör omvandlas till högskoleutbildning
          </head>
          <p xml:id="i-Swuwy7NrZvFCrQhFYqktjB">
            Vänsterpartiet har drivit frågan om polisutbildningens omvandlande
            till en högskoleutbildning under ett antal år tillsammans med
            och med stöd från många håll, inte minst ifrån stora delar av
            poliskåren genom dess fackliga företrädare. Efter en motion från
            Vänsterpartiet tillsattes en utredning som skulle undersöka frågan
            om polisutbildningen helt eller delvis kunde akademiseras. Utredningen
            lades dock ner av den nuvarande regeringen. Därefter tillsatte
            man en ny utredning utan uppdraget att titta på en akademisering.
            I stället har nämnts ett eventuellt kortande av utbildningen,
            något som regeringen sedan försökt dementera. Ett kortande av
            utbildningen vore att gå i helt fel riktning. Det finns i stället
            flera skäl till att det vore en fördel om polisutbildningen omvandlades
            till en högskoleutbildning.
          </p>
          <p xml:id="i-BYsCR5wtexySx8mdqFdjDx">
            Eftersom polisverksamheten ständigt förändras och blir mer och
            mer komplex måste det också finnas bättre möjligheter till såväl
            kontinuerlig vidareutbildning som forskning inom polisverksamhet.
            Detta vore positivt både genom att det skulle innebära en kompetenshöjning
            hos poliskåren och genom att den polisiära forskningen får en
            bättre koppling till verksamheten. På så sätt kan en bättre grund
            läggas för kunskapsbaserade, effektiva och humana polisiära metoder.
            Enligt en undersökning gjord av Polisförbundet vill två av tre
            polisstudenter ha möjlighet att forska.
          </p>
          <p xml:id="i-QF2CmnYSiU9qYEUEfgpFSE">
            Vänsterpartiet har också uppmärksammat de önskemål som finns
            inom polisutbildningen till en större andel praktik inom grundutbildningen
            och givetvis också integrering av andra typer av ämnen, såsom
            psykologi, sociologi, språk och mycket annat.
          </p>
          <p xml:id="i-H1hgWV957xQR12tR4aEThm">
            Ett av poliskårens mål måste vara att spegla landets befolkning
            i så stor utsträckning som möjligt. Detta innebär att antalet
            kvinnor som antas till Polishögskolan måste öka. En viktig del
            av detta arbete är att göra yrket som sådant attraktivt för kvinnor.
            Kraven för intagning till skolan måste anpassas till den verklighet
            som poliserna förväntas arbeta i. Många kvinnor inom polisen vittnar
            i dag om svårigheter när det gäller möjligheter till avancemang
            inom myndigheten. Att möjligheter ges till utveckling i arbetet
            genom vidareutbildningar och karriärvägar är viktigt för att skapa
            attraktiva arbetsplatser. De insatser som nämns i årets budget
            är en början, men dessa måste följas upp och utvecklas.
          </p>
          <p xml:id="i-JTR1cSjHc1FGmnRhmFykAR">
            När det gäller rekrytering av personer med annan etnisk bakgrund
            än svensk har situationen varit katastrofal, men har på senare
            håll börjat gå åt rätt håll. Det antal personer ur denna kategori
            som söker sig till Polishögskolan är dock fortfarande litet och
            de som kommer in är ännu färre. Den diskriminering som sker genom
            det s.k. språktestet torde vara en verksam förklaring till varför
            många som skulle vilja söka inte gör det. Vi kan inte se någon
            anledning till att detta test ska finnas. Då kravet för att söka
            är godkänd gymnasiesvenska finns ingen anledning att ett sådant
            test ytterligare ska gallra bland de sökande. Språktest genomförs
            inte till någon annan högskoleutbildning, vare sig juridisk utbildning
            eller annan.
          </p>
          <p xml:id="i-Wt98H3V3FAHSs7m3xTDxHg">
            Rekryteringen till polisskolan i stort sköts i dag av Pliktverket.
            Genom den utredning som gjorts av Gunno Gunnmo för att skapa en
            handlingsplan för ökad mångfald inom polisen torde den profil
            som sätts upp för rekrytering vara ett aktivt hinder för att förändra
            intagningen. Den profil som används skapar en likriktning bland
            polisen som inte är modern.
          </p>
          <p xml:id="i-ML1qo5EVaEjVMCoCo9JrvR">
            Enligt Polisförbundets undersökning efterlyser tre av fyra polisstudenter
            högskolepoäng för sina studier. Att polisutbildningen ges högskolestatus
            skulle underlätta rekryteringen, genom att de akademiska poäng
            som studenterna tar kan användas om de senare väljer att söka
            sig andra yrkesvägar. Att söka till polisutbildningen blir därmed
            inte lika mycket ett val för hela studentens liv, vilket skulle
            kunna avskräcka personer från att söka.
          </p>
          <p xml:id="i-RSSYpfHYDq18saaM9i6gtK">
            Det är vår förhoppning att genom att man akademiserar polisutbildningen
            kringgås och löses vissa av de rekryteringsproblem som finns,
            men viktigast av allt är att man skapar en poliskår som står bättre
            rustad inför de utmaningar man möts av i dagens samhälle. Polisutbildningen
            bör alltså göras om till en högskoleutbildning. Detta bör riksdagen
            som sin mening ge regeringen till känna.
          </p>
          <head xml:id="i-VyCVw4gKoGNJ4cDhyr19ek" type="h1">
            7 Polisens arbetsmiljö
          </head>
          <p xml:id="i-RDSWn8DHVE7pQeo1TTfARU">
            Polisen är fortfarande en av de yrkeskategorier som drabbas av
            flest antal arbetsrelaterade skador. Detta gäller både kvinnor
            och män. Polisen är också en yrkeskår som i sin dagliga gärning
            har att möta människor i kris. Stressrelaterade skador och sjukdomar
            är vanliga liksom rena olyckor. En del av dessa skador borde kunna
            förebyggas genom aktivt arbetsmiljöarbete och en bättre uppbackning
            från arbetsledningens sida. Omfattande arbetsmiljöprojekt har
            startats inom polisen på senare tid, vilket är glädjande. Inte
            minst är insatserna för rehabilitering av långtidssjukskrivna
            poliser viktiga.
          </p>
          <p xml:id="i-3mBvj4KvzUNqcpHux3Pitc">
            Enligt Polisförbundet har var fjärde polis utsatts för hot och
            våld under det senaste året. Brottsförebyggande rådets studie,
            Otillåten påverkan, har tidigare visat på att så många som tre
            av tio poliser överväger att byta jobb på grund av trakasserier.
          </p>
          <p xml:id="i-amsgdSD9SXDrzSPPsBev1">
            Att polisyrket är mer utsatt än andra yrken är helt naturligt,
            men det måste finnas goda rutiner för att hantera denna särskilda
            situation. En trygg och lugn polis är en bra polis som kan hantera
            situationer på ett sätt som alla tjänar på.
          </p>
          <p xml:id="i-UhdaiAX2nHi9KccMv5arZa">
            Vid uppkomna krissituationer måste det finnas bättre tillgång
            till psykologhjälp och eventuell annan hjälp, juridisk m.m. Poliser
            måste också kunna få tillgång till det brottsofferstöd som erbjuds
            andra medborgare. Det är även problematiskt att poliser betraktas
            annorlunda vid bedömning om brottsskadeersättning.
          </p>
          <p xml:id="i-TBWWvL4tQDxiXU72kWkski">
            Det handlar dessutom om att ge tillgång till regelbunden handledning,
            där poliserna får möjlighet att under förtroendefulla former prata
            igenom vad som händer under vardaglig tjänsteutövning. Under förra
            mandatperioden bifölls en motion från Vänsterpartiet angående
            detta, men det har ännu inte fått genomslag i praktiken.
          </p>
          <head xml:id="i-Dq7xBVpoefCEWBQKjjQ7bM" type="h2">
            7.1 Ledningsfrågor
          </head>
          <p xml:id="i-FxLtN1imCH3Cv5MVhSCtKY">
            Många anser att polisorganisationen har stora problem när det
            gäller hur polisen leds. Enligt polisens utvecklingsavtal ska
            polisens verksamhet utvecklas lokalt för att anpassas till den
            verklighet som poliserna står inför, för att förstärka tillgängligheten
            för och kontakten med medborgarna och för att ge de enskilda poliserna
            större inflytande över sin yrkesverksamhet. Många menar att avtalet
            inte följs.
          </p>
          <p xml:id="i-4zi2obJPA7iyC6AVFCNGgN">
            En förutsättning för att skapa en lokal förankring är att polisens
            ledning inte centraliseras ytterligare. Samtidigt som det enligt
            Vänsterpartiet är viktigt att det allmänna har insyn i och inflytande
            över polisen, något som t.ex. sker genom polisstyrelserna, uppstår
            problem när personer i beslutsfattande ställning inte har tillräckliga
            kunskaper om verksamheten. Utbildningsinsatser för polisstyrelserna
            kan därför vara något att överväga.
          </p>
          <head xml:id="i-Dk6Dji6MQ5BuP6zQhsYnFW" type="h1">
            8 Attityder och förtroende
          </head>
          <p xml:id="i-F6GLjuVxV5Nu9536ys2WZ2">
            Att polisen möts av allmänhetens förtroende är viktigt dels ur
            verksamhetsperspektiv men också ur arbetsmiljöperspektiv. Förtroendet
            för polisen har alltid varit högt i Sverige men på senare tid
            har det dock sjunkit. Det finns flera skäl till att så sker. Att
            polisen inte är representativ för befolkningen är ett skäl och
            därför måste polisen förbättra sin rekryteringspolicy.
          </p>
          <p xml:id="i-6ibkBq7ypqNyBub5pEctBJ">
            I den nya polisutbildningen är etik- och moralfrågor en bärande
            del av utbildningen, en annan del är mental träning.
          </p>
          <p xml:id="i-6CJ8aGhG1Ds7yz9DND3EEx">
            I delar av poliskåren synes det finnas problem med att handskas
            med denna typ av frågor. Erfarenheter från de senaste åren tyder
            på att delar av inte minst den äldre delen av poliskåren har särskilda
            problem att handskas med vissa grupper. Exempel på sådana grupper
            är unga kvinnor som demonstrerat mot porrbutiker och liknande.
            Personer med invandrarbakgrund vittnar också om ett ovärdigt beteende
            riktat mot dem av poliser i olika situationer, vilket resulterat
            i att många är både rädda och besvikna.
          </p>
          <p xml:id="i-X2HoXoVYCQgaByKnDhkrAG">
            Genomgående vittnas om exempel på språkbruk som inte hör hemma
            hos den demokratiska polis som vi vill se. Bland alltför många
            människor finns bilden av en anda inom polisen som i mångt och
            mycket bygger på en norm där polisen kan använda uttryck som i
            andra sammanhang inte skulle accepteras. Denna norm byggs upp
            och existerar i det vardagliga samtalet och kårandan drabbar även
            poliskåren själv. Det är därför viktigt att även den del av poliskåren
            som inte tagit del av den nya utbildningen får del av dessa kunskaper.
          </p>
          <p xml:id="i-xUENzPYcwzjSQx4HL47EP">
            Som tidigare nämnts lade regeringen vid årsskiftet ner en utredning
            om polisutbildningen för att sedan tillsätta en ny. Eftersom utredningen
            nästan var färdig hade utredaren, Agneta Stark, fog för att dra
            vissa slutsatser. Enligt uppgift är en av slutsatserna att det
            finns en utbredd uppfattning att personer som är uppenbart olämpliga
            för uppdraget kan genomföra utbildningen och anställas som poliser.
            Vissa av dessa har rasistiska åsikter som riskerar att avspeglas
            i yrkesrollen, såsom en brist på respekt för och ett diskriminerande
            av människor och därmed en försämrad rättssäkerhet för dessa.
            Detta riskerar också att försämra förtroendet för poliskåren som
            helhet.
          </p>
          <p xml:id="i-B2667j5CW1ZDZRSZGz8b6G">
            Det bör vidtas åtgärder för att personer som är uppenbart olämpliga
            som poliser inte antas till och genomgår polisutbildning. Detta
            bör riksdagen som sin mening ge regeringen till känna.
          </p>
          <head xml:id="i-CPdKmFstpKjSCUTnKpgiue" type="h2">
            8.1 Särskilda utredningsmyndigheten
          </head>
          <p xml:id="i-LL697PLDFEHPYBAfah5PzX">
            När en polis eller en åklagare begår ett brott är det andra poliser
            eller åklagare som ska utreda brottet. Det har funnits misstankar
            om att en kåranda inom yrkena gör att kollegors brottslighet inte
            utreds tillräckligt. Ibland har misstankarna troligen varit befogade.
            Enbart faktumet att sådana misstankar finns är dock tillräckligt
            för att åtgärder ska vidtas. I andra sammanhang framhålls ofta
            att en myndighet inte ska ha tillsyn över sin egen verksamhet.
          </p>
          <p xml:id="i-5Pg1h78zA3dwT67CRNSPym">
            Under förra mandatperioden tillsattes en utredning för att undersöka
            hur en sådan myndighet skulle kunna utformas. Utredningen (SOU
            2007:5 Summa summarum en fristående myndighet för utredning av
            anmälningar om brott av poliser och åklagare) lade fram ett sådant
            förslag men avrådde eftersom de ansåg att nackdelarna övervägde
            fördelarna. Nackdelarna var t.ex. att myndighetens personal måste
            komma från Polisen eller Åklagarmyndigheten och att den måste
            ta hjälp av dessa myndigheter i sitt arbete, vilket urgröper självständigheten.
            Andra argument var mer formalistiska, såsom att det är olämpligt
            att skapa en ny myndighet med tvångsbefogenheter och att det är
            olämpligt att skapa en ny myndighet med åklagarfunktion.
          </p>
          <p xml:id="i-4rGJ5y6xSuUeEGQAGN5D2A">
            Vänsterpartiet anser till skillnad från utredningen att allmänhetens
            förtroende för rättsväsendet väger tyngre än de nackdelar som
            uppstår. Till samma slutsats kommer bl.a. Sveriges advokatsamfund,
            Arbetsgivarverket, Hovrätten för västra Sverige och Statskontoret.
            Även Justitiekanslern hamnar på samma ståndpunkt, efter att tidigare
            ha haft den motsatta åsikten, men ändrat sig efter att ha sett
            den stora mängd fall på området som inkommer till den egna myndigheten.
          </p>
          <p xml:id="i-LQSxiz2uYPBqPPA16p7Svk">
            En särskild myndighet för att utreda brott som begås av poliser
            och åklagare bör alltså skapas. Detta bör riksdagen som sin mening
            ge regeringen till känna.
          </p>
        </div>
        <div xml:id="i-Ju16eiSUrXwve1eJU4A4Mf" type="motSignatures">
          <list xml:id="i-DGarXrv4VyAEJ1NRGDtPxN">
            <item xml:id="i-6CVQzubmj5VBhiiMqZrv1t" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-31T4oCC6hZZDiVtBmLhL3v" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-WQWiP2AbbZWEd61KwkwV7r" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-Ed5ckAzCBp43R5DgkD7tHD" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-EUkBtAa7CnqAC4wzD5tRuh" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
