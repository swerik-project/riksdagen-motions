<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00393">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brottsoffer</title>
          <idno type="rdwebb">GV02Ju393</idno>
          <rs type="number">Ju393</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju393/text</ref>
          <ref type="dokument_url_html">http://data.riksdagen.se/dokument/GV02Ju393</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju393</ref>
          <ref type="doc">http://data.riksdagen.se/fil/12F168E4-DADE-4B25-8EA5-32797156ABAC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BUrQLMTAt4sP9a6CnSutU7" type="signed"/>
        <correspContext corresp="i-BUrQLMTAt4sP9a6CnSutU7">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-ChXK3fwSHtX8eHWPjpDLuh" type="referral">
          <date when="2007-10-16"/>
        </correspAction>
        <correspAction xml:id="i-C61X9Son5JAxiDGsh4Zmsz" type="dismissal">
          <date when="2007-10-16"/>
        </correspAction>
        <correspAction xml:id="i-QV5MKEwDHiY4umCQgWdtua" type="numbering">
          <date when="2007-10-08"/>
        </correspAction>
        <correspAction xml:id="i-TtTzDxMoP12j5HE6Dt8wCj" type="submission">
          <date when="2007-10-04"/>
        </correspAction>
        <correspAction xml:id="i-6cZDycZuZvCfa126PwiEEm" type="transfer">
          <date when="2007-10-04"/>
        </correspAction>
        <correspAction xml:id="i-NwN2J7sGy6i7JMV2KW3biB" type="assigned"/>
        <correspContext corresp="i-NwN2J7sGy6i7JMV2KW3biB">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Xyy28DtEtumahWTTzAvVQq" type="motBody">
        <div xml:id="i-CSCr2gMc9ks6VENcunUB9J" type="motProposal" subtype="förslag">
          <head xml:id="i-39ugdUo6sMuvhCL55M4FMR">
            1 Förslag till riksdagsbeslut
          </head>
          <list xml:id="i-2M154JCPe6LpYhvLeeohPp" style="ol">
            <item xml:id="i-PHcq25ecbkhEw18BPxYHsA">
              Riksdagen tillkännager för regeringen som sin mening vad som
              anförs i motionen om att en översyn ska göras av försäkringsvillkor
              gällande brottsskadeersättning för att undvika oskäliga villkor.
              1
            </item>
            <item xml:id="i-Qozq9dP71uAjAoj47xMwVP">
              Riksdagen tillkännager för regeringen som sin mening vad som
              anförs i motionen om att beslut som fattas av offentliga organ
              i större utsträckning ska innehålla en konsekvensbeskrivning ur
              brottsförebyggande perspektiv.
            </item>
            <item xml:id="i-HtkmYJAqTDuFS596ZRtgjG">
              Riksdagen tillkännager för regeringen som sin mening vad som
              anförs i motionen om att en dialog ska inledas med näringslivet
              för att öka medvetenheten och kunskapen om näringsidkarnas ansvar
              för det brottsförebyggande arbetet och lyfta fram goda exempel.
              2
            </item>
            <item xml:id="i-FvzooyucibR38PdHkpQQzu">
              Riksdagen tillkännager för regeringen som sin mening vad som
              anförs i motionen om att brottsofferperspektivet ska ges ökad
              prioritet i polisarbetet.
            </item>
            <item xml:id="i-KaCd9a73HJk7VF9NirKVpb">
              Riksdagen tillkännager för regeringen som sin mening vad som
              anförs i motionen om att en undersökning ska genomföras i syfte
              att ta fram metoder för att förbättra informationen till brottsoffer
              under pågående förundersökning.
            </item>
            <item xml:id="i-H6TGe67ZPhtD32bCDSPLcF">
              Riksdagen tillkännager för regeringen som sin mening vad som
              anförs i motionen om att utbildning i förhörsmetodik och viktimologiska
              reaktionsmönster ska vara en obligatorisk del av polisutbildningen.
            </item>
            <item xml:id="i-qFoqyMpDuRunRDwayEbsb">
              Riksdagen begär att regeringen skyndsamt vidtar åtgärder och
              återkommer till riksdagen med lagförslag med anledning av SOU
              2007:6 Målsägandebiträdet Ett aktivt stöd i rättsprocessen.
            </item>
            <item xml:id="i-Due8mrs1V2LjbwaYcZcGh9">
              Riksdagen tillkännager för regeringen som sin mening vad som
              anförs i motionen om att Socialstyrelsen ska ges i uppdrag att
              utarbeta en nationell handlingsplan för brottsofferarbete inom
              hälso- och sjukvården samt ge bred kännedom nationellt om goda
              lokala satsningar. 3
            </item>
            <item xml:id="i-UK2LhVbRv9gwnbYeXBbA5Q">
              Riksdagen tillkännager för regeringen som sin mening vad som
              anförs i motionen om att samarbete kring s.k. barnahus ska inrättas
              i alla större kommuner i landet.
            </item>
          </list>
          <p xml:id="i-T76WWJxv2q7i2r3WeYdnKq">
            1 Yrkande 1 hänvisat till CU.
          </p>
          <p xml:id="i-5NF1zNRoQeXkwbULAZxw1U">
            2 Yrkande 3 hänvisat till NU.
          </p>
          <p xml:id="i-G4CRvydTtzWtWGKBUZFxGx">
            3 Yrkande 8 hänvisat till SoU.
          </p>
        </div>
        <div xml:id="i-MvpfzyyZA2TdvYpCH1t9i4" type="motContent">
          <head xml:id="i-AZbffZQfRnDmJeNRQD1SQB" type="h1">
            2 Inledning
          </head>
          <p xml:id="i-qW3cxTNeKJF3W84KQ3rgm">
            Denna motion kommer att behandla brottsoffer som grupp enligt
            vår definition av brottsoffer. Varje grupp av brottsoffer har
            specifika behov, det kan gälla äldre, funktionshindrade, barn,
            unga eller personer som drabbats av hatbrott.
          </p>
          <p xml:id="i-NQcDPnXqFCRXv6iU5hAVtv">
            Det finns i dag ingen allmänt accepterad definition av vem eller
            vad ett brottsoffer är. Enligt rättegångsbalken är ett brottsoffer
            en person som utsatts för brott (målsägande), dvs. den mot vilken
            brott blivit begånget eller som har blivit förnärmad av brottet
            eller som har lidit skada av det.
          </p>
          <p xml:id="i-LniD6NELYU3YgZ5pJRpX14">
            Andra instanser gör vidare definitioner, t.ex. den internationella
            polischefsföreningen. Deras definition omfattar inte enbart de
            omedelbara offren utan även deras familjer och andra medlemmar
            i lokalsamhället. Dessutom omfattar den även sekundära offer,
            som t.ex. vittnen till våldsbrott, poliser och andra som kommer
            till en brottsplats, andra yrkesgrupper som arbetar med brott
            och konsekvenser av brott (domare, åklagare etc.) samt nämndemän
            som dömer i uppmärksammade mål.
          </p>
          <p xml:id="i-2YywbKVkSTyppg96B2PT8H">
            Mellan dessa två ytterlighetsdefinitioner finns ett antal olika
            varianter. I vissa fall vänder sig brottsoffren emot definitionen
            av sig själva som offer och vill i stället se sig som överlevare.
            Vi kommer dock att använda termen brottsoffer i den här motionen.
          </p>
          <p xml:id="i-7cowWSBuW5igBpXhz4CXL6">
            När det gäller brottsofferdebatten i Sverige kan det konstateras
            att brottsoffrens situation i snäv bemärkelse uppmärksammats i
            allt större utsträckning såväl inom forskningen som i samhället
            i stort. En av orsakerna till det ökade intresset för brottsoffrens
            situation är kvinnorörelsens arbete med att synliggöra mäns våld
            mot kvinnor.
          </p>
          <p xml:id="i-ApiA7K7G5XiUdLkkdNJWub">
            Trots den ökade uppmärksamheten för brottsoffrens situation finns
            enligt Vänsterpartiet tecken på att uppmärksamheten blir retorik
            utan reellt innehåll. Att brottsoffer får ett symboliskt värde
            i den kriminalpolitiska debatten leder inte nödvändigtvis till
            att deras ställning och situation förbättras. Tvärtom kan det
            leda till en förtroendeklyfta mellan brottsoffret och samhället
            då det i det konkreta fallet visar sig finnas ett glapp mellan
            ord och handling. Brottsoffer har i hög grad använts som en bricka
            i det politiska spelet. Det finns också ett behov av ett så kallat
            perfekt offer för att nå framgång i en rättegång. Denna bild vill
            vi ändra på.
          </p>
          <p xml:id="i-QCX4yiYGvYohkzU4gBz1kx">
            Nedan följer en genomgång av vad vi anser att olika instanser
            borde göra för att förändra arbetet med brottsoffer och varför.
          </p>
          <head xml:id="i-9SggT8PHRjCHuWTrFKxBok" type="h1">
            3 Brottsskadeersättning och budgetfrågor
          </head>
          <p xml:id="i-TBWVVD79p659gK5WzkN16m">
            Då brott konstaterats är det viktigt att någon döms till ansvar
            för brottet. Dock kan ett brottsoffer också drabbas av allvarliga
            ekonomiska konsekvenser till följd av brottet. De flesta har i
            dag en hemförsäkring som täcker olika händelser. Det har dock
            visat sig att de flesta försäkringar har försäkringsvillkor som
            friskriver försäkringsbolagen från det ekonomiska ansvaret. Det
            kan bero på att offret betett sig på ett visst sätt eller på andra
            omständigheter. Vissa villkor är helt legitima medan andra måste
            anses oskäliga. Detta gör att försäkringsbolagen övervältrar oskäliga
            kostnader på samhället även om försäkringstagaren betalat in sina
            premier. En översyn bör göras av försäkringsvillkor gällande brottsskadeersättning
            för att undvika oskäliga villkor.
          </p>
          <p xml:id="i-XuhhYpM4rWoYibtKiYnGF">
            Detta bör riksdagen som sin mening ge regeringen till känna.
          </p>
          <p xml:id="i-Pp6FRzN8CygySrFKyuYCvE">
            I det fall det inte är möjligt att få ersättning från försäkringsbolagen
            kan ersättning sökas hos Brottsoffermyndigheten. På grund av ett
            ökat antal ärenden samt en väntad fortsatt ökning planerar Vänsterpartiet
            för att förstärka anslag 4:11 Ersättning för skador på grund av
            brott med 3 miljoner kronor från år 2008 jämfört med regeringens
            förslag.
          </p>
          <p xml:id="i-dDdnseHPyu2g5eeJ88LpM">
            Det ökade antalet ärenden inom alla verksamhetsgrenar medför
            även att anslag 4:10 Brottsoffermyndigheten behöver ökas. Samtidigt
            behövs ytterligare medel för att bygga upp en brottsofferportal
            på Internet. Vänsterpartiet planerar för en förstärkning med 1
            miljon kronor från år 2008 jämfört med regeringens förslag.
          </p>
          <p xml:id="i-3GGzqBfhdkzYEr3YSNE4so">
            Se även motionen Utgiftsområde 4 (2007/08:Ju339).
          </p>
          <head xml:id="i-X2vgXD98hUHwjEjaGEpBvE" type="h1">
            4 Brottsförebyggande arbete
          </head>
          <p xml:id="i-Nvq4kGuDQ2YDjnUPAjyx7A">
            Det viktigaste brottsofferarbetet som kan vidtas är att förebygga
            brott. Det måste alltid vara bättre att förebygga brott än att
            reparera brott. För Vänsterpartiet finns det ingen del av det
            kriminalpolitiska arbetet som är så viktig som detta arbete. Högern
            fokuserar på kortsiktiga krav som hårdare tag mot kriminella och
            hårda straff. Vi anser att det mesta av det brottsförebyggande
            arbetet ligger utanför rättsväsendets ansvar. Det som pressar
            tillbaka kriminaliteten är nya arbetstillfällen, minskade ekonomiska
            och sociala klyftor, fler bostäder och en förbättrad skola.
          </p>
          <p xml:id="i-QdgiezsiRp2LBPsCFbUg8o">
            I samhället finns flera utsatta grupper som mer än andra riskerar
            att hamna i kriminalitet. Vad många glömmer bort är att det är
            samma grupper som i hög utsträckning utsätts för brott. Det viktigaste
            redskapet i det brottsförebyggande arbetet är att bevara och utveckla
            välfärden för att människor ska slippa att bli offer för samhälleliga
            orättvisor och socialt utanförskap. Detta innebär att fungerande
            skola, omsorg, arbete och bostad åt alla är helt nödvändiga mål,
            tillgång till kultur och möjlighet till meningsfull fritidssysselsättning
            likaså.
          </p>
          <p xml:id="i-EPhyNB2E6LDUT5nWkQa3L3">
            De flesta vinner på ett rättvist och solidariskt samhälle i synnerhet
            de som i dag lever i utsatta situationer. Ändå befinner sig den
            offentliga verksamheten under ständigt hot om nedskärning eller
            nedläggning. Detta aktualiseras under höstmånaderna när budgetar
            ska förhandlas fram i riksdagen och i kommunerna. Ska vi skära
            ned på lärarna i år? Kan vi inte skjuta upp beslutet att sätta
            upp belysning på busshållplatsen? Kan socialnämnden verkligen
            inte klara sig på lite mindre pengar? Man möter ofta poliser som
            uppgivet konstaterar att politiker lägger ned fritidsgårdar, och
            sedan blir samma beslutsfattare förvånade över att man får problem
            med ungdomar som strular runt i brist på meningsfull fritidssysselsättning.
            Alltför ofta saknas konsekvensanalyser vid beslutsfattandet. Självklart
            ska dessa frågor också alltid ingå när det gäller bebyggelseplanering
            och dragning av kollektivtrafiklinjer eller liknande.
          </p>
          <p xml:id="i-6NudDGv7HXEkErHtNP5fuy">
            Brottsförebyggande arbete är långsiktigt arbete, ett arbete som
            kräver en helhetssyn. Det räcker inte att reagera när olyckan
            är framme utan det måste vara en del av det dagliga arbetet, både
            på nationell och på kommunal nivå. Fler beslut som tas av offentliga
            organ ska innehålla en konsekvensbeskrivning av det brottsförebyggande
            perspektivet. Detta bör riksdagen som sin mening ge regeringen
            till känna.
          </p>
          <p xml:id="i-CpUcaNqYgayBNMV8otFi8Z">
            Även näringslivet har en viktig brottsförebyggande roll. Att
            antalet rån ökar i nattöppna butiker där en person arbetar ensam
            är inte förvånande.
          </p>
          <p xml:id="i-TTP54V2f7TH4hgDgT1yi2B">
            När det stöldbegärliga godset exponeras ökar snatterier och så
            vidare. Det finns goda exempel på hur man hanterar denna problematik
            och dessa bör lyftas fram. Svensk handel bedriver exempelvis ett
            arbete för att förbättra säkerheten i kommersiella centrum genom
            att säkerhetscertifiera butiker och andra näringsställen. Det
            kan gälla slutna kassasystem, markeringslister för hjälp till
            identifiering och annat ganska enkelt arbete som förbättrar säkerheten.
          </p>
          <p xml:id="i-PFBWj3ugoDWEeEN2pdjiDr">
            Självklart är det också så att konsumenter har rätt att ställa
            krav på tillverkare av exklusiva produkter, t.ex. nya bilar, att
            göra dem svåra att stjäla. En dialog bör inledas med näringslivet
            för att öka medvetenheten och kunskapen om näringsidkarnas ansvar
            för det brottsförebyggande arbetet och lyfta fram goda exempel.
          </p>
          <p xml:id="i-tsQDgMfEpeTkHifaPtYQ9">
            Detta bör riksdagen som sin mening ge regeringen till känna.
          </p>
          <head xml:id="i-K4HsTxmLT6YQkjWJtsrJC8" type="h1">
            5 Socialtjänsten
          </head>
          <p xml:id="i-KPTHsUzjpYMjvq8BF6LFac">
            Vänsterpartiet har länge motionerat om en ändring i socialtjänstlagen
            för att stärka socialnämndens skyldighet att ge stöd och hjälp
            till brottsoffer. Denna bestämmelse gäller särskilt kvinnor som
            utsätts för våld och övergrepp. Den föreslagna förändringen handlar
            om att byta ut ordet bör mot ordet skall i socialtjänstlagen 5
            kap. 11 §.
          </p>
          <p xml:id="i-RUnDGscEELc1DMLiXcBUCV">
            Både Brottsofferjourernas Riksförbund och utredningen Slag i
            luften (SOU 2004:121) har inkommit med samma förslag. En starkare
            skrivning innebär bl.a. att samhället visar sitt stöd för brottsoffer
            som ofta tvingas gå igenom en smärtsam process i domstolen. Dessutom
            är det en signal om att socialnämnden ska arbeta aktivt med praktiskt
            stöd till de brottsoffer som har behov av exempelvis skyddat boende.
            Det finns därför all anledning att genomföra den föreslagna lagändringen
            i socialtjänstlagen (2001:453) 5 kap. 11 § så att ordet bör i
            första och andra meningen byts ut mot ordet skall. Mer om detta
            i vår socialpolitiska motion (2007/08:So383).
          </p>
          <head xml:id="i-6CkvgwVB8XNo4tCg2kbPK6" type="h1">
            6 Polisen
          </head>
          <p xml:id="i-YDahFMUPwXvBCB8fAzUeW6">
            Då ett brott inträffat är polisen oftast den samhälleliga instans
            offret först kommer i kontakt med. Att polisen i sin kontakt med
            brottsoffret verkligen har insikt i brottsofferfrågor och anlägger
            ett individperspektiv på den initiala utredningen är av yttersta
            vikt för ärendets fortsatta hantering. Poliser måste få större
            tillgång till vidareutbildning i brottsofferfrågor, dokumentering
            och förhörsteknik. Att utredningen redan i inledningsskedet genomförs
            på bästa sätt är en garanti för den fortsatta förundersökningen.
            Det finns i dag brottsoffersamordnare i många delar av polisorganisationen,
            men arbetet ges inte den prioritet som det förtjänar. Självklart
            är ett gott bemötande av brottsoffer en förutsättning för att
            utredningen ska bli så bra som möjligt. Brottsofferarbetet bör
            ges ökad prioritet hos polisen.
          </p>
          <p xml:id="i-Qdf4yBpAajCCAFvDR746pe">
            Detta bör riksdagen som sin mening ge regeringen till känna.
          </p>
          <p xml:id="i-SAEHsRsjuiNjUWkqZBFzcC">
            Ett brottsoffer har intresse av att få information om vad som
            händer med förundersökningen. Detta är av yttersta vikt för att
            brottsoffret ska känna sig tryggt och tillfreds med samhällets
            hantering av det trauma som ett brott är. Ett sätt att lösa informationsbristen
            i detta sammanhang är att utse kontaktperson inom polismyndigheten,
            ett annat är att öka informationsplikten. De regler som redan
            finns måste också användas. Vänsterpartiet anser att dessa brister
            är så pass stora att en undersökning bör göras om vilka metoder
            som är lämpliga att vidta. Ett sådant uppdrag skulle kunna genomföras
            i samverkan med Brottsofferjourernas Riksförbund och kvinnojourerna
            eller genom Brottsoffermyndighetens försorg.
          </p>
          <p xml:id="i-StmgR78qfruYr4bs7AtkFN">
            Detta bör riksdagen som sin mening ge regeringen till känna.
          </p>
          <p xml:id="i-EnMP2H33kYA7kwRSJJwxd2">
            Ett av de viktigaste instrumenten för att kunna utreda brott
            är självklart att ha ett bra grundmaterial att inleda med. En
            förutsättning för att få ett sådant material är att ha bra kunskaper
            om förhörstekniker och grundläggande kunskaper om psykologiska
            reaktioner. Denna kunskap är mycket skiftande hos polisen. Bättre
            utbildning behövs. Vänsterpartiet anser att sådan utbildning måste
            införas redan på grundnivån av polisutbildningen.
          </p>
          <p xml:id="i-6h5nKD4o1uVkCuZAB6W5Rs">
            Detta bör riksdagen som sin mening ge regeringen till känna.
          </p>
          <head xml:id="i-FRgJvDSU1EkGkUeNoh1gsC" type="h1">
            7 Åklagarna, domstolarna och målsägandebiträden
          </head>
          <p xml:id="i-DQNWCDXSfdU5eBVxYGFdYt">
            Åklagarna har en mycket viktig roll för brottsoffren. Ofta missförstås
            åklagarnas roll och brottsoffret kan känna sig besviket. Missförståndet
            bygger på att offret, och även vittnet, förväntar sig att åklagaren
            ska ta dess parti. Åklagarens roll är dock inte att vara stödperson
            till offret eller till vittnet utan att leda förundersökningen
            och framföra övertygande bevis i domstolen.
          </p>
          <p xml:id="i-63zcXecdtY2RdBKAr2xDHp">
            Brottsoffret är ofta mycket utsatt och känner sig ofta kränkt
            under rättegången. I vissa fall beror det på bristen på stöd.
            Det är Vänsterpartiets mening att brottsoffren i större utsträckning
            än idag bör får möjlighet till målsägarbiträde. Lagstiftningen
            om målsägarbiträde har utvärderats, och man har konstaterat att
            den inte fungerat helt och hållet så som det var önskat. Vid exempelvis
            grova sexualbrott har målsägandebiträden inte förordnats i den
            utsträckning som var avsett. Det har också förekommit att biträden
            förordnats sent. Utredningen kom med en rad förslag.
          </p>
          <p xml:id="i-GXgLiArKQYFXDhSHrRVL3h">
            Till att börja med föreslog man förstärkningar när det gäller
            vem som har rätt till målsägandebiträde. Förslaget är att de ska
            förordnas när det gäller alla sexualbrott förutom sexuellt ofredande,
            om det inte är uppenbart att ett behov saknas. De ska också alltid
            utses när ett barn utsatts för grövre brott.
          </p>
          <p xml:id="i-E5i6JkbmAEMGUzm6pexh3C">
            Utredningen hade även förslag om en förstärkt informationsskyldighet
            om målsägandebiträde till brottsoffret från polis och åklagares
            sida. Man föreslår också att åklagare ska ha till uppgift att
            förordna målsägandebiträde under förundersökning och om en sådan
            inte förordnas ska detta beslut kunna överklagas. Man föreslår
            vidare att målsägandebiträden ska underrättas vid förhör under
            förundersökning och att de ska få bättre tillgång till information
            under processens gång. Ett förslag som till sist kan nämnas är
            att målsägandebiträdena ska hjälpa brottsoffret i skadeståndsprocessen.
          </p>
          <p xml:id="i-SfZYAXebGvBHgsngPMvKsC">
            Utredningen har många bra förslag och regeringen bör skyndsamt
            vidta åtgärder och återkomma till riksdagen med lagförslag med
            anledning av utredningen.
          </p>
          <p xml:id="i-TAKT1qdvDg1tJNyZzNc6aQ">
            Detta bör riksdagen som sin mening ge regeringen till känna.
          </p>
          <p xml:id="i-7MuZbozsKMdqH6i5eXUTZW">
            Självklart spelar också brottsofferjourerna här en mycket viktig
            roll genom sitt arbete med att stödja brottsoffret, inte minst
            genom att förklara processen och parternas olika roller.
          </p>
          <p xml:id="i-3wKszwWgZ7wMHkxpN7vqiH">
            Under rättegången har även den tilltalade rättigheter. Ett rättssamhälle
            bygger på principen att alla är oskyldiga tills motsatsen är bevisad
            och den tilltalade har självklart rätt till bästa möjliga försvar.
            I rättegångssituationen innebär detta att brottsoffret blir ifrågasatt,
            vilket i sig kan upplevas som en kränkning. Det är viktigt att
            brottsoffret känner till vad som ska hända under rättegången för
            att se till att brottsoffret inte utsätts för onödigt lidande.
            Det är också viktigt att domare avbryter frågor som omöjligt kan
            ha med målets utredning att göra. Det är inte enbart i sexualbrott
            som irrelevanta ifrågasättanden sker. Vänsterpartiet anser att
            domare ska ta större ansvar för att irrelevanta frågor inte ställs
            och att kränkningar inte förekommer i rättssalen. Även om vi inser
            vikten av och står bakom principen om fri bevisprövning är vi
            övertygade om att det finns mycket att förbättra inom ramen för
            nuvarande rättsläge.
          </p>
          <head xml:id="i-QszwJhKMwH8Gsiqh5RgjNR" type="h1">
            8 Vittnen och vittnesstöd
          </head>
          <p xml:id="i-EBdUDT4vKEmmjTense5Viu">
            För ett brottsoffer är det självklart viktigt att ansvar utdöms,
            och en förutsättning för att så ska kunna ske är att förundersökning
            och bevisning är så bra som möjligt. Vittnen och vittnens berättelser
            kan vara avgörande för målets utgång. Att vittna i en rättegång
            kan vara både svårt och skrämmande, och kunskap om vittnets särskilda
            situation är mycket viktigt.
          </p>
          <p xml:id="i-PRdQpXWwcd5DNB5vVj6fwk">
            Det är vanligt att rättegången är första tillfället som vittnet
            kommer i kontakt med domstolen. Att vara väl förberedd på vad
            som ska hända i rättssalen är mycket viktigt. Liksom när det gäller
            målsäganden har ombuden för bägge parterna rätt att ställa frågor,
            och dessa kan ibland upplevas som kränkande. Vittnet blir ifrågasatt
            och minnesbilderna av det som hänt långt tidigare blir plötsligt
            mindre tydliga. Det är heller inte ovanligt att vittnet, liksom
            målsäganden, möter den åtalade i väntrum eller andra lokaler i
            anslutning till rättegången.
          </p>
          <p xml:id="i-9Nwed5dpi6Epa8i2Z4uajw">
            För att komma till rätta med dessa problem är det viktigt dels
            att vittnet är väl förberett på vad som ska hända i rättegångssalen,
            dels att lokalerna är så utformade att målsägande och vittnen
            känner sig trygga. Detta är en viktig fråga när det gäller den
            yttre förändringen av tingsrättsstrukturen.
          </p>
          <p xml:id="i-EdzCc7tzoKJUP6etEkqvnY">
            När det gäller frågan om att vara förberedd för rättegången och
            att känna sig trygg är vittnesstöd en ovärderlig resurs. Vittnesstöd
            sker i dag i ideell regi, och Vänsterpartiet anser att det så
            ska förbli. Dock måste ekonomiskt stöd utgå till verksamheten.
            I dag utbildar brottsofferjourerna vittnesstödjare, och det är
            inte ovanligt att personer alternerar mellan att vara vittnesstödjare
            och att vara brottsofferstödjare. Även om det finns undantag i
            vissa lokala fall finns strukturer och informationskanaler uppbyggda
            inom brottsofferjourerna när det gäller vittnesstöd. Dessa kunskaper
            bör tas till vara.
          </p>
          <p xml:id="i-4kkavDQB1rAk6dru8ujHSv">
            Frågan om vittnens situation och vittnesstöd har utretts men
            förslag till förändrade strukturer har ännu inte presenterats,
            varför vi avvaktar med yrkande i större omfattning.
          </p>
          <head xml:id="i-RRssJLLvXKfm5FoR8WvFbs" type="h1">
            9 Hälso- och sjukvård
          </head>
          <p xml:id="i-3F6TK5jHExafxMkd3pP9Gg">
            Förutom polisen är kanske hälso- och sjukvårdens olika delar
            den instans som tidigast och oftast kommer i kontakt med brottsoffer.
            Det gäller personer som kommer in för akut behandling men också
            personer som inkommer med symtom som inte uppstått i direkt anslutning
            till brottet. Det är viktigt att all sjukvårdspersonal har relevant
            kunskap om brottsoffer. Sådan kunskap är en förutsättning för
            att upptäcka trauman och inte minst för att våga fråga en person
            som man misstänker varit utsatt för brott. För att stärka brottsoffrens
            ställning bör det finnas rutiner för samarbete mellan de olika
            delar av samhället som kan vara relevanta, exempelvis sjukvården,
            socialtjänsten och polisen. Självklart ska sekretessfrågor beaktas
            och respekteras och rollfördelningen vara klar och tydlig.
          </p>
          <p xml:id="i-AzyoYyEQAZSibP2pKK6CSK">
            Inom skolan är skolläkare, skolsköterskor och kuratorer oerhört
            viktiga i både förebyggande och konkreta stödinsatser för utsatta
            elever. En förstärkning av dessa tjänster behövs. Såväl den allmänna
            sjukvården som psykiatrin, mödravården och barn- och ungdomsvården
            bör stärka arbetet gällande brottsofferperspektiv och hot- och
            riskbedömning.
          </p>
          <p xml:id="i-C3jA7tus62Dt4fKBWbFFem">
            För att uppnå detta bör Socialstyrelsen ges i uppdrag att utarbeta
            en nationell brottsofferstrategi för hälso- och sjukvården samt
            ge bred kännedom nationellt om goda lokala satsningar.
          </p>
          <p xml:id="i-3APiPt9n6tEuGNgJu4Ec5a">
            Detta bör riksdagen som sin mening ge regeringen till känna.
          </p>
          <head xml:id="i-BUNT8iJ22oXMMjzvHdH8r6" type="h1">
            10 Funktionshindrade och äldre brottsoffer
          </head>
          <p xml:id="i-Hr1pNqkp3NSCeEge9MhpR7">
            Funktionshindrade har drabbats hårt av 1990-talets neddragningar.
            Diskriminering förekommer ofta och arbetslösheten är mycket hög
            i gruppen. Funktionshindrade kvinnor är extra utsatta. Det råder
            en stor tystnad kring våld och sexuella övergrepp mot funktionshindrade
            kvinnor, och frågan är i det närmaste tabubelagd. Detta måste
            synliggöras. En liknande situation finns för många äldre brottsoffer.
          </p>
          <p xml:id="i-2GLBtzZkhzRqoaWZxJNABt">
            Äldre och funktionshindrade är särskilt sårbara brottsoffer.
            Det rör sig ofta om dolda brott som begås i hemmet eller på en
            vårdinrättning. Det kan röra sig om såväl psykiska, fysiska, ekonomiska
            som sexuella övergrepp som inte sällan begås av anhöriga eller
            personal på vårdinrättningar. Detta gör utsattheten dubbel eftersom
            det också är i dessa grupper som offren har att söka stöd. På
            så sätt liknar brotten dem som begås mot kvinnor i relationer
            eller de brott som barn utsätts för av sin vårdnadshavare. När
            det gäller brott mot äldre och funktionshindrade är det mycket
            viktigt att personal inom vården som kommer i kontakt med dessa
            grupper, exempelvis distriktssköterskor och läkare, har redskap
            att hjälpa.
          </p>
          <p xml:id="i-4ea4QuarPweKKXiQVFcngQ">
            Mer om detta i vår motion Handikappolitik (2007/08:So381).
          </p>
          <head xml:id="i-MqT4FutjBRYieBMD91prbJ" type="h1">
            11 Barnahus
          </head>
          <p xml:id="i-K8NBCiCcEgbC9j28MbmQS2">
            Barn som bevittnar våld eller som själva är utsatta för våld
            är en särskilt utsatt grupp. De är alltid medvetna om våldet,
            och vi har idag kunskap om att risken för ohälsa hos barn som
            bevittnat våld är nästan lika stor som för de barn som är direkt
            våldsutsatta. Stödet till dessa barn måste utvecklas och professionaliseras,
            och samverkan mellan aktörerna måste öka. De barnahus som nu startat
            på flera håll i landet för barn som utsatts för våld och övergrepp
            är ett bra exempel på där ansvariga myndigheter samarbetar kring
            barnet. Problemet i dag är att när det uppstår en misstanke om
            att ett barn har utsatts för brott inleds flera olika utredningsprocesser
            av såväl rättsväsendet som socialtjänsten och hälso- och sjukvården.
            Utredningarna drivs ofta parallellt och innebär att barnet slussas
            runt i olika miljöer. Myndigheterna har i dag en skyldighet att
            samverka, men barnahusen går ett steg längre. Här förs samarbetet
            in under samma tak och barnet behöver därmed bara komma till en
            plats samtidigt som kvaliteten i utredningarna förbättras.
          </p>
          <p xml:id="i-NsYJU2jStt94ojWSq4r2W7">
            Samarbete kring s.k. barnahus bör inrättas i alla större kommuner
            i landet.
          </p>
          <p xml:id="i-SqytczYhPCAJvHf91LzRrg">
            Detta bör riksdagen som sin mening ge regeringen till känna.
          </p>
          <head xml:id="i-N93Dw5WhV5mX6WQdSUsZmE" type="h1">
            12 Offer för sexualiserat våld
          </head>
          <p xml:id="i-AQPbw7Q7rgBBUMPc5apmmJ">
            Kvinnor som utsatts för våld eller övergrepp av en man berättar
            ofta att bemötandet från de institutioner i samhället som ska
            hjälpa dem upplevs som ett andra övergrepp.
          </p>
          <p xml:id="i-78rZ6NPum1JnoR3CUQwgjS">
            Erfarenheter som vittnar om att inte bli trodda gör att många
            kvinnor inte vågar berätta om vad de har blivit utsatta för eller
            inte vågar anmäla övergrepp. Kvinnor upplever också att det är
            de och deras agerande som blir ifrågasatt i stället för den misstänkta
            mannen. Myndigheter fokuserar på hur kvinnan klär sig, hur hon
            har agerat och om hon har varit berusad eller inte. Detta är ett
            förhållningssätt som utgår från mannens perspektiv och som bär
            vidare de strukturer som också är själva orsaken till våldet.
            Eftersom de patriarkala strukturerna finns överallt finns de även
            i rättsväsendet.
          </p>
          <p xml:id="i-984qHknQnMD6d7FikFRibY">
            Våld i enkönade parrelationer är än mer dolt än våld i relationer
            mellan män och kvinnor. De som utsätts för våld i en enkönad parrelation
            har också att övervinna dels svårigheten att tala om att man blir
            slagen av sin partner, dels att tala om sin sexuella läggning.
          </p>
          <p xml:id="i-CEFTxhedtYQKQjjxYf35aP">
            Kunskaper om sexualiserat våld och genusanalys måste öka i rättskedjan
            för att brottsoffer ska få ett värdigt bemötande. Vi återkommer
            till detta i flera andra motioner.
          </p>
        </div>
        <div xml:id="i-TakQkvQwk63YcoZ8bqE5iE" type="motSignatures">
          <list xml:id="i-F67DeBpyCviS9e76iZmpyA">
            <item xml:id="i-2RTdXyFBaruyUtzg1YYGdq" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-7T1oMVHXhjY77PXTUHvins" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-59hCw5xFUqPoPrCdw2ttd5" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-JYmektuPgXwaiANfzK4AQh" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-7hWUgVE3stneDFU3xgdYZS" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
