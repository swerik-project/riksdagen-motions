<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KrU-00325">
  <teiHeader>
    <fileDesc>
      <titleStmt>
        <title>Kirunasvenskarnas okända öde</title>
        <author corresp="i-XcAqMe3ntVBboWUxqACfz i-P9fVT6wJo29FgZWPQLxr6o">av Gunnar Andrén och Anna Grönlund Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarnas okända öde</title>
          <idno type="rdwebb">GS02Kr325</idno>
          <rs type="number">Kr325</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GS02Kr325/text</ref>
          <ref type="dokument_url_html">http://data.riksdagen.se/dokument/GS02Kr325</ref>
          <ref type="dokumentstatus_url_xml">http://data.riksdagen.se/dokumentstatus/GS02Kr325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-P9fVT6wJo29FgZWPQLxr6o</idno>
            <name>Anna Grönlund Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EWyLyazeJLS3ohjweRySCS" type="signed"/>
        <correspContext corresp="i-EWyLyazeJLS3ohjweRySCS">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-P9fVT6wJo29FgZWPQLxr6o"/>
        </correspContext>
        <correspAction xml:id="i-VBaKCiM56GSDUqYWaV2cRn" type="referral">
          <date when="2004-10-14"/>
        </correspAction>
        <correspAction xml:id="i-Bvcx3RQo8pCMKhFWikaYCP" type="dismissal">
          <date when="2004-10-14"/>
        </correspAction>
        <correspAction xml:id="i-594qCoLgjNdpxNCYnKX38K" type="submission">
          <date when="2004-10-05"/>
        </correspAction>
        <correspAction xml:id="i-6GaGxeAXX9nGLyCxDntPK4" type="assigned"/>
        <correspContext corresp="i-6GaGxeAXX9nGLyCxDntPK4">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Kr_325/mot_200405_Kr_325-0001.pdf"/>
      <pb facs="riksdagen-motions-pdf/data/200405/mot_200405_Kr_325/mot_200405_Kr_325-0001.pdf"/>
      <div xml:id="i-CBAcWoyfoWmBL4b4Q7jMhH" type="motHeader">
        <div xml:id="i-7KzXp4Er9LkT63RiFJQkLH" type="motTitle"/>
        <div xml:id="i-MXuPDNB3dMZpN72rVDngKo" type="motSubmissionInfo"/>
      </div>
      <div xml:id="i-2ZBoz6otcW8DVJXoHwdPag" type="motBody">
        <div xml:id="i-3yNsShEkXa77XvvruYemnD">
          <p xml:id="i-BXT9iVAeQqdPT7SzQwgkhu">
            2004/05 mnr: Kr325 pnr: fp710
          </p>
          <p xml:id="i-8qMA5aFHx1nz35hqQhJE6y">
            Motion till riksdagen 2004/05:Kr325
          </p>
          <p xml:id="i-BqAHVkNxkucG7Vz9SiaQdg">
            är y nar Andrén och Anna Grönlund Krantz P
          </p>
          <p xml:id="i-JZK5Q94RkuHrnVY2hibaxR">
            Kirunasvenskarnas okända öde
          </p>
          <p xml:id="i-NVikAoU8vR8tY9Txs5QDZ8">
            Förslag till riksdagsbeslut
          </p>
          <p xml:id="i-SiEgkkQ7KsCJ8zngc6HdA8">
            1. Riksdagen tillkännager för regeringen som sin mening vad i
            motionen anförs om ”Kirunasvenskarna” och deras öde i Sovjetunionen.
            2. Riksdagen tillkännager för regeringen som sin mening vad i
            motionen anförs om behovet av granskning av vad som hände på Sveriges
            ambassad i Moskva i samband med att svenskarna och deras anhöriga
            sökte hjälp under slutet av 1930-talet.
          </p>
          <p xml:id="i-APft7bwMX27JQFf5TW9SiY">
            Motivering
          </p>
          <p xml:id="i-HKmc8kjSs2LJYhFbyrPgTr">
            Under det senaste året har upptäckten av den 1952 nedskjutna
            DC-3:an över Östersjön väckt berättigad uppmärksamhet. Under mer
            än 50 år kunde ingen berätta eller bevisa vad som var sant om
            vad som skett. Det kommunistiska Sovjetunionen (1917-1990) var
            ingen möjlig samtalspartner, sanningen var omöjlig att spåra,
            historieskrivningen var under mer än sju decennier politiskt styrd
            och tillrättalagd för att passa makthavarna i Moskva. På samma
            sätt kunde diplomaten Raoul Wallenbergs öde efter försvinnandet
            i Budapest 1945 inte klarläggas förrän Sovjetstaten förintades
            av inre spänningar 1990. Båda dessa händelser spelade på sin tid
            stor roll i vårt land för bilden av vår store granne i öster.
            Hela vår utrikespolitik påverkades. När sanningen nu, bitvis och
            delvis, avslöjats, avslöjar detta i sin tur politisk förljugenhet,
            diplomatiskt krypande och historisk desinformation.
          </p>
          <p xml:id="i-EkQYgkEA2FneYrphTzbhBW">
            Kirunasvenskarnas dystra öde
          </p>
          <p xml:id="i-HZqWchCTBeKeWUczuooFfv">
            Det är i det här perspektivet man skall se bristen på engagemang
            för att reda ut vad som hände vad vi vill kalla Kirunasvenskarna.
            DC-3:an och
          </p>
          <pb facs="riksdagen-motions-pdf/data/200405/mot_200405_Kr_325/mot_200405_Kr_325-0002.pdf"/>
          <p xml:id="i-83rRwje9KRTWA7ufGCq4Y1">
            2004/05:Kr325
          </p>
          <p xml:id="i-DHVxpKFqG2bzE3kKLCURy4">
            Wallenberg är inte de enda ouppklarade affärerna. De till Sovjetunionen
            utvandrade svenskarna har också rätt att få en sanningsenlig beskrivning
            av vad som hände dem i deras nya hemland. De voro svenskar också
            de, om än avrättade i främmande land. Det är en skam på Sveriges
            banér att så litet intresse genom åren visats deras öde. Man kan
            fråga sig: Varför? Finns det ännu okända skäl att dölja vad som
            inträffade? Har politiska partier ett sådant intresse? Svenska
            staten? Ryssland? Diplomatin? Oavsett hur det förhåller sig är
            det mycket otillfredsställande att inte långt större forskningsintresse
            visats de svenskar som gav sig iväg för att aldrig återvända.
            Det är bakgrunden till denna motion. Kirunasvenskarnas öden är
            värda att berätta, deras tragiska öde gör det om möjligt än angelägnare
            att göra så.
          </p>
          <p xml:id="i-XutvVvTAEruqo7jYsDEiJ7">
            Det som hände dem som begåvo sig till det socialistiska lyckoriket
          </p>
          <p xml:id="i-Hn34MftgMCWhaiDYgNViGN">
            Låt oss beskriva bakgrunden: Under 1920- och 30-talen reste ett
            betydande antal svenskar till dåvarande Sovjetunionen, både från
            Stockholm och andra orter i södra Sverige men framför allt från
            Norrbotten. De utresande har därför ofta kommit att benämnas Kirunasvenskarna.
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
            Verkligheten de mötte blev svart — och blodröd. Många, i själva
            verket flertalet, kom att möta döden i Sovjetunionen, ytterst
            få kom någonsin åter till Sverige. De flesta mötte döden genom
            sjukdomar och/eller dåliga levnadsförhållanden, andra — dokumentationen
            är som lätt inses ofullständig — mötte döden genom skenrättegångar
            och exekutioner. För Sveriges del handlar det om ett svart hål
            i vår historia. Denna mörka del måste nu belysas, praktiskt och
            ideologiskt. Det är enligt vår mening lämpligt att detta sker
            genom projektet Levande historia, hittills mest inriktat på mycket
            allvarliga mänskliga förbrytelser under andra världskriget, mindre
            på enskilda svenskars öden under första delen av 1900-talet. Den
            tidigare journalisten på Dagens Nyheter Kaa Eneberg har gjort
            ett pionjärarbete genom privat forskningsarbete som dels 1999
            först resulterade i de första mycket uppmärksammade artiklarna
            om svenskarnas tragiska öden i Sovjetunionen, dels hösten 2000
            i boken Tvingade till tystnad (Hjalmarson och Högberg Stockholm
            2000). Dåvarande statsrådet och chefen för Kulturdepartementet
            Marita Ulvskog (s) lovade i sammanhanget att nu skulle tidigare
            ovända stenar i fråga om svenskarnas öden vändas. Dessvärre har
            de goda ambitionerna inte följts av konkreta åtgärder. Också Vänsterpartiet,
            tidigare Sveriges Kommunistiska Parti och däremellan Vänsterpartiet
            kommunisterna, lovade i högstämda ordalag att
          </p>
          <pb facs="riksdagen-motions-pdf/data/200405/mot_200405_Kr_325/mot_200405_Kr_325-0003.pdf"/>
          <p xml:id="i-7ku47tBVCXLiK8tWPYmZYQ">
            gräva i sin egen historia. Ingen torde väl vara förvånad över
            att den högtidliga retorik som hördes vid den tiden inte följts
            av minsta synligt resultat vare sig ideologiskt eller forskningsmässigt.
            Västerpartiets ledning är som tidigare totalt handlingsförlamad
            när det gäller partiets tidigare ideologiska ogärningar och föredrar
            att likt strutsen sticka huvudet i sanden så snart varje tänkbar
            uppgörelse med partiets ryggradslösa historia kommer på tal.
          </p>
          <p xml:id="i-SqsTBWjSwcKKaLxbutNHpF">
            De avrättade — och de som bara försvunnit
          </p>
          <p xml:id="i-GqDbyhEtXHSQHsiRofMPM5">
            Journalisten Kaa Eneberg har intensivt arbetat med kartläggning
            av så många som möjligt av de avresta svenskarnas öden i Stalins
            Sovjetunionen. I boken Förnekelsens barn (2003) konstaterade hon
            att ”ännu har ingen svensk forskare tagit itu med detta ”svarta
            hål”. Jag kan bara beklaga att mitt journalistiska arbete, som
            väckt stort intresse, ännu inte lockat till professionellt forskningsarbete.”
            Det har lett till att alla de frågetecken om den nedtystade emigrationen
            som väcktes genom DN-artiklarna förblivit obesvarade. Vi vet i
            dag, fem år efter de första avslöjandena i Dagens Nyheter, inte
            mer om omfattningen av emigrationen, om antalet arkebuserade eller
            ens hur många svenskar som återvände hem än vad som redovisades
            då eller i Enebergs kompletterande bokutgåvor. Eneberg har funnit
            att 33 svenskar avrättats i 1930-talets Stalinland — och att minst
            45 fortfarande är ”bara försvunna”. Källan är i samtliga de 33
            klarlagda fallen NKVD:s arkiv. Eneberg har genom studium av dessa
            tidigare hemliga arkiv funnit att de slutat sina dagar efter att
            ha anklagats för att vara ”sovjetfiender”. Det finns skäl att
            tro att de ovan 45 ännu försvunna svenskarna mött samma öde som
            de 33 som hittats i arkiven: De slutade i en massgrav med en kula
            i nacken, flertalet i Karelens tallbevuxna grusåsar åren 1937-1939.
            Detta, den fortsatta historiska forskningspassiviteten gränsande
            till ideologiskt överslätande eftergivenhet, kan allteftersom
            åren går komma att resultera i inte bara att värdefull förstahandsinformation
            från fåtalet ännu kvarlevande resenärer eller deras barn går förlorad
            — utan också i något som har likheter med historisk skandal. Därför
            måste Enebergs hittills privata forskningsprojekt få omfattande
            vetenskapligt stöd, både i vårt land och inte minst i de sovjetiska
            arkiv som ännu finns tillgängliga eller kan komma att öppnas.
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd hos Sveriges ambassad i Moskva. Finns det diplomater — eller
            andra diplomatiska skäl — som gör att det ännu inte anses möjligt
            att kartlägga vad som hände på vår beskickning i Moskva. Vi anser
            att en officiell undersökning om vilka dokument som kan finnas
            från denna tid bör göras.
          </p>
          <p xml:id="i-GFSxiGw92nHiHgtr1K8cXg">
            2004/05:Kr325
          </p>
          <pb facs="riksdagen-motions-pdf/data/200405/mot_200405_Kr_325/mot_200405_Kr_325-0004.pdf"/>
          <p xml:id="i-KnZCS6dytUsXAuCM3fDmKT">
            2004/05:Kr325
          </p>
          <p xml:id="i-NrqD8whtnTj2AbRisDWefr">
            Breddad undersökning — med vetenskapligt stöd
          </p>
          <p xml:id="i-LuSEBteA7H5FTr3XT8JocG">
            Det tycks fortfarande bara vara Kaa Eneberg som med rysk hjälp
            letar efter svenskar i den en gång så fruktade sovjetiska säkerhetstjänstens,
            NKVD:s, olika redovisningar. I sin senaste bok skriver hon att
            ”flera unga forskare har hört av sig och förvånats över bristen
            på samlad historieskrivning, men tydligen lagt sina egna uppsatsplaner
            på is tills vidare”. Ämnet är definitivt lågprioriterat. Den historiska
            skandalen väntar bakom nästa hörn. Men inte ens tidens gång kan
            utplåna en annan tids ideologiska ogärningar. Det är värt att
            notera att forskningsarbeten utgivits i våra grannländer. I Norge
            utkom 2001 journalisten Morten Jentoft med boken De som dro östover
            (Gyldendal, utgivningen bekostad delvis av norska UD) om norska
            kommunisters öden på Kolahalvön. I Finland har åtskilliga böcker
            om rysslandsfarare och deras öden utgivits. Emigrantinstitutet
            i Åbo, statligt finansierat, bekostade 2001 utgivningen den karelska
            journalisten Eila Lahti- Argutinas andra bok om finska terroroffer
            (Olimme joukko vieras vaan — Vi var bara en skara främlingar).
            Dåvarande statsrådet Ulvskog talade våren 2001 i en riksdagsdebatt
            om vikten av att forskning om kommunismens historia nu kommer
            i gång även i Sverige. Bakgrunden torde bland annat ha varit att
            flera böcker som fransmannens Stéphane Courtoises Kommunismens
            svarta bok (svensk översättning Bokförlaget DN 1999 av Le livre
            noire du communisme, Paris 1997) — då hade kommit ut i Sverige
            och väckt insikten om behovet av en granskning av den svenska
            kommunismens historia. Vetenskapsrådet fördelade 2002 bland annat
            mot bakgrund av statsrådet Ulvskogs riksdagsuttalanden drygt 9
            miljoner kronor, särskilt öronmärkta, på sju vetenskapliga treårsprojekt
            för att studera ”xommunistiska regimer”. Men dessvärre hade bara
            några få kopplingar till Sverige, däribland medieforskaren Göran
            Leths studie om den svenska nyhetsförmedlingen i Sverige på 1930-talet,
            redovisat tillsammans med Ester Pollack under rubriken ”Varför
            teg den svenska pressen?” i publikationen Arbetarhistoria 4:2001
            (Arbetarrörelsens arkiv).
          </p>
          <p xml:id="i-8AgJWn5WoDpBxvRuGJkKkX">
            Men ingen forskning om Kirunasvenskarna!
          </p>
          <p xml:id="i-51EMvKdwAta4juwRtimSd5">
            Varför har inga grundläggande svenska forskningsprojekt kommit
            att riktas mot Kirunasvenskarnas öden? Förmodligen kan förklaringen
            finnas i historieprofessorn Arne Jarricks förklaring till hur
            han, som ledde den vetenskapliga grupp som fördelade forskningsmedlen
            2002, sett på vad han benämner kampanjforskning. Han har beklagat
            att han som ”ledamot av Vetenskapsrådet hade olyckan att utses
            till ordförande för den grupp som nu fattat beslut om medlens
            fördelning — en obekväm position för en anhängare av fri och icke-ideologisk
            forskning”. Vad menas med fri och icke-ideologisk? I bästa fall
            kan förklaringen vara att forskningen skall vara vetenskaplig,
            fri och ideologiskt förutsättningslös, i
          </p>
          <pb facs="riksdagen-motions-pdf/data/200405/mot_200405_Kr_325/mot_200405_Kr_325-0005.pdf"/>
          <p xml:id="i-TWLSevfCLgpbR2cVG35oRa">
            värsta fall innebär den en omedveten begränsning av just den
            forskningens obundenhet som var syftet. Den ideologiska uppgörelsen
            med kommunismen och Stalinterrorn går trögt i Sverige. Ett exempel
            är hur den planerade minnesplaketten över rysslandsfararna som
            riksdagsledamöter (s) från Norrbotten ville ha 2001 i Kiruna hösten
            2001 inte finns uppsatt ännu. Projektet är lika dött som många
            av de svenskar som utvandrade. Kaa Eneberg som symbol för ett
            eftersatt forskningsområde i vår tid behöver vetenskapligt stöd,
            tiden går fort — och det är bråttom, bråttom. Enebergs grundläggande
            studier av dömda svenskars personakter i Ryssland har stärkt henne
            i övertygelsen om att renläriga kommunister far med osanning då
            de än i dag hävdar att deras försvunna partivänner gjort sig skyldiga
            till ett lagbrott i Sovjetunionen — underförstått att dödsdomarna
            och avrättningarna mot dem var helt i sin ordning. Har hon rätt
            eller fel? Det måste klarläggas nu!
          </p>
          <p xml:id="i-Dw8vtdQgwc1xKhYGyppeaf">
            Forskningens sanningssträvanden
          </p>
          <p xml:id="i-7Cx5urDGNFExg4cuKduo7p">
            Historieforskningen får inte och behöver inte väja för sanningen.
            Vänsterpartiets roll i sammanhanget är värt ett särskilt studium
            — och forskningsklarlägganden. Partiet och dess föregångare har
            enligt Eneberg ”inte visat minsta intresse för att hjälpa till
            att belysa detta sorgliga kapitel i svensk historia”. Varför vill
            eller orkar det enligt egen uppfattning så demokratiskt trovärdiga
            Vänsterpartiet inte ifrågasätta den gamla lojaliteten med centrala
            direktiv? Det intressanta är ju att tystnaden till trots om emigrationen
            har partiet hjälpt några partivänner, som drabbades av Stalins
            terror, att komma tillbaka till Sverige. Dock har det inte i något
            känt fall gällt utresta ”Kirunasvenskar ”. Liken i garderoben
            finns kvar. Inom den socialdemokratiska arbetarrörelsen har det
            också varit svårt att väcka frågan om forskning om vad som hände
            de ideologiska emigranterna till Sovjetunionen. Som framgick av
            Anna-Lena Lodenius bok Tvåfrontskrig (Hjalmarson och Högberg,
            Stockholm 2002) är den fackliga rörelsens udd i dag riktad mot
            nynazisterna, inte som tidigare mot både nazister och kommunister.
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning? Eneberg har antytt att anhöriga till svenskar
            i Sovjetunionen oftast förgäves har vädjat om hjälp hos politiker
            av olika schatteringar. Även icke- socialistiska statsråd har
            tillrått efterlevande släktingar att inte störa pågående dialog
            med Kreml. Ofta har sökandet efter den 1945 i Budapest av sovjetarmén
            bortförde svenske diplomaten Raoul Wallenberg använts som förevändning
            att inte göra någonting.
          </p>
          <p xml:id="i-6JKFwC5o2GHyBgTeXeQjov">
            2004/05:Kr325
          </p>
          <pb facs="riksdagen-motions-pdf/data/200405/mot_200405_Kr_325/mot_200405_Kr_325-0006.pdf"/>
          <p xml:id="i-4PSCDjSFGk1sRdveEevopC">
            2004/05:Kr325
          </p>
          <p xml:id="i-64Y4P7Nt4xpoA3iE8fJ3Jb">
            Detta måste vara en intressant forskningsuppgift, att klarlägga
            vilka återverkningar medveten eller omedveten eftergivenhet av
            helt andra skäl påverkat Sveriges agerande. Professor Gunnar Richardson
            i Skara, tidigare riksdagsledamot (fp), har på ett förtjänstfullt
            sätt tagit sig an uppgiften att belysa detta ifråga om svensk
            eftergiftspolitik gentemot Nazi-Tyskland. Men fanns samma attityd,
            och kanske under mycket längre tid, gentemot Stalins Sovjetunionen
            och därefter? Att diskutera ödet för svenskar, som frivilligt
            eller under tvång blivit sovjetiska medborgare, skulle kunna komplicera
            den diplomatiska diskussionen. Det resonemanget förekom ända in
            på 1990-talet. Det politiska samförståndet om att inte irritera
            ryssarna bestod mycket länge. Var finns mer material om Sverigeemigranterna
            till Sovjet att hämta? Lars Björlin, verksam vid Södertörns högskola,
            konstaterar att det saknas s.k. grundforskning att utgå från.
            Ett projekt som kan få betydelse för Sverige är den bearbetning
            av den internationella partiorganisationen Kominterns arkiv (officiellt
            benämnt Ryska statens arkiv för social och politisk historia)
            som den amerikanske forskaren John Heynes arbetar med. Sverige
            deltar här via Riksarkivet. Av intresse för oss är de 1 300 svenskar
            som finns i dessa arkiv som aktiva i den kommunistiska rörelsen.
            Enligt Björlin är det inte endast
          </p>
          <p xml:id="i-ANwBqus2iym6RQpdftX8pU">
            kommunisters namn som finns upptecknade.
          </p>
          <p xml:id="i-2Fkx6XfVA4Xus4drTaBtJY">
            Mycket material i Ryssland idag!
          </p>
          <p xml:id="i-TTXirbDNSTmW276R7RqH4k">
            I Ryssland trycks numera oräkneliga dokument över dömda och arkebuserade
            människor under terroråren 1937-1938. Under 2003 gavs bland annat
            ut en 600 sidor tjock bok med 13 000 offer enbart i Karelen, där
            de flesta svenskarna mördades. I boken Pominaljnije Spiskij Karelij
            1937-1938 (Listor över avlidna i Karelen, Petrozavodsk 2002) har
            forskaren Jurij Dmitrijev, Petrozavodsk, sammanställt mycket material,
            av mördande karaktär. Det märkliga är att denna forskning bekostats
            med offentliga medel i dagens Ryssland. De öden som svenskar som
            av ideologiska skäl emigrerade på 1920- och 30-talen till Sovjetunionen
            gick till mötes utgör en del av vår okända historia. De finns
            inte i våra historieböcker — dessa många hundra, kanske tusen
            svenska arbetare som sökte lyckan österut. Men visst finns mycket
            forskningsmaterial att arbeta med, inte minst personliga som arkivchefen
            Carl-Uno Hannu i Luleå gjorde på 1970-talet med återvända svenskar,
            intervjuer som stannat i arkiven. Berättelserna om dessa svenska
            arbetares öden i Sovjetunionen, skriver Kaa Eneberg, har begränsat
            sig till någras personliga vittnesbörd. Kritik av sovjetsystemet
            har av kommunistpartiet uppfattats som propagandistisk och lögnaktig.
          </p>
          <pb facs="riksdagen-motions-pdf/data/200405/mot_200405_Kr_325/mot_200405_Kr_325-0007.pdf"/>
          <p xml:id="i-BdsYPyGi5DT2E5L5dPoD1V">
            Begreppet Kirunasvenskarnas ursprung
          </p>
          <p xml:id="i-6nGp2YsHNFQppU38B2KM6q">
            Varifrån kommer begreppet Kirunasvenskarna? Svaret är en UD-dossier.
            Det är emellertid ett vilseledande samlingsbegrepp för den svenska
            arbetaremigrationen till Stalins Sovjetunionen. De flesta kom
            visserligen från Norrbotten, ”men en mer systematisk inventering
            än den jag själv är kapabel till” — skriver Eneberg — ”skulle
            redovisa stora grupper även från andra industriområden än malmfälten”.
            Många kom i själva verket från Nacka och Tumba och industrier
            där, andra från Småland. I svenska utflyttningslängder återfinns
            också större grupper från sågverksområdena kring Sundsvall som
            Njurunda och från Hallstavik norr om Norrtälje. Den historiska
            forskningsuppgiften är stor, källorna många, möjligheterna närmast
            obegränsade — men det behövs stöd och ledning och beprövade vetenskapliga
            forskningsmetoder. Och det är bråttom, bråttom!
          </p>
          <p xml:id="i-NKbk3JeimMcRVUu1nBrkQa" type="date">
            Stockholm den 3 oktober 2004
          </p>
          <div type="signatureBlock" id="i-W9QPR7dUsqEQFqE226jXka">
            <p who="i-XcAqMe3ntVBboWUxqACfz" type="signature">
              Gunnar Andrén (fp)
            </p>
            <p who="i-P9fVT6wJo29FgZWPQLxr6o" type="signature">
              Anna Grönlund Krantz (fp)
            </p>
          </div>
          <p xml:id="i-7WCBzhdequ8TFDpJ3F4181">
            2004/05:Kr325
          </p>
        </div>
      </div>
    </body>
  </text>
</TEI>
