<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00270">
  <teiHeader>
    <fileDesc>
      <titleStmt>
        <title>Erkännande av stater</title>
        <author corresp="i-34FRvyXQKUigF3Qr9AwKJe i-2EZPhWWR7yHztg3zN2aNvh">av Bodil Ceballos och Peter Rådberg (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Erkännande av stater</title>
          <idno type="rdwebb">GX02U270</idno>
          <rs type="number">U270</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U270/text</ref>
          <ref type="dokument_url_html">http://data.riksdagen.se/dokument/GX02U270</ref>
          <ref type="dokumentstatus_url_xml">http://data.riksdagen.se/dokumentstatus/GX02U270</ref>
          <ref type="doc">http://data.riksdagen.se/fil/909A345A-426B-4724-9F8D-38CBC597241C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UzmAeG6y6F539f9bTLE5DH" type="signed"/>
        <correspContext corresp="i-UzmAeG6y6F539f9bTLE5DH">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-FG6vZbe18RcfPGntaJXNDt" type="numbering">
          <date when="2009-10-06"/>
        </correspAction>
        <correspAction xml:id="i-WKhQjdofgQQZBF8u11Nkj8" type="submission">
          <date when="2009-10-02"/>
        </correspAction>
        <correspAction xml:id="i-ArJd1DhsBqQ6T24XLh5aJB" type="transfer">
          <date when="2009-10-02"/>
        </correspAction>
        <correspAction xml:id="i-Mtvq3YNeF89hL3epBrDLee" type="assigned"/>
        <correspContext corresp="i-Mtvq3YNeF89hL3epBrDLee">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-FWPG7ALxuL6YMcX1h88TRF">
            Förslag till riksdagsbeslut
          </head>
          <list style="ol">
            <item xml:id="i-YNHuyyN9GidaV4XFSLcNs5">
              Riksdagen tillkännager för regeringen som sin mening vad som
              anförs i motionen om att utarbeta riktlinjer för hur Sverige ska
              ställa sig då stater utropar sin självständighet.
            </item>
            <item xml:id="i-2Z4a1kk6s6WDwRf8eifJKx">
              Riksdagen tillkännager för regeringen som sin mening vad som
              anförs i motionen om att följa FN:s konvention om medborgerliga
              och politiska rättigheter (ICCPR), ILO-konvention nr 169 om skydd
              för ursprungs- och stamfolkens rättigheter samt Europarådets ramkonvention
              om skydd för nationella minoriteter.
            </item>
            <item xml:id="i-PYRkyUteR8KVQozcBUL6Ai">
              Riksdagen tillkännager för regeringen som sin mening vad som
              anförs i motionen om att arbeta för ökad regional integration.
            </item>
          </list>
        </div>
        <div type="motContent">
          <head xml:id="i-T85Yxt7vx2Wf4k7dGF2qMg" type="h1">
            Inledning
          </head>
          <p xml:id="i-G2G9WMiZGBGZGZEBFGL24Y">
            Miljöpartiet de grönas vision är en värld med färre gränser,
            inte fler, en värld där människor fritt kan röra sig över gränserna,
            en värld där ingen tvingas fly men alla har rätt att förflytta
            sig dit de vill. Vi förespråkar samtidigt folkens rätt till självbestämmande.
            Folkens rätt till självbestämmande kan i praktiken innebära att
            fler gränser skapas eller flyttas och att nya minoritetsgrupper
            bildas. Frågan om en egen stat är den bästa lösningen eller om
            det finns andra och bättre former för självbestämmande för dessa
            grupper är inte en lätt fråga att avgöra.
          </p>
          <p xml:id="i-JTuTHFPMWedgnjiDoGzBhM">
            Då Kosovo utropade sin självständighet var vi snabba att ansluta
            oss till skaran av länder som erkände Kosovos självständighet.
            När Sydossetien gjorde detsamma intog vi en helt annan ståndpunkt.
            Omständigheterna var naturligtvis inte exakt desamma, vilket visar
            att det inte finns en standardlösning. Det måste dock finnas någon
            form av förutsägbarhet och enhetlighet i de sätt Sverige bedömer
            dessa ärenden på.
          </p>
          <p xml:id="i-S1M45inbnaY21p118ishFg">
            När det finns ett definierat territorium kan det tyckas vara
            enkelt att ta steget till självständighet och för andra länder
            att erkänna det nya landet, men när så inte är fallet, när den
            folkgrupp det handlar om lever i flera länder och har större eller
            mindre självbestämmande i förhållande till den stat de lever i,
            är frågan ännu mer komplex. Några exempel är Kurdistan, Katalonien
            och Sápmi.
          </p>
          <p xml:id="i-Uq9xX9MR3e4AYXnCRYKGzk">
            För att bringa klarhet i denna invecklade fråga har Miljöpartiet
            genomfört ett antal seminarier om minoriteter och deras rättigheter.
            Utgångspunkten har varit frågan om drömmen om ett eget land är
            levande och om den är realistisk. En annan utgångspunkt har varit
            hur eventuella nya minoriteters rättigheter tas till vara i ett
            eventuellt nytt land. Diskussionen fördes då Kosovo blev självständigt
            avseende den serbiska enklaven som blev kvar i Kosovo. Det talas
            mindre om hur t.ex. de albansktalande i Vojvodina i Serbien har
            det och hur deras rättigheter tas till vara. I och med separationen
            har de hamnat i en situation där de examina som ungdomar tagit
            på universitetet i Pristina, där de historiskt brukat studera
            på sitt hemspråk, inte godkänns i deras hemland Serbien. Detta
            i kombination med andra diskriminerande metoder gentemot den albanskspråkiga
            minoriteten leder till att ungdomar flyttar och att samhällena
            utarmas alltmer. Det är en form av etnisk rensning på lång sikt.
            Detta är naturligtvis inte bra och Miljöpartiet vill arbeta för
            att inga minoritetsgrupper ska diskrimineras.
          </p>
          <head xml:id="i-3bHMmMjPB9ykjrkQMQdTJy" type="h1">
            En egen stat
          </head>
          <p xml:id="i-EEhn5hZfJn76B3LogweGxe">
            Det är viktigt att utgå från att stat och nation inte är detsamma.
            Gränser har alltid dragits av segraren och folk har splittrats,
            även nationer. Självbestämmande är inte heller synonymt med självständighet.
            Självbestämmande kan uppnås i högre eller mindre grad där den
            självständiga staten är den högsta och den autonoma regionen befinner
            sig i den lägre delen. En stats suveräna rätt till självständighet
            måste hållas isär från dess autonomi att utöva en faktisk självständighet,
            uttrycker statsvetaren Kjell Goldmann m.fl. 1999 i boken Politikens
            internationalisering. Att vara en suverän stat innebär alltså
            inte med nödvändighet att man alltid har full handlingsfrihet
            att utöva sin suveränitet. Hur omvärlden ser ut är av avgörande
            betydelse.
          </p>
          <p xml:id="i-HPnq9cPSiiqMW6xG8TQYWS">
            Även om många splittrade folk drömmer om en egen stat med tydliga
            geografiska gränser, som ett Storkurdistan, så är slutsatsen de
            flesta drar att det inte är realistiskt på kort sikt och de söker
            därför alternativa lösningar med fokus på att erkännas som folk,
            som likvärdiga medborgare, som nation i staten etc. Tillgången
            till det egna språket, den egna kulturen och möjligheter att få
            använda dessa är grundläggande krav liksom att ha samma rättigheter
            som den styrande folkgruppen. Alla försök till assimilering föder
            större motstånd medan ett reellt självbestämmande ger möjligheter
            att delta på samma villkor som den övriga befolkningen utan att
            för den skull behöva förneka den egna kulturen. Rätten till självbestämmande
            och rättvis behandling går att uppnå om viljan finns från båda
            parter, även inom existerande stater.
          </p>
          <p xml:id="i-P6x3YkgcdKJc4XA4SqegMD">
            En viktig aspekt är också att inte alla kurder, katalaner eller
            samer vill exakt detsamma och att det vid självständighet för
            ett folk med ett visst avgränsat territorium alltid kommer att
            finnas nya minoritetsgrupper, dels de som inte var för en självständighet,
            dels andra folkgrupper som en gång tillhörde den styrande gruppen.
            Vi har under årens gång sett en del avskräckande exempel där människor
            nekats medborgarskap, t.ex. i Estland, och där diskrimineringen
            har flyttat från den ena gruppen till den andra. Då Kosovo utropade
            sin självständighet fanns bestämmelser med i syfte att garantera
            den serbiska befolkningens rättigheter och inflytande. Om de är
            tillräckliga återstår att se.
          </p>
          <p xml:id="i-W673gL4ZsqwXpo1pQKPU4U">
            En annan fråga är om alla kurder, katalaner, samer m.fl. folkgrupper
            eftersträvar en gemensam stat eller om de hellre ser en helt egen
            stat, eller en helt annan lösning. Med våra seminarier som grund
            drar vi slutsatsen att uppfattningen är väldigt splittrad när
            det gäller t.ex. Kurdistan. Någon entydig önskan att uppgå i en
            enda stat har inte fram­kommit. Det har historiskt sett förekommit
            en del konflikter också mellan olika delar av Kurdistan. För Kataloniens
            del förekommer ingen strävan att bilda en gemensam stat för alla
            katalanskspråkiga. Den del som tydligast eftersträvat en egen
            stat är spanska Katalonien, dock inte alla katalanskspråkiga delar
            av landet. Samerna kan röra sig förhållandevis fritt över de nordiska
            gränserna, vilket är viktigt för deras kultur. Den enda grupp
            som skulle vara stor nog befolkningsmässigt att bilda ett eget
            land är de ryska samerna.
          </p>
          <head xml:id="i-VxdmYpDa6HNegNLKaGhoMj" type="h1">
            Att erkänna eller inte erkänna en stat
          </head>
          <p xml:id="i-VMhUziGrcNCSCcj3urQWc2">
            När Sverige står inför situationen att erkänna nya stater ska
            vi naturligtvis rätta oss efter de folkrättsliga regler som finns
            men vi ska inte tänja på tolkningen av dem i den riktning vinden
            blåser för tillfället. Ett sätt är naturligtvis att be landet
            i fråga att anordna en folkomröstning eventuellt i FN-regi. Att
            det inte alltid är verkningsfullt är Västsahara ett tydligt exempel
            på, där beslut om en folkomröstning finns sedan många år tillbaka
            men där förutsättningarna för att faktiskt låta västsaharierna
            få rösta om sin egen framtid verkar alltmer avlägsna. Inte minst
            efter den stora inflyttning av marockaner som pågått under lika
            många år. Samma situation ser vi i Tibet och i många andra regioner
            i Kina.
          </p>
          <p xml:id="i-Wpgcp8ayCTj2MvaqXuxdwK">
            För Miljöpartiet är den viktiga frågan hur vi tar reda på det
            berörda folkets verkliga vilja och hur vi garanterar att eventuella
            nya minoritetsgrupper kommer att respekteras och inte diskrimineras
            etc. Det finns därför ett antal frågeställningar, förutom de rent
            folkrättsliga reglerna, som ett erkännande bör vila på. Dessa
            är t.ex.:
          </p>
          <list style="ol">
            <item xml:id="i-Ero3LhaQLwG5xbDoqiAVgW">
              Hur tar vi reda på befolkningens verkliga vilja?
            </item>
            <item xml:id="i-HVAm8t5HMH9Z5cpK5zwKho">
              Vilka får rösta/delta i beslutsfattandet?
            </item>
            <item xml:id="i-S2TAWK7Zz8G5FxVGurYiqo">
              Kommer minoriteter att respekteras?
            </item>
            <item xml:id="i-LeFcJnJqjNNkq6FABSZ7HM">
              Kommer den nya staten ha möjlighet att faktiskt utöva sin suveränitet?
            </item>
            <item xml:id="i-LVQwjxCERMmDiNnLgdaaf8">
              Finns det andra godtagbara, eller bättre, former för att garantera
              folks själv­bestämmande utan att skapa nya gränser?
            </item>
          </list>
          <p xml:id="i-CDyc1uDFUDXrgiUyF828jc">
            För att få tydligare och enhetligare bedömningar av huruvida
            Sverige ska erkänna eller inte erkänna stater bör riktlinjer utarbetas.
          </p>
          <head xml:id="i-6PaaQh1QEvsj2r7fPtaFY7" type="h1">
            Kulturella rättigheter
          </head>
          <p xml:id="i-Hx2sKLpWzHyXXS7RmnNRK4">
            Folk som lever splittrade i olika länder utsätts ofta för många
            former av diskriminering i egenskap av minoriteter i den stat
            de lever i även om de ofta sammantaget är lika många som hela
            länder. Bara i Turkiet lever 20 miljoner kurder, dvs. drygt 2
            gånger Sveriges befolkning. Tillsammans med övriga kurder är de
            nästan dubbelt så många, även om det är oklart exakt hur många.
            Istället för att kunna samarbeta och ha en blomstrande kurdisk
            kultur straffas de i flera länder för att de använder sitt språk,
            firar sina högtider etc. Att studera på det egna språket känns
            självklart för de flesta av oss men är något som en stor del av
            världens folk inte får möjlighet till. Ibland när det finns möjlighet
            att studera på hemspråket reses andra problem. Ovan har jag nämnt
            situationen i Vojvodina där studenterna har möjlighet att studera
            på sitt hemspråk men inte får sina examina godkända eftersom de
            två länderna splittrats.
          </p>
          <p xml:id="i-Med52TgKkWdvSKbkEWiJdt">
            Vi behöver dock inte gå så långt som till Mellanöstern eller
            Balkan för att inse att regional integration över statens gränser
            både ekonomiskt, politiskt och kulturellt är en förutsättning
            för goda relationer mellan stater och mellan folkgrupper. Sverige
            har inte gått i bräschen för att erkänna urfolks och minoriteters
            kulturella rättigheter men det innebär inte att vi inte kan bli
            bättre. I FN:s konvention om medborgerliga och politiska rättigheter
            (ICCPR) finns regler rörande självbestämmande och minoriteters
            rättigheter som vi självklart ska leva upp till och uppmana andra
            att leva efter. Sverige ratificerade år 2000 Europarådets ramkonvention
            om skydd för nationella minoriteter. Denna innehåller bestämmelser
            för hur Sverige ska hantera de minoriteter som lever i landet.
            I artikel 1 i konventionen går det att läsa Skyddet av nationella
            minoriteter och av de rättigheter och friheter som tillkommer
            personer som tillhör dessa minoriteter utgör en integrerad del
            av det internationella skyddet av mänskliga rättigheter och faller
            som sådant inom ramen för internationellt samarbete. Dessa bestämmelser
            bör vi alltså även ha i åtanke då vi bedömer hur andra stater
            eller nationer hanterar sina minoriteter. Andra bestämmelser vi
            bör ha i åtanke, både för att förbättra läget för minoriteter
            i Sverige och i andra delar av världen, är ILO-konvention nr 169
            om skydd för ursprungs- och stamfolkens rättigheter. Utöver detta
            kan vi i våra utrikespolitiska relationer arbeta för en förbättrad
            regional integration mellan länder vi vet delar på en folkgrupp.
          </p>
          <p xml:id="i-H6AJoh1Qb5R45nPmUm3QLq">
            Att erkänna och respektera de olika folkgrupperna i ett land
            och att ge alla människor samma rättigheter leder naturligt till
            färre konflikter. Att främja en större regional integration över
            statens gränser är till gagn för alla parter både om det finns
            ett specifikt folk som bor på båda sidor om gränsen och om det
            inte gör det. En stats gränser får inte tillåtas hindra ett folks
            möjlighet att umgås med sina landsmän i det andra landet. Regeringen
            bör arbeta i alla internationella fora för att främja en större
            regional integration som i större utsträckning också utgår från
            de olika folken, inte bara staterna.
          </p>
        </div>
        <div type="motSignatures">
          <list>
            <item xml:id="i-CKxX1BxTvCGhdvf9CtXBKq" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-FLhJiJLHFUEDdFLQgkAyPh" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
