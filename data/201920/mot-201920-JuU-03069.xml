<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03069">
  <teiHeader>
    <fileDesc>
      <titleStmt>
        <title>En effektiv polis</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3069 av Johan Forssell m.fl. (M)</title>
          <idno type="rdwebb">H7023069</idno>
          <rs type="number">3069</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023069/text</ref>
          <ref type="dokument_url_html">http://data.riksdagen.se/dokument/H7023069</ref>
          <ref type="dokumentstatus_url_xml">http://data.riksdagen.se/dokumentstatus/H7023069</ref>
          <ref type="docx">http://data.riksdagen.se/fil/32A6B89F-D119-4F2F-992F-8F9D4E6ED0F6</ref>
          <ref type="pdf">http://data.riksdagen.se/fil/70F08B79-E3AC-4EB1-86AA-1295CEADDABB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-eVKx567MuQKUnb1qTbn4x" type="signed"/>
        <correspContext corresp="i-eVKx567MuQKUnb1qTbn4x">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-QiRmT5Nhmwp3Y9FLJxFmrf" type="submitted">
          <date when="2019-10-03"/>
          <time when="14:12:20"/>
        </correspAction>
        <correspAction xml:id="i-23hRTxT98zJWr4muzqrbpk" type="reviewed">
          <date when="2019-10-03"/>
          <time when="16:15:58"/>
        </correspAction>
        <correspAction xml:id="i-7w8jYbVwgysHADTbvztuCk" type="referred">
          <date when="2019-10-11"/>
        </correspAction>
        <correspAction xml:id="i-EQ3CkHH2itGGe5tR4JtkCe" type="assigned">
          <date when="2020-07-17"/>
          <time when="10:49:57"/>
        </correspAction>
        <correspContext corresp="i-EQ3CkHH2itGGe5tR4JtkCe">
          <ref type="assignedTo">Justitieutskottet</ref>
        </correspContext>
        <correspAction xml:id="i-5twranPfD8iEUDreVateMv" type="behandlas_i"/>
        <correspContext corresp="i-5twranPfD8iEUDreVateMv">
          <ref type="uppgift">2019/20:UbU9</ref>
          <ref type="ref_dok_id">H701UbU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU9</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3Y95yVbTfH3BKn4jkNMNJW" type="behandlas_i"/>
        <correspContext corresp="i-3Y95yVbTfH3BKn4jkNMNJW">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FYuPaNUEboh7BXuzJg5ak9" type="behandlas_i"/>
        <correspContext corresp="i-FYuPaNUEboh7BXuzJg5ak9">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9pTS5M76nKeriYX3L8GY6L" type="behandlas_i"/>
        <correspContext corresp="i-9pTS5M76nKeriYX3L8GY6L">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EaxXyPMjKNkJ4yEj41xs5K" type="motHeader">
        <div xml:id="i-RvxDpufmrzNKm9ZAxWcaen" type="motTitle">
          Motion till riksdagen 2019/20:3069 av Johan Forssell m.fl. (M)
          En effektiv polis
        </div>
      </div>
      <div xml:id="i-QCJv5gg9FTH1f1hjPpCqiG" type="motBody">
        <div xml:id="i-Cr59uBX4jnQcPDQBvnHppJ" type="motProposal" subtype="förslag">
          <head xml:id="i-NMvYU8gpNcbCGgLGifavUz">
            Förslag till riksdagsbeslut
          </head>
          <list xml:id="i-FCf6yLkNZdyZR24sa6sssy" style="ol">
            <item xml:id="i-9iw4Hd5HLmL4tJVMaLBJaY">
              Riksdagen ställer sig bakom det som anförs i motionen om att
              stärka Polismyndigheten med 10 000 fler polisanställda till 2024
              och tillkännager detta för regeringen.
            </item>
            <item xml:id="i-De4k5feYZc3EJu9GvR3RKL">
              Riksdagen ställer sig bakom det som anförs i motionen om att
              ge Polismyndigheten tydligare direktiv om att den ökning av antalet
              poliser som sker under nästa mandatperiod i första hand ska placeras
              på lokalpolisområdesnivå och tillkännager detta för regeringen.
            </item>
            <item xml:id="i-EjVnf3HP14sD4ccAmLh3HN">
              Riksdagen ställer sig bakom det som anförs i motionen om att
              möjliggöra höjda polislöner och tillkännager detta för regeringen.
            </item>
            <item xml:id="i-9ZceodLVreVmVXmdTk7MNk">
              Riksdagen ställer sig bakom det som anförs i motionen om att
              den som går polisutbildningen ska få sina studielån från utbildningstiden
              avskrivna och tillkännager detta för regeringen.
            </item>
            <item xml:id="i-2KnuH9Kn9NVUFxbwortUgj">
              Riksdagen ställer sig bakom det som anförs i motionen om statliga
              ordningsvakter och tillkännager detta för regeringen.
            </item>
            <item xml:id="i-A3MM4VVS4wJtpG53MEhrHq">
              Riksdagen ställer sig bakom det som anförs i motionen om att
              återrekrytera poliser och att anställa administrativt stöd till
              polisen och tillkännager detta för regeringen.
            </item>
            <item xml:id="i-PiAEcBhaH6wKJn2DkGF6qh">
              Riksdagen ställer sig bakom det som anförs i motionen om polisutbildningen
              och tillkännager detta för regeringen.
            </item>
            <item xml:id="i-PEgt9dCM58XTvCYXRrgJN6">
              Riksdagen ställer sig bakom det som anförs i motionen om att
              polisutbildningen bör ske på fler orter samtidigt som möjligheterna
              till distansutbildning byggs ut och tillkännager detta för regeringen.
            </item>
            <item xml:id="i-84UR7DKw1HigsZUxW6As66">
              Riksdagen ställer sig bakom det som anförs i motionen om att
              genomföra riktade informationsinsatser till särskilda grupper
              och att Rekryteringsmyndigheten bör ges ett tydligt uppdrag att
              arbeta aktivt och uppsökande över hela landet och inte minst i
              olika utanförskapsområden i syfte att locka fler kvalificerade
              personer att söka till polisutbildningen och tillkännager detta
              för regeringen.
            </item>
            <item xml:id="i-4TpoeWj2QiFshE9qAszjtu">
              Riksdagen ställer sig bakom det som anförs i motionen om att
              upprätthålla respekten för polis och rättsväsen med ett starkt
              straffrättsligt skydd och tillkännager detta för regeringen.
            </item>
            <item xml:id="i-EAp2bG3JypjT8dZTL6o7D7">
              Riksdagen ställer sig bakom det som anförs i motionen om att
              polisens verksamhet bör renodlas och tillkännager detta för regeringen.
            </item>
            <item xml:id="i-G8aAp5TUVPpMWjewtvhf5D">
              Riksdagen ställer sig bakom det som anförs i motionen om en mer
              effektiv polis med tydligare mål och tillkännager detta för regeringen.
            </item>
            <item xml:id="i-XKqBcRiNbtE7ovVMAbRh3J">
              Riksdagen ställer sig bakom det som anförs i motionen om att
              se över ett system med deltidspolis och tillkännager detta för
              regeringen.
            </item>
            <item xml:id="i-CKcjX6pxKV5x9rTRXVyLM2">
              Riksdagen ställer sig bakom det som anförs i motionen om att
              säkerställa att polisen har acceptabla svarstider när allmänheten
              söker kontakt, och detta tillkännager riksdagen för regeringen.
            </item>
            <item xml:id="i-X5XMDg8zJnBiLDYLv7Yydd">
              Riksdagen ställer sig bakom det som anförs i motionen om att
              se över polisens samlade trafikövervakande arbete i syfte att
              tillgodose en god och säker trafikmiljö och tillkännager detta
              för regeringen.
            </item>
            <item xml:id="i-Eg7qJppYpiDkPKuYxmoX1h">
              Riksdagen ställer sig bakom det som anförs i motionen om skärpta
              straff för vållande till annans död och tillkännager detta för
              regeringen.
            </item>
            <item xml:id="i-NbTua2ASKm5DVudZBUsFes">
              Riksdagen ställer sig bakom det som anförs i motionen om att
              tillse att polisen har fullgod kompetens att upprätthålla det
              trafikövervakande arbetet i fråga om tung trafik och tillkännager
              detta för regeringen.
            </item>
            <item xml:id="i-TTTp1AGhWrjdmZ3sbHdCXV">
              Riksdagen ställer sig bakom det som anförs i motionen om ordningsvakter
              och tillkännager detta för regeringen.
            </item>
          </list>
        </div>
        <div xml:id="i-5g7TsZGTgQiUXpG6L4rakk" type="motContent">
          <head xml:id="i-5a8g3YjA1BUR8Hv6zjNQAh" type="h1">
            Motivering
          </head>
          <p xml:id="i-2sjBXATZeiP9QDhsZUQim9">
            Det råder polisbrist i Sverige. Antalet poliser har blivit färre
            under den nuvarande regeringen. Polisen upplevs som frånvarande
            i stora delar av landet. Upptäcktsrisken för den som begår brott
            är för låg. Fler brott behöver klaras upp. Det är uppenbart att
            utma­ningarna för svensk polis är stora. Situationen inom Polismyndigheten
            är ansträngd. Många poliser väljer att lämna yrket i förtid. Samtidigt
            fylls inte utbildningsplatserna på polisutbildningen. För att
            nå målet om 10 000 fler polisanställda till 2024 behöver polis­yrket
            bli mer attraktivt. Svensk polis är inte dimensionerad för att
            hantera ett fyrtiotal gängmord och över 300 skjutningar per år
            och samtidigt klara av alla sina andra upp­gifter. Hårt arbetande
            poliser ska däremot inte lastas för den nuvarande situationen.
            Ytterst vilar ansvaret på regering och riksdag att ge polisen,
            och hela rättsväsendet, de resurser och uppdrag som krävs för
            att hantera brottslighetens effekter. På kort sikt vill vi återrekrytera
            pensionerade poliser, rekrytera administrativt stöd till utredningsverk­samheten
            för att avlasta polisen samt använda ordningsvakter för trygghetsskapande
            arbete på gator och torg vilket framgår av vår utgiftsgiftsområdesmotion.
          </p>
          <p xml:id="i-VCD72KjGxwmWGC59yLBg1W">
            Polisbristen märks inte minst i glest befolkade delar av landet.
            Polisen behöver bli mer effektiv och koncentrerad kring kärnuppgifterna
            att ingripa mot, utreda och klara upp brott. Det behövs fler poliser
            och Polismyndigheten behöver tillskjutas betydande resurser. Samtidigt
            behöver även övriga rättsväsendet tillföras resurser för att växa
            i takt med polisen.
          </p>
          <head xml:id="i-7SsaZmWBn7huZ1tgQrthEr" type="h2">
            Fler polisanställda
          </head>
          <p xml:id="i-SEWVycmfcSnjfAHWYjef8B">
            Det behövs fler poliser för att öka upptäcktsrisken och vända
            brottsutvecklingen. Antalet poliser måste bli fler. Svensk polis
            har idag svårt att klara sitt uppdrag. Trots att det behövs fler
            poliser har vi idag färre poliser än när regeringen tillträdde.
            Vid utgången av 2014 fanns 20 051 poliser medan antalet poliser
            vid utgången av 2018 hade sjunkit till 20 041 poliser. Det beror
            bland annat på att alltför många poliser idag lämnar yrket. Sedan
            2014 har antalet poliser som slutat av andra orsaker än pension
            fördubblats. Samtidigt står hundratals platser på polisutbildningen
            tomma. Polisen ska komma när man ringer och utreda de brott som
            anmäls. Polisen ska finnas när människor behöver den. Därför vill
            Moderaterna stärka Polismyndigheten med 10 000 fler polisanställda
            till år 2024. Fler poliser behövs såväl i de större städerna som
            i glest befolkade delar av landet. Moderaternas långsiktiga målsättning
            är att antalet poliser per capita i Sverige ska ligga i nivå med
            genomsnittet i EU.
          </p>
          <p xml:id="i-L4kVtkjBgQsrNJoTwooK73">
            Polismyndigheten behöver få betydande resurser under denna mandatperiod.
            Moderaternas satsningar på svensk polis gör det möjligt både att
            öka antalet poliser för att nå målet om 10 000 fler polisanställda
            till 2024 och att öka attraktiviteten i polisyrket.
          </p>
          <head xml:id="i-92wy5fNBVMQApbtUrgSBGH" type="h2">
            Resurser till den lokala nivån
          </head>
          <p xml:id="i-UUsVqrTJuSEfBgrWjARFUx">
            Idag finns cirka 50 procent av regionernas resurser på lokalpolisområdesnivå.
            För att åstadkomma en mer lokalt förankrad polis med ökad närvaro
            och synlighet i hela landet anser Moderaterna att den ökning av
            antalet poliser som sker under denna mandatperiod i första hand
            ska placeras på lokalpolisområdesnivå. Det kommer innebära fler
            synliga och närvarande poliser både i utanförskapsområdena runt
            våra städer och på landsbygden.
          </p>
          <head xml:id="i-9HzDwXTBXKmu4VqZtcqpkY" type="h2">
            Högre löner för svensk polis
          </head>
          <p xml:id="i-Rv8A1wng76FDKv1RKhnRQy">
            För att göra polisyrket mer attraktivt behöver polisernas löner
            bli högre. Många poliser vittnar om lönen som det enskilt största
            skälet till de många polisavgångarna. Trenden att erfarna poliser
            slutar i förtid måste brytas. För att dessutom möjliggöra en kraftig
            ökning av antalet poliser krävs betydande insatser. Moderaterna
            vill därför tillföra resurser som skulle möjliggöra en höjning
            av polisernas löner med i snitt 3 000 kronor i månaden. I den
            budget som röstades igenom för 2019 tog vi första steget mot denna
            höjning genom att öronmärka 360 miljoner kronor för höjda polislöner.
            Enligt Polis­myndigheten motsvarar de 360 miljoner kronorna (inklusive
            sociala avgifter) cirka 3 procentenheter, det vill säga drygt
            hälften, av 2019 års löneökningsutrymme om totalt 5,7 procent.
            Detta visar tydligt vilken inverkan den riktade lönesatsningen
            har för Sveriges poliser, och kommer fortsatt vara en central
            del i arbetet mot att stärka attraktiviteten i polisyrket.
          </p>
          <head xml:id="i-YaapPbjcibZNauiu6QGkRB" type="h2">
            Betald polisutbildning
          </head>
          <p xml:id="i-AbPh3DSeToCJZZcHovKnkF">
            Ett mycket stort antal poliser kommer att behöva utbildas under
            kommande år, men att enbart utöka antalet utbildningsplatser räcker
            inte. Moderaterna vill mot denna bak­grund att den som går polisutbildningen
            ska få sina studielån från utbildningstiden avskrivna. Därigenom
            blir utbildningen betalad av staten. Satsningen innebär att det
            blir mer lönsamt att utbilda sig till och arbeta som polis.
          </p>
          <p xml:id="i-DA2n2dSVsiNVpb7qj6jHER">
            Under de första fem åren som polis skrivs en femtedel av studielånet
            av varje år. Efter fem år är hela lånet avskrivet. Väljer man
            att sluta under de fem åren behöver man inte betala tillbaka de
            redan avskriva delarna av lånet. Den här utformningen ger incitament
            både att utbilda sig till och att arbeta som polis.
          </p>
          <head xml:id="i-KichSEuDWVJhZs8oN3mFJd" type="h2">
            Statliga ordningsvakter
          </head>
          <p xml:id="i-D31XK3AoTf1BTcTcT1rMaM">
            Redan idag avlastas polisen av ordningsvakter som hjälper till
            att upprätthålla säkerhet och allmän ordning på utvalda platser.
            Moderaterna är fast övertygade om att det i huvudsak är poliser
            som ska ha till uppgift att upprätthålla ordningen i samhället
            samt förebygga och utreda brott. Men fram till dess polisen nått
            sin fulla kapacitet bör istället ordningsvakter användas för att
            bidra mer än idag till polisens arbete.
          </p>
          <p xml:id="i-926UQ2JEPjBn7DSjJ3cNRb">
            Moderaterna vill därför göra det möjligt för Polismyndigheten
            att anställa eller anlita ordningsvakter för att omedelbart och
            fram till dess polisen är fullt återuppbyggd börja använda sig
            av ordningsvakter för vissa uppgifter som poliser i nuläget utför.
          </p>
          <head xml:id="i-HLeXAeRzXFfen1YuVr83W2" type="h2">
            Återrekrytering av poliser och administrativt stöd
          </head>
          <p xml:id="i-EYFuXMLcjHyEW3c8qboKZV">
            Moderaterna vill möjliggöra att Polismyndigheten ska kunna återanställa
            pensionerade poliser och poliser som lämnat yrket. Detta ska ske
            genom konkurrenskraftiga löner och villkor anpassade för den enskilde
            polisen. De poliser som på detta sätt återanställs kommer att
            kunna bidra med sin erfarenhet och samtidigt avlasta sina kollegor
            redan från första dagen.
          </p>
          <p xml:id="i-3Ldth48QpWYx1ymaf9tvLc">
            Moderaterna vill också möjliggöra för polisen att rekrytera administrativt
            stöd till utredningsverksamheten för att bistå poliser med enklare
            men tidskrävande sysslor, såsom förhörsutskrifter. Detta skulle
            innebära att polisiära resurser som annars hade gått åt till dessa
            sysslor kan frigöras.
          </p>
          <head xml:id="i-UuhT6fo8WWCZqXbqzsomjg" type="h2">
            Reformerad polisutbildning och fler vägar till polisyrket
          </head>
          <p xml:id="i-BhgfFZ41t4YVLeHRbQ91zw">
            Polismyndigheten är en grundläggande samhällsfunktion som måste
            fungera långsiktigt. Polisyrket är lika varierande som uppdraget.
            Polisutbildningen behöver därför anpassas för att bättre svara
            mot de behov som finns. Polisutbildningen ska vara utformad för
            att på ett ändamålsenligt sätt utbilda poliser till att kunna
            utföra ett gott polisarbete. Dagens utbildning är i stora delar
            bra, men utbildningen kan ytterligare förbättras, dels genom bättre
            möjligheter att utbilda sig på distans, dels genom mer befogenheter
            direkt i utbildningen. Det har bland annat framförts att nyutbildade
            poliser kräver omfattande vidareutbildning för att klara det vardagliga
            polisarbetet. Dessa uppgifter bör i större omfattning kunna hanteras
            under utbildningstiden. Dessa frågor om polisutbildningens utformning
            skulle kunna övervägas inom ramen för en parlamentarisk utredning.
          </p>
          <p xml:id="i-AcN8BZwGq8evprbX91c1Yc">
            Polisen behöver anställda med arbetslivserfarenhet från andra
            områden, t.ex. it-specialister, psykologer, beteendevetare och
            ekonomer. Polisens efterfrågan på särskild erfarenhet och kompetens
            kommer sannolikt öka i takt med att uppgifterna blir allt mer
            komplexa. Även personer som rekryteras utifrån bör på sikt kunna
            bli poliser, med de befogenheter som tillkommer en polis. Det
            bör därför skapas tydligare möjligheter att få en anpassad polisutbildning
            för de personer som har börjat arbeta hos polisen och som har
            särskild kompetens och/eller arbetslivserfarenhet från andra områden.
            Enligt vår mening är det därför önskvärt att även de personer
            som rekryteras utifrån på sikt ska bli poliser och ha alla de
            befogenheter som tillkommer en polis.
          </p>
          <head xml:id="i-YY5VVPrpxJGLinxZbzzd4C" type="h2">
            Utbildning på fler orter och riktad information
          </head>
          <p xml:id="i-NTkhg3K4tLoGg9HuoYynNV">
            Moderaterna vill att polisutbildningen ska finnas i ännu flera
            delar av landet i för­hållande till vad regeringen har aviserat
            genom att uppdragsutbildning ges vid fler högskolor än idag samtidigt
            som möjligheterna till distansutbildning byggs ut. Vi vill göra
            en riktad informationsinsats bland annat i de utsatta områdena
            för att få fler sökande till polisutbildningen. Rekryteringen
            bör dessutom ske mer aktivt över hela landet och med ett tydligt
            uppsökande syfte för att förmå fler att söka polisutbildningen.
          </p>
          <p xml:id="i-J7t2kqDHzhLjDnxM3xQQ4x">
            Polisutbildning bedrivs sedan januari 2019 på fem platser i Sverige
            som uppdrags­utbildning vid högskolorna i Södertörn, Umeå, Växjö,
            Borås och Malmö. Det finns vidare en möjlighet att läsa till polis
            på distans. Det är positivt att nya utbildningsplatser nyligen
            öppnat upp, men givet det stora behovet av fler poliser finns
            skäl att överväga öppnandet av utbildningar på ytterligare fler
            orter, samtidigt som möjligheterna till distansutbildning byggs
            ut.
          </p>
          <p xml:id="i-Y4fQ8wfbEFJc34RVMzvg5S">
            Att ha möjlighet att utbilda sig till polis i flera delar av
            landet kommer leda till att fler personer söker utbildningen.
            Dessutom finns regionalpolitiska skäl att lägga fram ett sådant
            förslag. Den typ av uppdragsutbildning som polisutbildningen numera
            utgör är relativt enkel att bedriva på fler orter. Givet det stora
            behovet av fler poliser vill vi se över om utbildningen skulle
            kunna ske på fler orter samtidigt som möjligheterna till distansutbildning
            byggs ut.
          </p>
          <head xml:id="i-Qnqnq39qE2DQ1U9QpCfK6P" type="h2">
            Respekten för polis och rättsväsende
          </head>
          <p xml:id="i-Eei5QH22gQhT8tuBJa3xGj">
            För många poliser är det tyvärr vardag att utsättas för hot,
            trakasserier och våld. Detsamma gäller även annan blåljuspersonal
            och andra anställda i rättsväsendet. Angrepp mot polis och annan
            blåljuspersonal utgör angrepp mot vår rättsordning. Detta måste
            på ett tydligare sätt speglas i vår lagstiftning med strängare
            straff för våld och hot mot blåljuspersonal. Det är nödvändigt
            att straffen för våld mot tjänsteman skärps så att straffskalan
            börjar på sex månaders fängelse. Kränkningsersättning ska även
            utgå i fler fall än idag när poliser är brottsoffer. Regeringen
            har lämnat förslag till riksdagen om ett bättre straffrättsligt
            skydd för blåljuspersonal men inte föreslagit skärpta straff i
            denna del. Sådana förändringar är dock angelägna och kan inte
            tillåtas dra ut på tiden.
          </p>
          <head xml:id="i-6LnN4PtsdY4WWiREhYp6T4" type="h2">
            Renodla polisens uppgifter
          </head>
          <p xml:id="i-ADU8gWZDy8umqVwYn4sTg6">
            I dag har polisen ett för brett ansvarsområde vilket försvårar
            för myndigheten att fokusera på sina kärnuppgifter. Polisen bedriver
            i dag en betydande ärendehantering av så kallade polismyndighetsärenden.
            Det bidrar till att polisen har ett omfattande uppdrag som rör
            annat än det som brukar definieras som kärnverksamheten, det vill
            säga att förebygga, ingripa mot och utreda brott. Problemet är
            att polisen idag utför ett stort antal andra uppgifter som inte
            har med kärnverksamheten att göra. Det breda uppdraget leder till
            ett fokus- eller koncentrationsproblem oavsett resurstillskott.
          </p>
          <p xml:id="i-CTBwvdTUNRVua2cTAE8wnb">
            En sådan uppgift som tar mycket tid i anspråk för poliser i ingripandeverksamheten
            är transporter av frihetsberövade. Våren 2017 beslutades att Kriminalvården
            skulle ta över ansvaret för en stor del av transporterna av frihetsberövade.
            Trots det får polisen dock fortfarande hantera transportärenden.
            Nyligen lämnade dessutom regeringen ett utkast på lagrådsremiss
            som innebär att polisen återigen ska ta en större del av ansvaret,
            något som kritiserats i Polismyndighetens remissvar. Detta är
            mycket bekymmersamt givet det faktum att vi har en situation där
            polisen är väldigt ansträngd redan nu med mycket stora problem
            med gängkriminalitet och skjutningar. Att då ålägga polisen att
            vara transportverksamhet kommer att ta både tid och kraft från
            det viktiga polisiära arbetet. Transporter av frihetsberövade
            bör som huvudregel inte utföras av polisen. Det finns därutöver
            en stor potential att ytterligare renodla polisverksamheten. Till
            exempel skulle hittegods och pass eventuellt kunna hanteras av
            någon annan än polisen. Det finns dessutom ett behov av att se
            över omhändertagandet av berusade personer. Polisens mångfasetterade
            uppdrag hämmar ett nödvändigt fokus på kärnverksamheten.
          </p>
          <p xml:id="i-EHJxyaPfTkgZp9rLi9ydRg">
            Riksdagen har vid ett flertal tillfällen tillkännagivit för regeringen
            att aktivt arbeta för att renodla polisens verksamhet. Givet den
            händelseutveckling vi ser idag är det högst angeläget att regeringen
            omgående återkommer till riksdagen med förslag på hur polisens
            verksamhet ytterligare ska renodlas.
          </p>
          <head xml:id="i-TGLH8oNgAZzJ5Cqn6mqjZ9" type="h2">
            Tydligare mål för polisen och resultatuppföljning
          </head>
          <p xml:id="i-HKVSME98WyKixqVUjjGsjs">
            När få brott klaras upp och upptäcktsrisken är låg riskerar brottsligheten
            att öka och få fäste på allt fler platser. För att säkerställa
            kvaliteten i polisens utredningar och att fler brott blir utredda
            krävs bland annat att Polismyndigheten har tydliga och mätbara
            mål för sin verksamhet och att målen följs upp. Den diskussion
            som tidigare funnits om så kallad pinnjakt inom polisen får inte
            vara en ursäkt för att undvika ett målmedvetet och planerat arbete.
          </p>
          <head xml:id="i-8t5Git3myyKz7EQ6sLCytR" type="h2">
            Möjlighet till deltidstjänstgöring som polis
          </head>
          <p xml:id="i-4monkzmqBTVUsNjkZU635K">
            Vid vissa tillfällen finns det särskilda behov av fler poliser
            i tjänst. Vi anser därför att man bör öka möjligheten att införa
            deltidsanställd polis. Det kan till exempel handla om poliser
            som vill kombinera en annan anställning med att vara deltidspolis.
            Här bör räddningstjänsten kunna tjäna som förebild. Det största
            antalet anställda inom rädd­ningstjänsten i Sverige utgörs av
            personer som har en deltidsanställning. Det är fråga om personer
            som är fullt utbildade brandmän men som har ett annat yrke vid
            sidan av brandmannayrket. Dessa deltidsbrandmän tjänstgör när
            det föreligger behov av räddningstjänstinsatser.
          </p>
          <p xml:id="i-SmZh19Wcf9DrrTMQkDq6H3">
            På motsvarande sätt skulle fullt utbildade deltidspoliser – som
            tjänstgör som poliser vid behov – kunna fylla en viktig funktion.
            En ordning med deltidspoliser skulle kunna skapa förutsättningar
            att snabbt få tillgång till utbildad polis vid akuta behov. Fler
            deltidspoliser skulle också kunna vara ett sätt att se till att
            lands- och glesbygd kan få tillgång till fler poliser. Även om
            vissa orter har en jämförelsevis låg brottslighet så måste det
            kunna finnas tillgång till polis de gånger någonting allvarligt
            inträffar och brott faktiskt begås.
          </p>
          <head xml:id="i-LUeaJjzzUcnLc33okJ8Sps" type="h2">
            Svarstider hos Polismyndigheten
          </head>
          <p xml:id="i-Ed7BfooWXHiLduHTqoGp5r">
            Det måste vara enkelt att komma i kontakt med polisen, oavsett
            var i landet man bor och på vilket sätt man väljer att kontakta
            polisen. Polisen måste vara tillgänglig. Människor förväntar sig
            modern kommunikation och rimliga svarstider. Alltför ofta går
            det lång tid innan allmänheten får ett svar när man kontaktar
            polisen. Åtgärder behöver vidtas för att säkerställa att det går
            att nå Polismyndigheten inom rimlig tid även vid icke akuta ärenden.
          </p>
          <head xml:id="i-VicniJfarnxgCSiMevZDnM" type="h2">
            Polisens samlade trafikövervakande arbete
          </head>
          <p xml:id="i-8PxDYciCCafM2X17pSVsPv">
            En god och säker trafikmiljö kräver inte bara ett bra vägnät.
            Det kräver också en bra efterlevnad av trafikregler. Alltför många
            utsätter idag sina medtrafikanter för livsfara eftersom man har
            valt att köra påverkade av alkohol eller andra droger. Det är
            en brottslighet som i huvudsak bara kan begränsas med regelbundna
            kontroller och en synlig polis på våra vägar. Kameror kan bidra
            med att beivra fortkörningar men inte rattfylleri. Många gånger
            upptäcks även annan typ av brottslighet vid polisens stick­provskontroller.
            Det trafikövervakande arbetet har minskat de sista åren. Därför
            bör det göras en översyn av polisens samlade trafikövervakande
            arbete. I detta arbete bör ingå en studie av hur detta arbete
            genomförs i andra jämförbara länder.
          </p>
          <p xml:id="i-WEy3jF16Nbxe4cjFfAb28m">
            Kontrollen av den tunga lastbilstrafiken kräver en särskild yrkeskompetens.
            Bristande underhåll och undermåligt material i tunga fordon, ibland
            kombinerat med för långa körtider, innebär en stor fara på våra
            vägar. Alliansregeringen tog fram ett förändrat regelverk för
            att kunna förhindra att tung trafik skulle kunna fortsätta färdas
            när brister uppdagas. Kontrollen av dessa fordon kräver dock välutbildade
            trafikin­spektörer. Många av de som har detta arbete går snart
            i pension och har inte ersatts i nödvändig omfattning. Polisen
            måste tillse att denna kompetens upprätthålls.
          </p>
          <head xml:id="i-Wdb5LmFJdQN1C4Rj64paaw" type="h2">
            Vållande till annans död
          </head>
          <p xml:id="i-T7ut5Pex1CmnjSN4HJHd9t">
            Att uppsåtligt beröva någon annan livet är ett av de allvarligaste
            brotten i svensk straffrätt. Riksdagen fattar under hösten 2019
            beslut om skärpta straff för mord där inriktningen är att en majoritet
            av morden ska föranleda lagens strängaste straff livstids fängelse.
            Den som däremot av oaktsamhet orsakar någon annans död döms idag
            för vållande till annans död till fängelse i högst två år. Ringa
            brott leder istället till böter och grovt brott till fängelse
            i lägst ett och högst sex år. Minimistraffet för grovt vållande
            till annans död höjdes 2010 från sex månader till ett års fängelse.
            Straffen har däremot inte skärpts sedan dess. Det finns en betydande
            diskrepans mellan straffen för uppsåtligt och oaktsamt orsakande
            av någon annans död som är problematisk. Denna är delvis motiverad
            bland annat mot bakgrund av att vållandebrotten i regel är mindre
            allvarliga än våldsbrotten trots att de innebär samma effekter.
            Det går dock inte att komma ifrån att vållande till annans död
            är ett mycket allvarligt brott. Vissa fall av vållande till annans
            död, exempelvis dödsolyckor orsakade av berusade bilförare, är
            extra allvarliga och bör därför få särskilt kännbara straff.
          </p>
          <p xml:id="i-UdBmt5evQKwrNy9ukLxebe">
            Allvarliga våldsbrott måste mot bakgrund av samhällsutvecklingen
            idag ses som betydligt allvarligare än tidigare vilket innebär
            att straffen för vållande till annans död på nytt bör ses över.
            Inriktningen bör vara att minimistraffet för brott av normalgraden
            höjs till sex månaders fängelse och att minimistraffet för grovt
            brott höjs till två års fängelse. Även maxstraffen bör skärpas
            på motsvarande sätt. Det bör även övervägas om den särskilda straffskalan
            för ringa brott bör utgå.
          </p>
          <head xml:id="i-97K3staPupNBvr3VJjw2mr" type="h2">
            Använd ordningsvakter i större utsträckning
          </head>
          <p xml:id="i-74yQKkWcYVmYe3Y9A5bvvz">
            Moderaterna är fast övertygade om att det i huvudsak är poliser
            som ska ha till uppgift att upprätthålla ordningen i samhället
            samt förebygga och utreda brott. Samhället kan dock inte fortsätta
            blunda för de säkerhets- och trygghetsproblem dagens polisbrist
            för med sig. Innan polisen är fullt återuppbyggd finns anledning
            att omedelbart börja använda sig av ordningsvakter för vissa uppgifter
            som poliser i nuläget utför. Det kan handla om trygghetsfrämjande
            arbete ute på gator och torg, för att störa kriminell aktivitet,
            men också tidskrävande sysslor, såsom transporter av frihetsberövade
            och omhändertagande av berusade personer. För att detta ska bli
            möjligt måste regelförändringar genomföras skyndsamt.
          </p>
          <head xml:id="i-3GGivpN49MWYYeLZNQ3KMV" type="h2">
            Ordningsvakters möjlighet att arbeta i större områden och bättre
            utbildning
          </head>
          <p xml:id="i-JitfLCyCLQQCMy3oZNzatj">
            Moderaterna vill göra en översyn av lagen om ordningsvakter (LOV).
            Översynen ska skapa en tydlig möjlighet att ge ordningsvakter
            ett generellt förordnande att medverka till att upprätthålla allmän
            ordning inom ett större geografiskt område eller en hel kommun.
          </p>
          <p xml:id="i-2aT3uTEcaH2qWtfQNYqqHg">
            Syftet med lagändringen är att möjliggöra för kommuner att använda
            sig av ordningsvakter för att täcka upp för polisen i fråga om
            enklare uppgifter för att trygga ordningen inom kommunens område,
            i synnerhet patrullering på offentliga platser. I dag är det inte
            möjligt enligt LOV att förordna ordningsvakter för generella uppgifter
            inom större geografiska områden; det krävs antingen att det rör
            sig om en specifik verksamhet eller att uppgiften är begränsad
            till en viss plats. I vissa kommuner förekommer det mer allmänt
            hållna förordnanden medan andra kommuner, till exempel Stockholm,
            nekats sådana förordnanden. En lagändring är därför nödvändig.
            Polismyndigheten har efterfrågat en sådan lagändring och regeringen
            har aviserat att lagen ska ses över, men ännu har ingen utredning
            tillsatts.
          </p>
          <p xml:id="i-QVmyoT7DWEmRGSrV6YKLxL">
            Utredningen bör även se över ordningsvakternas utbildning och
            befogenheter och när de ska kunna användas.
          </p>
        </div>
        <div xml:id="i-QY3XRBw6XzGTmEV5RTEfas" type="motSignatures">
          <list xml:id="i-3kT7MN31Ue8135KZNEvHb2">
            <item xml:id="i-9WdoVSQoQ4Sn6ydPC9Rehw" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-MPWWe1uBC4onRpr5XBGPxx" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-XTi96S4qRVGK4j9oNSh7Qr" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-DRYpetMVVqkcuN6ic7KPr4" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-CUzu3KSrNnd7niatgPvF8K" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
