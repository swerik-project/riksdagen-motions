<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00212">
  <teiHeader>
    <fileDesc>
      <titleStmt>
        <title>Skydd i folkbokföringen</title>
        <author corresp="i-3hmS3YtKuXCDu8pntcLAdc">av Hans Hoff (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd i folkbokföringen</title>
          <idno type="rdwebb">GV02Sk212</idno>
          <rs type="number">Sk212</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk212/text</ref>
          <ref type="dokument_url_html">http://data.riksdagen.se/dokument/GV02Sk212</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk212</ref>
          <ref type="doc">http://data.riksdagen.se/fil/AB212981-4B07-4603-A5A9-60AC0AF19FCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cz9oZjVBui45WZKvHvhM1Z" type="signed"/>
        <correspContext corresp="i-Cz9oZjVBui45WZKvHvhM1Z">
          <note type="signatory" corresp="i-3hmS3YtKuXCDu8pntcLAdc"/>
        </correspContext>
        <correspAction type="referral" xml:id="i-9Tz8LCZM32RRFXEbkRkEaF">
          <date when="2007-10-16"/>
        </correspAction>
        <correspAction type="dismissal" xml:id="i-5aLTqpGuewKQYU8bnH6tTv">
          <date when="2007-10-16"/>
        </correspAction>
        <correspAction type="numbering" xml:id="i-NTEa56ihL8dikxXrWyS7fo">
          <date when="2007-10-02"/>
        </correspAction>
        <correspAction type="submission" xml:id="i-YXNvBwQfXL8RLSbKSKLiCr">
          <date when="2007-09-26"/>
        </correspAction>
        <correspAction type="transfer" xml:id="i-TMSz6cb2B8Gk6UBMZasPya">
          <date when="2007-09-20"/>
        </correspAction>
        <correspAction type="assigned" xml:id="i-Qzg2bZ371a6FU8SWEZEUR3"/>
        <correspContext corresp="i-Qzg2bZ371a6FU8SWEZEUR3">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VdyzSwsHAFWnnW6xdNb36d">
            Förslag till riksdagsbeslut
          </head>
          <p xml:id="i-AjpXgLkGVxvyDgrE33opMd">
            Riksdagen tillkännager för regeringen som sin mening vad som
            anförs i motionen om vikten av att personer med skyddad identitet
            garanteras ett fullgott skydd.
          </p>
        </div>
        <div type="motContent">
          <head type="h1" xml:id="i-8tJnBgLg7z9tcxUiaBxcDu">
            Motivering
          </head>
          <p xml:id="i-5g7erbkLQ58jL61Zj8XEJ5">
            Offentlighets- och sekretesskommitténs förslag har lagts till
            grund för nya sekretessbestämmelser som gäller sedan den 1 oktober
            2006. De uppgifter som skyddas med stöd av de nya bestämmelserna
            är uppgifter om adress, telefonnummer och andra jämförbara uppgifter
            hänförliga till enskilda personer som är utsatta för personförföljelse
            samt motsvarande uppgifter hänförliga till deras närstående om
            det av särskild anledning kan antas att den enskilde eller någon
            honom eller henne närstående kan komma att utsättas för våld eller
            annat allvarligt men om uppgiften röjs. Sekretessen har företräde
            framför meddelarfriheten, och detta gäller även den tystnadsplikt
            som följer av bestämmelsen om folkbokföringssekretess och bestämmelsen
            om sekretess för uppgifter om enskildas personliga förhållanden
            i ärenden om fingerade personuppgifter (prop. 2005/06:161, bet.
            2005/06:KU35).
          </p>
          <p xml:id="i-WMsd6AhwLrdGK4e42ACVrN">
            När det gäller skyddet för vittnen har riksdagen under år 2006
            infört en ny bestämmelse i polislagen som innebär att särskilt
            personsäkerhetsarbete får bedrivas beträffande vittnen och andra
            hotade personer och att föreskrifter om sådant säkerhetsarbete
            får meddelas av regeringen. Särskilt personsäkerhetsarbete avses
            bedrivas av bl.a. polisen för att skydda i första hand personer
            som lämnar uppgifter i samband med utredningar om allvarlig brottslighet.
            Inom ramen för detta arbete är tanken att staten ska kunna betala
            ut ersättning till den som omfattas av säkerhetsåtgärder. Sekretess
            gäller för uppgifter som hänför sig till verksamhet som avser
            särskilt personsäkerhetsarbete och för uppgifter om enskilds personliga
            förhållanden hänförliga till sådan verksamhet. Även i detta fall
            har den tystnadsplikt som följer av sekretessbestämmelserna givits
            företräde framför meddelarfriheten. De nya reglerna trädde i kraft
            den 1 juli 2006 (prop. 2005/06:138, bet. 2005/06:JuU36).
          </p>
          <p xml:id="i-Rj3b95DkFzt1qMDUSPnVss">
            Skatteverket tillsammans med bl.a. Datainspektionen, Rikspolisstyrelsen
            och Riksförsäkringsverket har utformat en vägledning för säkrare
            hantering av sekretessmarkerade personuppgifter i den offentliga
            förvaltningen. Syftet är att skapa enhetliga rutiner för att underlätta
            hanteringen och minska risken för att sekretessmarkerade personuppgifter
            oavsiktligt lämnas ut.
          </p>
          <p xml:id="i-BN3DpAxKLuyjJzNcoTNNyA">
            Allt det här är bra åtgärder i rätt riktning. Men det räcker
            inte. I Sverige tvingas varje år flera tusen kvinnor fly sina
            hem. De flyr efter år av misshandel, våldtäkt och hot. Många flyr
            med sina barn. Behovet av skydd för dessa kvinnor och deras barn
            är stort, särskilt då de ofta förföljs och hotas till livet av
            sin före detta partner.
          </p>
          <p xml:id="i-AmsBvFsYQmVJJn91rdMVpy">
            Av de uppemot 10 000 personer som idag lever med skyddad identitet
            finns också vittnen vars skydd är av absolut nödvändighet för
            att rättssamhället ska kunna fungera på ett tillfredsställande
            sätt.
          </p>
          <p xml:id="i-7XmottXLi5PPVfBsKi8ntz">
            Det man i vardagligt tal talar om som skyddad identitet innebär
            en spärrmarkering i folkbokföringsregistret och är en av skattemyndighetens
            skyddsåtgärder. En spärrmarkering innebär att personuppgifterna
            spärras och endast lämnas ut av skattemyndigheten efter särskild
            prövning. Eftersom uppgifterna i folkbokföringen normalt är offentliga
            är det enda sättet att skydda sig mot en förföljare. Dock har
            det förekommit att spärrade personuppgifter lämnats ut till hustrumisshandlare
            och vittnens hemliga bostadsadress har röjts. Det borde inte vara
            möjligt men har trots allt skett. Socialstyrelsen tillstår att
            risken är stor att skyddade uppgifter av misstag läcker ut till
            följd av undermåliga rutiner och undermålig kunskap hos flera
            myndigheter.
          </p>
          <p xml:id="i-FhhgSD4XU8zrmGynvp9S1a">
            Andra skyddsåtgärder är kvarskrivning och fingerade personuppgifter.
            Skyddsåtgärden kvarskrivning innebär att man står skriven på annan
            ort än bostadsorten. Det innebär dock problem för den enskilde
            med hänsyn till olika typer av samhällsservice, såsom tillgång
            till sjukvård, barnomsorg, skolgång och bostadsbidrag. Därför
            är antalet kvarskrivningar förhållandevis litet.
          </p>
          <p xml:id="i-MzXAnkEuYNVm2FJ1ebV14R">
            Fingerade personuppgifter är den starkaste formen av skydd, och
            den innebär identitetsbyte med fingerade personuppgifter i folkbokföringen
            och hos olika myndigheter. Att få fingerade personuppgifter är
            dock tämligen svårt.
          </p>
          <p xml:id="i-4PfYB1r7gVYwYBbMw2WPPF">
            Så trots goda intentioner från oss lagstiftare de senaste åren
            är förhållandena kring skyddad identitet inte tillräckliga, och
            i förlängningen hotar detta att urholka förtroendet för rättssamhället.
            Redan steget att ansöka om någon av de åtgärder som ger ett visst
            skydd mot trakasserier, hot och våld innebär ett stort ingrepp
            i den personliga friheten. Till och med något så odramatiskt som
            att gå med i en bokklubb innebär för den förföljda med skyddad
            identitet att risken att hittas ökar. Dessutom försvåras kontakten
            med myndigheterna då endast ett fåtal tjänstemän har tillgång
            till personuppgifterna. Samtidigt är det oerhört viktigt att utsatta
            kvinnor och vittnen kan skyddas. De exempel som finns på att skyddade
            uppgifter lämnats ut visar på nödvändigheten av att ytterligare
            åtgärder vidtas för att garantera dessa personers säkerhet.
          </p>
        </div>
        <div type="motSignatures">
          <list>
            <item xml:id="i-AA3bz6ERc8y7HuE9sLp8bE" who="i-3hmS3YtKuXCDu8pntcLAdc">
              Hans Hoff (s)
            </item>
          </list>
        </div>
      </div>
    </body>
  </text>
</TEI>
