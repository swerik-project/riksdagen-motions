<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00891">
  <teiHeader>
    <fileDesc>
      <titleStmt>
        <title>En kampanj mot narkotikabruket, m.m.</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En kampanj mot narkotikabruket, m.m.</title>
          <idno type="rdwebb">G702891</idno>
          <rs type="number">891</rs>
          <ref type="dokument_url_text">http://data.riksdagen.se/dokument/G702891/text</ref>
          <ref type="dokument_url_html">http://data.riksdagen.se/dokument/G702891</ref>
          <ref type="dokumentstatus_url_xml">http://data.riksdagen.se/dokumentstatus/G702891</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QeV2xGTTCCsgnADR37PS3c" type="signed"/>
        <correspContext corresp="i-QeV2xGTTCCsgnADR37PS3c">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__891/mot_198384__891-001.pdf"/>
      <fw xml:id="i-5TFxwkR1NxZ6W89Qt3cPR3">
        Mot. 1983/84:891 2
      </fw>
      <div xml:id="i-A3Jh1hV1L4cBwusM4xSMFA" type="motHeader">
        <div xml:id="i-YRCi6sDkPtKEXa2CztpY16" type="motTitle"/>
        <div xml:id="i-9wnzFx2gSvDy4rsqHkY6ev" type="motSubmissionInfo"/>
      </div>
      <div xml:id="i-8DMjsPfguncViY7aYQRsp8" type="motBody">
        <div xml:id="i-Qc8DzRGopVG9mcpZsUzCLW">
          <p xml:id="i-BRAjg8NjJqD9XTYK2aFjX7">
            Mot. 1983/84
          </p>
          <p xml:id="i-4PKYxcHSBS6TfnLmTYTVsJ">
            891-895 Motion
          </p>
          <p xml:id="i-LfQ2WErfc5JDRne3AWCQu2">
            1983/84:891
          </p>
          <p xml:id="i-66KsvULteeCuYwku9pG6iA">
            Jan-Erik Wikström m. fl. En kampanj mot narkotikabruket, m. m.
          </p>
          <p xml:id="i-S8GbpyCTHYWRUVyr8yF6eQ">
            I november 1982 tillkallade regeringen en kommission med uppdrag
            att lämna förslag om åtgärder i kampen mot narkotika. Därmed fullföljdes
            den tidigare regeringens aktiva politik på detta område. Narkotikakommissionen
            har under 1983 lagt fram skilda förslag som berört bl.a. polisens,
            kriminalvårdens, skolans och socialtjänstens ansvarsområde, och
            sammanlagt har 15 milj. kr. anvisats för att genomföra kommissionens
            förslag. Narkotikakommissionen beräknas avsluta sitt arbete inom
            kort och avser då att komma med ett slutbetänkande. Regeringen
            har därefter aviserat att den avser att under hösten 1984 lägga
            fram ett samlat program för insatserna mot narkotika. Vi anser
            emellertid att vissa betydelsefulla insatser måste beslutas redan
            nu utan onödiga dröjsmål. Narkotikan är ett allvarligt hot mot
            hela vårt samhälle. Den påskyndar social utslagning. Mest utsatta
            är våra ungdomar. Samhällets satsningar på sociala reformer och
            arbetsmarknadspolitiska åtgärder riskerar bli utan effekt för
            de mest utsatta om inte narkotikaproblemen bemästras. Narkotikan
            skapar en omfattande och allvarlig brottslighet. Den organiserade
            brottslighet som distribuerar narkotikan har internationella förgreningar
            eller internationellt toppstyre. Narkotikahandeln omsätter stora
            summor pengar. Vinsterna är höga. Det är orsaken till att många
            lockas till den illegala handeln, framför allt om den egna sociala
            situationen inte ger alternativ till att förbättra sin ekonomi
            eller finansiera ett eget missbruk. Men om risken för upptäckt
            är stor lockas färre till handeln. Därför måste samhället oupphörligen
            bekämpa narkotikahandeln. Narkotikaproblemet kan aldrig vårdas
            bort! Narkotikamissbruket och narkotikahandeln ökar såväl den
            faktiska som den upplevda otryggheten för den enskilda människan
            dels som ett hot mot liv och egendom (överfall och inbrott), dels
            för att ens egna barn eller anhöriga skall drabbas av missbruket.
          </p>
          <p xml:id="i-6F29MxB4qY1CK1bzcFhxGM">
            Mobilisering mot narkotikan
          </p>
          <p xml:id="i-TGCUz6h5pW6SkxgcQtL7ck">
            Narkotikabruket får aldrig accepteras. Allt bruk är missbruk.
            Men parallellt med kampen mot narkotikan måste hela tiden arbetet
            för ett mänskligare samhälle fortsätta. Det finns betydligt fler
            alkoholmissbrukare än narkomaner. Det innebär inte att det då
            är bättre att koncentrera sig på att bekämpa
          </p>
          <p xml:id="i-3qB1p4Q4sCbFWWKWd78EdT">
            1 Riksdagen 1983184.3 saml. Nr 891-895
          </p>
          <pb facs="riksdagen-motions-pdf/data/198384/mot_198384__891/mot_198384__891-002.pdf"/>
          <p xml:id="i-3mLtV5VG4cRArTcrtXQ5Aa">
            alkoholmissbruket. Tvärtom måste kampen mot alkoholmissbruket
            gå hand i hand med kampen mot narkotikan. Särskilt bland ungdomar
            kan alkoholen bli en inkörsport till knarkmissbruk. Det är större
            risk att man röker den första haschpipan om man är berusad. Det
            finns starka skäl att ytterligare skärpa den restriktiva narkotikapoli-
            tiken. Propagandan för att bagatellisera haschet måste slås tillbaka.
            Hasch är narkotika. Målet är ett narkotikafritt samhälle.
          </p>
          <p xml:id="i-JLLykPnWxHZUfYfrC2yM5F">
            En mobilisering behövs: Oo för att den sociala kontrollen skall
            öka och därmed minska anonymiteten som är narkotikahandelns främsta
            täckmantel, dvs. att vi bryr oss om varandra litet mer, Oo för
            att få den gemenskap som är nödvändig för att mätta ungdomars
            starka behov av stabila vuxenkontakter och därmed ge de olika
            generationerna en gemensam kultur, o för att det egna psykologiska
            försvaret mot narkotikan skall vara starkt nog för att kunna säga
            nej till narkotikalangare och kunna stå emot kamrattryck.
          </p>
          <p xml:id="i-K37CMCCHXnmUackWvDorAJ">
            Utan intensiv kamp mot narkotikan riskeras en utveckling som
            leder till tusentals unga människors utslagning och i många fall
            för tidig död. Narkotikaproblemet medför också allvarliga samhällsekonomiska
            kostna- der. Det får aldrig vara lätt att använda narkotika. Skola,
            polis, socialarbetare, folkrörelser, föräldrar, personal från
            ungdomsgårdar och enskilda måste vara med i kampen mot narkotika
            på det lokala planet. Men allra viktigast är att ungdomarna själva
            engagerar sig. Det är många som behövs i arbetet för att missbrukare
            och langare skall störas och anonymiteten skall minska. Missbrukaren
            söker lugn och ro när han eller hon vill droga sig. Langaren vill
            inte bli störd när affärerna med kunderna skall göras. Det måste
            bli svårt att finna avskildheten och anonymiteten. Det får aldrig
            vara lätt att missbruka och langa. Det kan t. ex. aldrig accepteras
            att elever skall kunna röka hasch på skolornas rökrutor eller
            på skolornas toaletter, därför att skolans personal eller övriga
            elever inte reagerar eller inte bryr sig om att kontrollera. Om
            narkotikaproblem uppstår på en skola måste därför rökrutorna och
            toaletterna övervakas. Det kan aldrig accepteras att en elev skolkar
            eller kommer ofta för sent utan att föräldrarna informeras. Sena
            ankomster och frånvaro måste meddelas vårdnadshavare varje vecka
            såväl på högstadium som i gymnasieskolan. Det kan heller aldrig
            accepteras att en vänthall för bussar eller tunnelbana blir ett
            langningsställe. Att medlemmar i föräldraföreningar eller andra
            föreningar som känner igen ungdomarna regelbundet besöker sådana
            områden har visat sig minska problemen. Ju mer handeln och missbruket
            störs desto svårare blir det för såväl missbrukare som langare.
          </p>
          <pb facs="riksdagen-motions-pdf/data/198384/mot_198384__891/mot_198384__891-003.pdf"/>
          <fw xml:id="i-R4iu9MoWQSeNoySRaa6oaW">
            Mot. 1983/84:891 3
          </fw>
          <p xml:id="i-3xwJbBQKENTqNkVbYsURqv">
            Aktion mot narkotikafaran
          </p>
          <p xml:id="i-Qvvh1QWkt9KdkkG5ZxEV8M">
            Kunskapen och medvetenheten måste öka i synnerhet om hur farligt
            haschet är. Alltför många — såväl föräldrar som barn — lever i
            villfarelsen att hasch inte är ”lika” farligt som annan narkotika
            eller alkohol. Och framför allt är det viktigt att upplysa om
            hur svårt det är att avbryta ett missbruk. Det är också angeläget
            att ge råd och information till såväl lärare, elever och föräldrar
            vad man skall göra när en elev, klasskamrat eller ens barn har
            upptäckts med sitt missbruk. Vart man skall vända sig för att
            få hjälp och hur man tar upp det samtalsvägen, är viktigt att
            ge besked om, annars kan en sådan bristande kunskap vara orsak
            till att man inte gör något alls (hoppas det går över) eller att
            det främst mellan föräldrar och barn kan bli en rejäl sammandrabbning
            som kan förvärra situationen. Informationen bör också uppmana
            till att ringa aktionsgruppen eller polisen och berätta om narkotikabrott
            som man sett. Ett särskilt telefonnummer för detta bör marknadsföras.
            Informationen om vad lagen säger är viktig. Det psykologiska försvaret
            mot narkotika kan stärkas genom bättre information. Landsomfattande
            kampanjer mot narkotika av ungefär samma slag som socialdepartementets
            kampanj ”Stoppa langningen” för några år sedan bör regelbundet
            genomföras med ett par års intervaller. För att få resultat måste
            informationsinsatserna vara långsiktiga. De skall bidra till att
            öka kunskaperna och förändra attityderna. Detta är en förutsättning
            för att kunna ändra människors beteende. Sådan långsiktig information
            har fått viss effekt när det gäller rökningen. Kampanjerna måste
            innehålla en kombination av centrala och lokala insatser. De centrala
            insatserna skall syfta till att stimulera till lokala aktiviteter,
            där de lokala aktionsgrupperna måste samspela med rikskampanjerna.
            Kampanjerna får inte uppfattas som pekpinnar från centralt håll.
            Huvudsyftet måste vara att få ungdomar och föräldrar m. fl. att
            själva ta ställning och engagera sig aktivt. Skolorna spelar här
            en viktig roll. Eleverna skall aktiveras genom t. ex. uppsatsskrivning
            om narkotika, genom att göra teater med budskap mot knark, genom
            att göra närradioprogram, skoltidningar e.d. Genom att ge eleverna
            möjligheter att formulera sina egna ställningstaganden mot narkotika
            ger man dem en chans till ökad medvetenhet och psykologiskt försvar
            så att var och en har kraft att säga nej när de möter narkotikalangare.
          </p>
          <p xml:id="i-XGnk35RfRCQRXyNw6mQSWa">
            Polisen
          </p>
          <p xml:id="i-HcYLwVZaGzwFtfbjhcoyZp">
            Polisen har under senare år fått allt större resurser att bekämpa
            narkotikan. Alltjämt finns behov av ytterligare kunskaper och
            personella
          </p>
          <pb facs="riksdagen-motions-pdf/data/198384/mot_198384__891/mot_198384__891-004.pdf"/>
          <fw xml:id="i-PNQn4fW6CBp2h2fbHBxTAN">
            Mot. 1983/84:891 4
          </fw>
          <p xml:id="i-3FAp6muCbbUvQqMsMc97JD">
            resurser. Engagemanget är stort bland poliserna att bekämpa narkotika.
            Det är viktigt att det engagemanget tas till vara. Det är angeläget
            att polisutbildningen i narkotika på grundnivå utökas till minst
            en veckas undervisning. Områdespolisorganisationen bör på sikt
            byggas ut. De poliser som rekryteras till områdespoliser bör ha
            god utbildning i narkotikafrågor. Kvarterspolisens status bör
            höjas. På sikt bör också särskilda narkotikarotlar finnas i de
            flesta polisdistrikt/kommuner. Att angripa narkotikabrottsligheten
            är oftast ett effektivt sätt att komma till rätta med den allmänna
            brottsligheten. Därför bör narkotikapolisens resurser byggas ut.
            För budgetåret 1984/85 föreslår vi att ytterligare 20 tjänster
            avdelas att arbeta med narkotikabrottsligheten. Detta bör ske
            genom omfördelning av befintliga tjänster. Dessa bör finansieras
            genom de resurser som justitieministern avsätter till insatser
            mot narkotika. Nuvarande narkotikastrafflag bör enligt vår mening
            skärpas vad avser förvärv, överlåtelse och nyttjande av narkotika.
            I dag är det inte straffbart att förvärva narkotika. Endast om
            förvärvet skett i överlåtelsesyfte är det kriminaliserat. Detta
            innebär att i princip kan den som förvärvar narkotika straffas
            först när han fått preparatet i sin besittning, och då för innehav.
            Detta medför att medverkan till förvärv, liksom försök, förberedelse
            och stämpling till sådan gärning inte är straffbart. Enligt vår
            mening skall också förvärv av narkotika för eget bruk vara kriminaliserat.
            Därigenom följer att också försök eller förberedelse till förvärv
            av narkotika för eget bruk blir kriminaliserat. Enligt vår mening
            är det vidare viktigt att befattning med narkotika som innebär
            anskaffande, bearbetning, förpackning, transport eller förvaring
            kriminaliseras även om detta sker för eget bruk. Försök eller
            förberedelse till sådan befattning blir då även här kriminaliserat.
            Ett förfarande som innebär att man främjar narkotikahandeln är
            i dag straffbelagt. Sådant förfarande kan enligt lagen vara att
            bjuda ut narkotika till försäljning, förvara eller befordra vederlag
            för narkotika eller att förmedla kontakter mellan säljare och
            köpare. Enligt vår uppfattning är det tillräckligt att förfarandet
            är ägnat att främja överlåtelse av narkotika för att det skall
            vara kriminaliserat. Vidare är det, inte minst ur preventiv synpunkt,
            angeläget att också kriminalisera nyttjandet av narkotika. En
            bestämmelse som straffbelägger själva missbruket kan ha en betydelsefull
            påverkan på inte minst ungdomar och andra som befinner sig i riskzonen
            att ”pröva” narkotiska preparat. Genom att missbruket f. n. är
            straffritt kan detta tolkas som att samhället inte anser detta
            skadligt.
          </p>
          <pb facs="riksdagen-motions-pdf/data/198384/mot_198384__891/mot_198384__891-005.pdf"/>
          <fw xml:id="i-DyfDGBj9hKm2XmxWLeady5">
            Mot. 1983/84:891 5
          </fw>
          <p xml:id="i-BFyVifXCydjnDcpix1k15Z">
            Kortare tid mellan gripande och dom
          </p>
          <p xml:id="i-RMDihNeJ9guSrCAQsQELr5">
            Om väntan på en rättegångsförhandling blir för lång kan detta
            bidra till att en brottslig identitet växer fram, framför allt
            hos en ung människa. Därför är det viktigt att tiden mellan gripande
            och dom blir så kort som möjligt.
          </p>
          <p xml:id="i-KTJAwZhkv6xsgpPyrseafa">
            Rättssäkerhet och säkerhet för vittne och åtalad vid domstolsförhandlingar
          </p>
          <p xml:id="i-5FDoiib8RZDteK92WLq4nq">
            Den som vittnar eller är den medåtalade i en rättegång mot narkotikabrott
            riskerar i dag att bli utsatt för repressalier, inte bara mot
            sig själv utan också mot sina anhöriga. Den medborgerliga skyldigheten
            att vittna är dock ovillkorlig. Men det är viktigt att ett vittne
            garanteras säkerhet liksom att den som döms för narkotikabrott
            garanteras säkerhet på den anstalt där han eller hon skall placeras.
            De åtgärder som hittills har vidtagits, såsom rätt för domaren
            att förhindra bandupptagning under rättegången, höjda straff för
            övergrepp i rättssak, säkerhetskontroller m. m., är långt ifrån
            tillräckliga. Enligt vår uppfattning bör en ändring av rättegångsbalken
            övervägas som möjliggör för rätten att på eget initiativ, efter
            hörande av parterna, besluta om att huvudförhandling skall kunna
            hållas inför lyckta dörrar. Detta för att främst vittnen och målsäganden
            utan hinder av åhörare skall kunna förhöras. Det är omöjligt och
            besvärligt för det enskilda vittnet att stå under ständig polisbevakning.
            Repressalier kan ju komma åratal efteråt. Men samhället måste
            vara tillmötesgående om den hotade har egna förslag. Ökade levnadsomkostnader
            till följd av det skydd den hotade måste ha bör kunna ersättas.
            Det är också mycket viktigt att informera den hotade om datum
            för permissioner för och frigivning av de personer som kan tänkas
            stå för repressalier.
          </p>
          <p xml:id="i-9cdGwRFDB6zf9C7TBSXp4g">
            Bekämpa häleriet och prostitutionen!
          </p>
          <p xml:id="i-UMfSu1azQkvG1g69so9dkM">
            En grundförutsättning för narkotikahandeln är det omfattande
            häleriet. Narkomanerna finansierar sitt missbruk genom försäljning
            av stöldgods. Guld, silver och kapitalvaror omsätts på en svart
            marknad. Det handlar om mycket stora belopp. Det är därför nödvändigt
            att skärpa kampen mot häleriet. En särskild utredning arbetar
            f. n. med att se över gällande ordning i fråga om förvärv av stöldgods.
            Det är angeläget att påskynda denna utredning för att åstadkomma
            en lagändring som stärker den bestulnes ställning. Att bekämpa
            häleri kräver också ett personligt ansvar hos var och en. Då en
            vara säljs särskilt billigt bör köparen närmare förhöra sig om
            varför. Kvinnliga unga missbrukare försörjer sig ofta genom prostitution.
            Av det skälet är prostitutionen på samma sätt som häleriet en
            grundförutsättning för narkotikahandeln. Därför måste prostitutionen
            bekämpas, bl.a. genom förebyggande åtgärder och uppsökande verksamhet.
          </p>
          <pb facs="riksdagen-motions-pdf/data/198384/mot_198384__891/mot_198384__891-006.pdf"/>
          <fw xml:id="i-8jJ7Q61831shyxSQezcAEF">
            Mot. 1983/84:891 6
          </fw>
          <p xml:id="i-WQTKZxiHsgM49E2UwXc7Te">
            Tullen
          </p>
          <p xml:id="i-88J7xhDMPmg69hkU51XERg">
            Tullverket har viktiga funktioner när det gäller att hindra införseln
            av narkotika i vårt land. Om tullverket ges ökade möjligheter
            att hindra att narkotikan når in i vårt land kan såväl de sociala
            som ekonomiska kostnaderna för att bekämpa narkotikamissbruket
            väsentligt minskas. För att tullen skall kunna klara sin viktiga
            uppgift att avslöja och beivra narkotikasmugglingen måste den
            få ytterligare resurser. Tullverket föreslår i sin anslagsframställning
            att verket skall tillföras ytterligare 15 tjänster för narkotikabekämpning.
            Föredragande statsrådet avstår från att ta ställning till detta
            i avvaktan på det aviserade programmet mot narkotika. För vår
            del anser vi den av tullverket begärda förstärkningen som angelägen
            och är beredda att tillstyrka denna redan nu. Narkotikahundarna
            som har visat sig vara till stor hjälp för tullverket bör användas
            i ökad utsträckning. Medel bör därför anvisas för ytterligare
            två narkotikahundekipage för kommande budgetår. Sammantaget innebär
            våra förslag att tullverket tillförs 2 milj. kr. utöver föredragandes
            förslag. Det är viktigt att man ytterligare prövar möjligheten
            att använda datatekniken för ett effektivt spaningsarbete. Samtidigt
            måste man självfallet överväga den nödvändiga hänsynen till den
            personliga integriteten. Riksdagen har tidigare uttalat sig för
            tullverkets anslutning till rikspolisstyrelsens databaserade spaningsregister.
            Generaltullstyrelsen har senare föreslagit att tullverkets spaningsregister
            skall förbättras med hjälp av ADB. Det bör enligt vår mening vara
            möjligt att finna former för att ge tullverket tillgång till de
            delar av rikspolisstyrelsens spaningsregister som är av betydelse
            i tullverkets spaningsverksamhet. Ett effektivt bekämpande av
            narkotikasmugglingen kräver internationellt samarbete. När erfarenheter
            har vunnits från placeringen av en tulltjänsteman i Köpenhamn
            kan ytterligare utlandsstationerade tulltjänste- män komma att
            behövas. Gränsövervakningen i andra länder har betydelse också
            för Sverige, i synnerhet när det gäller gränsen mellan Danmark
            och Tyskland. Ett gemensamt nordiskt ansvar är viktigt på detta
            område.
          </p>
          <p xml:id="i-Ewm9e5ToHBgAjvwKDwKVZ3">
            Internationellt samarbete
          </p>
          <p xml:id="i-N7b2zMte8PtmJgZ2J2yM38">
            Narkotikabrottsligheten har internationella förgreningar. Därför
            är internationellt samarbete nödvändigt. De nordiska ländernas
            samarbete när det gäller utlandsstationerade polistjänstemän bör
            utökas. Sverige bör arbeta för att FN:s insatser mot narkotikan
            intensifieras. De ersättningsodlingar som finns bör övervakas
            bättre. Ett internationellt FN-år mot narkotikan kan leda till
            ett bättre internationellt samarbete. Sverige bör fortsätta att
            arbeta för ett sådant FN-år. FN-konventionerna mot narkotika bör
            stärkas. FN:s psykodrogkonven-
          </p>
          <pb facs="riksdagen-motions-pdf/data/198384/mot_198384__891/mot_198384__891-007.pdf"/>
          <fw xml:id="i-KXtENZXduB5WWuisXBjsqz">
            Mot. 1983/84:891 5
          </fw>
          <p xml:id="i-8s8xxMme5bRDuAdGAiNR66">
            tion från år 1971 har främst betydelse för att förhindra legal
            spridning av narkotikapreparat i u-länderna. De nordiska ländernas
            lagstiftning och rättspraxis bör samordnas bättre. En likartad
            restriktiv lagstiftning i Norden har betydelse för hur varje enskilt
            nordiskt land skall kunna klara av sina narkotikaproblem.
          </p>
          <p xml:id="i-JJpdYVQA7qAKRqCocrNMs6">
            Kriminalvård
          </p>
          <p xml:id="i-RjeeGueiVAL9jtg4RdhiRo">
            Stoppa narkotikan på fängelserna. Försöksverksamhet med narkotikafria
            avdelningar pågår vid flera anstalter i dag. Det är dock oacceptabelt
            att det över huvud taget finns och missbrukas narkotika på någon
            avdelning och anstalt inom kriminalvården. En bred aktion måste
            sättas i gång för att få stopp på missbruket. För varje anstalt
            bör aktionsplaner arbetas fram av anstaltsledning och personal.
            De intagna måste aktiveras i arbetet. Information och utbildning
            är viktigt för alla olika grupper inom kriminalvården. Den som
            slutar missbruka bör kunna belönas med extra permission, tidigarelagd
            frigång m. m. En förutsättning för villkorlig frigivning efter
            halva strafftiden skall vara skötsamhet och i synnerhet att inte
            narkotika missbrukas. Sådan frigivning bör dock inte få förekomma
            för personer vilka dömts för grovt narkotikabrott.
          </p>
          <p xml:id="i-C1pG1xTRZKqezc4msh4smh">
            Samhällstjänst
          </p>
          <p xml:id="i-5DxL4ZbU2e3nFp6bu2iEYr">
            Ett alternativ till fängelse anser vi samhällstjänst vara. Samhällstjänsten
            kan utformas på olika sätt. Exempelvis bör föreningar som har
            heltidsanställd personal och som har drogfri verksamhet kunna
            auktoriseras att ta emot personer som skall göra samhällstjänst.
            Den behandlingsplan som upprättas för samhällstjänsten skall syfta
            till att förändra vanor för fritiden och/eller ge arbete samt
            bryta ett dåligt socialt nätverk. Samhällstjänsten måste utformas
            så att den blir meningsfull. Hur lång tid den skall omfatta måste
            närmare utredas. Samhällstjänst bör också kunna användas i kombination
            med fängelsestraff. Den som i samband med sitt brott åstadkommit
            skadegörelse skall t. ex. kunna dömas till att reparera det som
            förstörts.
          </p>
          <p xml:id="i-9uCx4x3JtapcUgUEtq5Q9t">
            Vård och behandling
          </p>
          <p xml:id="i-Y1J237RdqdrHUFXEW8y5EC">
            Det måste finnas utrymme för olika vårdformer. Rädslan för att
            ett projekt skall misslyckas bör inte skrämma från att pröva nya
            metoder. Framför allt måste arbete kunna ordnas för dem som också
            genomgår en behandling.
          </p>
          <pb facs="riksdagen-motions-pdf/data/198384/mot_198384__891/mot_198384__891-008.pdf"/>
          <fw xml:id="i-yfNwfuPebyMwBcQgCBLz5">
            Mot. 1983/84:891 8
          </fw>
          <p xml:id="i-9hoHSRGsz8RvSb49sMrsGb">
            Eftervården av missbrukarna får inte glömmas bort. Att institutionerna
            håller viss kontakt med missbrukarna även efter behandlingstiden
            har visat sig fungera bra.
          </p>
          <p xml:id="i-8WAXHPRoUC2fWxmWgdz3YL">
            Vårdtvång
          </p>
          <p xml:id="i-4YC5efFd1AwXpe7epAeGVn">
            Trots stora insatser kommer många narkomaner inte att acceptera
            erbjudanden om frivillig vård. Därför måste samhället kunna tillgripa
            tvångsvård. Enligt lagen om vård utan samtycke av unga (LVU) kan
            ungdomar under 18 år (i vissa fall upp till 20 år) omhändertas
            mot sin vilja under i princip obegränsad tid. Vuxna missbrukare
            kan tvångsomhändertas i högst fyra månader enligt lagen om vård
            av missbrukare i vissa fall (LVM). Frågan om tvångsvårdens utformning
            och vårdtidens längd har diskuterats i mer än tio år. Om de nyligen
            beslutade lagarna visar sig otillräckliga bör de självfallet omprövas.
            Men det är för tidigt nu att ta ställning till detta.
          </p>
          <p xml:id="i-TUHw4sAJFJyQmEYwASYqNM">
            Frivillig kontraktsvård
          </p>
          <p xml:id="i-V9udBYuHqGhQXJJy5HJ4Jj">
            Frivillig kontraktsvård bör införas som ett mer allmänt komplement
            och alternativ till tvångsvård. Den skulle kunna utformas så att
            man med missbrukaren kommer överens om innehållet i ett vårdprogram,
            som han eller hon accepterar, t.ex. genom att skriva på en förbindelse
            att delta i vården. Det frivilliga kontraktet om vård under t.
            ex. ett års tid skall innebära att om missbrukaren avviker från
            vårdinstitutionen skall han/hon kunna återföras med tvång. Samhällets
            insatser efter vården måste förbättras. Bostad och arbete eller
            utbildning är oftast en förutsättning för att vårdtiden inte skall
            vara bortkastad.
          </p>
          <p xml:id="i-9JgxEyeUc98Egq3nqgCgBx">
            Forskning
          </p>
          <p xml:id="i-HPa6hATDPpqxMBmAjRRAzd">
            Fortsatt forskning på narkotikaområdet är viktig. Framför allt
            är det viktigt att forska för att få fram effektiva behandlingsmetoder.
            Anslagen till forskning på detta område har höjts. För att få
            fram fler forskare är det angeläget att prioritera doktorandtjänster
            inom detta område. Det finns i dag ingen myndighet som har det
            samlade ansvaret för att systematiskt samla in och informera om
            olika forskningsprojekt. Socialstyrelsen eller Centralförbundet
            för alkohol- och narkotikainforma- tion (CAN) bör ges detta ansvar.
            Samhället måste med alla tillgängliga resurser visa sin kompromisslöshet
            mot narkotikan för att vi som enskilda människor skall kunna ta
            vårt ansvar i kampen mot narkotikan.
          </p>
          <pb facs="riksdagen-motions-pdf/data/198384/mot_198384__891/mot_198384__891-009.pdf"/>
          <fw xml:id="i-VfkvausRfuUqifc8bGt55u">
            Mot. 1983/84:891 9
          </fw>
          <p xml:id="i-Y12NvBfFyW2TPrq3bmJn1S">
            Hemställan
          </p>
          <p xml:id="i-NMdKFTdgpTPqppxS6VYF7t">
            Vi yrkar därför” 1. att riksdagen hos regeringen hemställer att
            en bred aktionskam-
          </p>
          <p xml:id="i-L6qTHskdqinBZvZWXL8fcK">
            panj mot narkotikabruket genomförs i enlighet med vad som anförts
            i motionen, 2. att riksdagen hos regeringen begär förslag om legala
            möjligheter till frivillig kontraktsvård enligt vad i motionen
            anförts, 3. att riksdagen hos regeringen hemställer om en administrativ
            översyn av forskningen på narkotikaområdet i enlighet med vad
            i motionen anförts.
          </p>
          <p xml:id="i-UrNyPkmCC3t3N5D6zAH3FM" type="date">
            Stockholm den 20 januari 1984
          </p>
          <p xml:id="i-NYgh5KEDXXiSb6Qnp6peSx">
            JAN-ERIK WIKSTRÖM (fp)
          </p>
          <p xml:id="i-Lkv2WtzjjNqhHCi2kDDENL">
            JÖRGEN ULLENHAG (fp) KERSTIN EKMAN (fp) KARL ERIK ERIKSSON (fp)
            INGEMAR ELIASSON (fp) HANS PETERSSON (fp) i Röstånga
          </p>
          <p xml:id="i-CMetG3JV6D9zK2ccCwPtC">
            + Se även motionerna 1983/84:892-895.
          </p>
        </div>
      </div>
    </body>
  </text>
</TEI>
