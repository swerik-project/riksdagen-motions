<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-01926">
  <teiHeader>
    <fileDesc>
      <titleStmt>
        <title>En liberal idrottspolitik</title>
        <author corresp="i-VGvz17reDhSXFdrtvk1pwq">av Bengt Eliasson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1926 av Bengt Eliasson m.fl. (L)</title>
          <idno type="rdwebb">H5021926</idno>
          <rs type="number">1926</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5021926/text</ref>
          <ref type="dokument_url_html">http://data.riksdagen.se/dokument/H5021926</ref>
          <ref type="dokumentstatus_url_xml">http://data.riksdagen.se/dokumentstatus/H5021926</ref>
          <ref type="docx">http://data.riksdagen.se/fil/BD0A3857-DC62-42FE-97E7-514F2C177239</ref>
          <ref type="pdf">http://data.riksdagen.se/fil/B374DCA7-8E9F-4A22-AD80-394736DB70E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VKwg1ytJBv5TpxonEZarLn" type="signed"/>
        <correspContext corresp="i-VKwg1ytJBv5TpxonEZarLn">
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-MHiY8mQVaCiazM66c48ofe" type="submitted">
          <date when="2017-10-03"/>
          <time when="14:35:05"/>
        </correspAction>
        <correspAction xml:id="i-Hrx3C1Nq3uQ8vXU2Y4vcaV" type="reviewed">
          <date when="2017-10-03"/>
          <time when="16:44:33"/>
        </correspAction>
        <correspAction xml:id="i-AoxCYGDDyZcgqsbRfU2kK1" type="referred">
          <date when="2017-10-13"/>
        </correspAction>
        <correspAction xml:id="i-JcW3DdsPq1dpepN9rojS49" type="assigned">
          <date when="2018-09-24"/>
          <time when="11:02:42"/>
        </correspAction>
        <correspContext corresp="i-JcW3DdsPq1dpepN9rojS49">
          <ref type="assignedTo">Kulturutskottet</ref>
        </correspContext>
        <correspAction xml:id="i-8tTdC32ipWxHQHEssvTBXz" type="behandlas_i"/>
        <correspContext corresp="i-8tTdC32ipWxHQHEssvTBXz">
          <ref type="uppgift">2017/18:KrU2</ref>
          <ref type="ref_dok_id">H501KrU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UjPXgGfidQ25aazKTScfd6" type="behandlas_i"/>
        <correspContext corresp="i-UjPXgGfidQ25aazKTScfd6">
          <ref type="uppgift">2017/18:CU16</ref>
          <ref type="ref_dok_id">H501CU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ZGiBWP3ddgBq36wrQNc3Y" type="behandlas_i"/>
        <correspContext corresp="i-2ZGiBWP3ddgBq36wrQNc3Y">
          <ref type="uppgift">2017/18:UbU19</ref>
          <ref type="ref_dok_id">H501UbU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU19</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1926 av Bengt Eliasson m.fl. (L)
          En liberal idrottspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AoYMt8YDexZpK2YRoZxAoZ">
            Förslag till riksdagsbeslut
          </head>
          <list style="ol">
            <item xml:id="i-QZAaYap6Y1LQgjtNwFU8ev">
              Riksdagen ställer sig bakom det som anförs i motionen om avvägningen
              mellan idrottens självständighet och behovet av måluppföljning
              för det offentliga stödet och tillkännager detta för regeringen.
            </item>
            <item xml:id="i-9VwQLvZbE7E2uqtzBtRqKo">
              Riksdagen ställer sig bakom det som anförs i motionen om att
              förändra planprocesser för att ge större vikt åt behovet av platser
              och anläggningar för idrott och lek och tillkännager detta för
              regeringen.
            </item>
            <item xml:id="i-Ly9M8LYuDvGsSFUCZB4QYi">
              Riksdagen ställer sig bakom det som anförs i motionen om idrottens
              betydelse för folkhälsan och tillkännager detta för regeringen.
            </item>
            <item xml:id="i-7sgXXjNg6k7b4PvHtkzn1n">
              Riksdagen ställer sig bakom det som anförs i motionen om former
              för samverkan mellan idrottsrörelsen och skolan och tillkännager
              detta för regeringen.
            </item>
            <item xml:id="i-TGd4u6a5VeK5KvdVB6gQUQ">
              Riksdagen ställer sig bakom det som anförs i motionen om att
              överväga att öronmärka en del av statens stöd till idrotten för
              idrott för personer med funktionsnedsättning och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-4VCKM77En1fbXNpEevdsvo" type="h1">
            Motivering
          </head>
          <p xml:id="i-D4sc3HtKUnUyDRRwBuVjjQ">
            Idrotten är utan jämförelse Sveriges största folkrörelse. Hälften
            av alla medborgare mellan 7 och 70 år deltar i verksamheter arrangerade
            av en idrottsförening. Det engagemang och den sammanhållning detta
            för med sig betyder mycket för samhället, inte minst på mindre
            orter. Många ungdomar i dagens Sverige får sina första konkreta
            erfarenheter av demokratiskt arbete i en idrottsförening. Det
            är där de lär sig vad medlemsinflytande innebär och en demokratisk
            struktur med årsmöte, styrelse och förtroendevalda m.m. Därför
            har idrottsföreningarna ett viktigt uppdrag för demokratiskolning
            och bildning.
          </p>
          <p xml:id="i-LNQT3sGhTfMURnMHz2VCWG">
            Eftersom idrotten är en folkrörelse ska dess egna medlemmar bestämma
            och ta ansvar för sina beslut. Det finns en fara i att företrädare
            för det offentliga börjar lägga sig i idrottsrörelsen för mycket
            som man inte får bortse ifrån. Samtidigt finns det naturligtvis
            förväntningar från det offentliga kopplade till det stöd som idrotten
            får, genom bidrag och särskilt förmånliga skatteregler.
          </p>
          <p xml:id="i-Fm8EXKJoja97nBv8BMhR8t">
            Riksidrottsförbundet (RF) har fått ansvaret för att god folkhälsa,
            god etik, jämställdhet, integration och demokratisk fostran ska
            främjas av idrotten. Självständigheten markeras genom att Riksidrottsförbundet
            (RF) har ansvaret för fördelningen av de statliga pengarna. Det
            leder paradoxalt nog till att RF kommer ännu närmare staten, eftersom
            förbundet därmed också får en ställning motsvarande myndighet.
          </p>
          <p xml:id="i-Hkf3FUkk5dV2kY7HvJdEGM">
            Denna balansgång mellan frihet och krav måste ömsesidigt fungera
            och vårdas. Det är viktigt är att upprätthålla ett implicit kontrakt
            mellan den självständiga folkrörelsen idrott och statens rimliga
            krav på måluppföljning och utvärdering. Det handlar om en respekt
            för båda sidors olika roller och ett ömsesidigt ansvarstagande.
            Detta bör hanteras via både formella skriftliga överenskommelser
            och en kontinuerlig dialog.
          </p>
          <head xml:id="i-JmbHzJumEhhUWYBmt7RS2s" type="h2">
            Idrott med spets och bredd
          </head>
          <p xml:id="i-RUfUhqgMyuFbZdxqQ4Hyfy">
            Alla människor i vårt land skall erbjudas att idrotta på sin
            nivå och på sina villkor. Man kan lätt förledas av den idrottspolitiska
            debatten att det enbart är viktigt med breddidrott för vissa grupper
            eller viktigt med elitidrott för några få. Men inom ramen för
            den svenska idrottsmodellen är både bredd och elit naturliga och
            självklara inslag. Att svenska idrottare lyckas väl vid internationella
            mästerskap är av intresse för hela Sverige. En del idrotter kan
            tillsammans med näringslivet skapa ekonomiska förutsättningar
            för elitsatsningar. Dock finns det idrotter, varav många är representerade
            vid olympiska spel, som inte är kommersiellt gångbara. För att
            alla idrotter ska kunna bedriva elitverksamhet är det viktigt
            att staten stöder Riksidrottsförbundet även för elitidrott. Detta
            innebär inte att bredd- eller elitidrotten skall vara överskuggande
            över den andra. Det är två lika viktiga sidor av samma mynt.
          </p>
          <p xml:id="i-XdjLctFR9SKeAu3N7QPpjn">
            Idrottsgymnasierna bidrar till att ge möjligheter för ungdomar
            att kombinera en idrottssatsning på elitnivå med gymnasieutbildning.
            En utbildning där specialidrott ingår kan vara riksrekryterande
            om det från nationell synpunkt krävs för att tillgodose elitidrottens
            behov och idrotten som gren ställer särskilda krav på gemensam
            träning. Idrottsgymnasierna skapar en dynamisk utvecklingsmiljö
            för den aktuella idrotten.
          </p>
          <head xml:id="i-BYURueHqi9xaQfw9dDZAcx" type="h2">
            Idrott och folkhälsa
          </head>
          <p xml:id="i-UQtWYtqjZk8M1GUypCxtaS">
            Rapport efter rapport signalerar att alltför många rör sig alltför
            lite för att må bra. Undersökningar har också under senare år
            visat på en oroande utveckling vad gäller barns och ungdomars
            fysiska aktivitet. Vi ser i dag en ökning av fetma, diabetes typ
            2 och benskörhet – åkommor för vilka rätt sammansatt kost tillsammans
            med fysisk aktivitet är de största friskfaktorerna. Nack- och
            ryggbesvär, hjärt-kärlsjukdomar, högt blodtryck, depressioner
            och fallolyckor är andra sjukdomar och symptom som skulle kunna
            förebyggas och behandlas med hjälp av ökad fysisk aktivitet. Fysisk
            aktivitet förebygger och minskar också psykisk ohälsa, som är
            den vanligaste och mest kraftigt växande orsaken till sjukskrivningar.
          </p>
          <p xml:id="i-W56t4EN5PsftjyhoZWqvzc">
            Det är viktigt att i samhällsplaneringen ta hänsyn till idrottsanläggningar
            för spontan utövning, skol- och föreningsidrott. I planprocesserna
            inför nya bostadsområden fokuseras det i första hand på bostäder,
            skolor, förskolor, äldreboenden och kommersiell service. Utrymmen
            och anläggningar för idrott, spontanidrott och lek kommer i bästa
            fall in på slutet. Regelverk och styrsystem behöver ses över för
            att uppmärksamma detta.
          </p>
          <p xml:id="i-Wn7fpRx7sgXT7ReoqscfVD">
            Samtidigt som idrottsrörelsen engagerar en stor andel av ungdomen
            finns det ett växande antal fysiskt helt inaktiva, och när aktiva
            ungdomar kommer in i gymnasieåldern lämnar alltför många idrottandet.
            Det spontana idrottandet, utanför idrottsrörelsens organiserade
            verksamhet, ökar visserligen men kompenserar inte för det minskade
            idrottandet.
          </p>
          <p xml:id="i-XQvjnGcRJUEosWxKjwJ2zF">
            En allt större del av befolkningen riskerar att inte klara av
            att utföra ett arbete med normal fysisk ansträngningsgrad. I förlängningen
            får detta långtgående konsekvenser för samhällsekonomin.
          </p>
          <p xml:id="i-N16efhG4SAAusoSTzP5J9h">
            Idrottsrörelsen kan med större trovärdighet och räckvidd än någon
            myndighet opinionsbilda för värdet av ökad fysisk aktivitet. Flera
            föreningar och förbund bedriver, utöver sin ordinarie verksamhet,
            speciella projekt för folkhälsa och friskvård i samarbete med
            landsting, kommuner och inte sällan företag. Detta är positivt
            och bör kunna utvecklas ytterligare.
          </p>
          <p xml:id="i-X9u15WbjadMq2VH5DPrku3">
            Inom alltför många idrottsföreningar finns fortfarande tydliga
            inslag av en elitisering av barnverksamheten. Det leder ofta till
            utslagning från idrottsutövande. Redan före puberteten kan unga
            plockas ut för satsningar. Följderna kan bli allvarliga om träningsdosen
            är för stor i förhållande till en outvecklad kropp, samtidigt
            som de som väljs bort tappar intresset för idrott. Trots att Riksidrottsförbundet
            är tydligt i sitt budskap och menar att barnidrott ska vara rolig
            och ingenting annat, så är verkligheten ibland en annan.
          </p>
          <p xml:id="i-KuYhNjEZsoWEqvccaGj5ig">
            Idrott måste också finnas tillgänglig för barn och ungdomar som
            inte vill elitsatsa eller ens tävla. Ur folkhälsosynpunkt är det
            tvärtom helt centralt att barn och unga uppmuntras att röra på
            sig för rörelseglädjen i sig. Det är viktigt att ledarna är uppmärksamma
            på detta och lägger upp träningen så att inte bara de bästa premieras.
          </p>
          <p xml:id="i-4fnZgcdw7Xfy62S4d1cqvm">
            Barn- och ungdomsidrott är ofta kostsamt. Utrustning, medlemsavgifter
            och deltagaravgifter kan innebära betydande belopp. Idrotten har
            ett ansvar att själva försöka hålla kostnaderna nere, och kan
            samarbeta med kommuner om till exempel sportotek så att inte deltagande
            i dyra idrotter blir en klassfråga.
          </p>
          <head xml:id="i-WBCNccDExikjDBw9HMi6C5" type="h2">
            Idrott i skolan
          </head>
          <p xml:id="i-LrwcYhpPxRr6wHxjVCrfbu">
            Idrottsrörelsen kan, som frivillig folkrörelse, aldrig ha huvudansvaret
            för att alla barn och ungdomar får tillfälle att utöva idrott
            eller förstår betydelsen av att röra på sig. Denna uppgift ligger
            på föräldrar och på skolan.
          </p>
          <p xml:id="i-EvC4JfMtWHFMt91Czbmcyu">
            Det finns god evidens på hur viktigt det är att elever ges tillfälle
            till fysisk aktivitet under skoltid. Fysisk aktivitet gynnar både
            elevernas hälsa och studieresultaten i skolan. Genom att öka elevernas
            fysiska välbefinnande stärks också deras psykiska välbefinnande
            och koncentrationsförmåga. Liberalerna anser att eleverna ska
            garanteras organiserad idrottsundervisning minst XX timmar per
            vecka.
          </p>
          <p xml:id="i-ECpLREoFghTS785ZG8VVZg">
            En stimulerande skolgårdsmiljö med många möjligheter till ökad
            fysisk aktivitet kombinerad med ökad kunskap om betydelsen av
            god kost och fysisk aktivitet bör leda till att eleverna ökar
            den fysiska aktiviteten också mellan lektionerna.
          </p>
          <p xml:id="i-KFDCqaDV67aWJPy3AYkwi2">
            Erfarenheterna från ”Skapande skola” i samverkan med kulturskapare
            och skola och från de delar av ”Idrottslyftet” som syftat till
            samverkan mellan skola och idrott bör tillsammans kunna vara grund
            för nya samarbeten.
          </p>
          <p xml:id="i-Nv8bUtQZtqvGfbhyBPLqmx">
            Genom samverkan mellan idrottsrörelsen och skolan nås också målgrupper
            som annars inte kommer till idrotten. Till exempel har en hel
            del nya svenskar inte någon tidigare erfarenhet från folkrörelseliv
            och föreningar.
          </p>
          <head xml:id="i-Ja7mLwW3w8VP9doS7eFmiT" type="h2">
            Idrott för årsrika
          </head>
          <p xml:id="i-HAwjkpK9HMKcvV45vKma8Z">
            Motion för årsrika har minst lika stor betydelse för välbefinnandet
            som för yngre. Huvudsakligen är det aktiviteter som den enskilde
            tar initiativ till och utför själv eller tillsammans med andra
            i grupp. Det finns så många vetenskapliga studier som påvisar
            motionens nytta. Genom motion kan äldre leva ett mer självständigt
            liv.
          </p>
          <p xml:id="i-LQ6Z6SxAd8j2sK9Ep9CywF">
            Det finns många projekt som sätts i gång och som sedan avslutas
            utan att man tar fram konsekvenserna av de positiva resultaten,
            och aktiviteten riskerar att så småningom sjunka ner till en ursprunglig
            eller lägre nivå. För att undvika detta behöver samhället främja
            en attitydförändring och ge fysiska förutsättningar för regelbundet
            motionerande i form av promenadstråk m.m. Det är viktigt att äldre
            kan känna sig trygga när de motionerar.
          </p>
          <p xml:id="i-YWqQV18dzA9LskDsi1KZ71">
            Tävlingssinnet försvinner inte heller med åren, och det finns
            idrottsgrenar som ger både motion och social samvaro, t.ex. boule,
            bowling och golf, eller som stimulerar till motion för att uppnå
            hyggliga resultat, som olika former av precisionssporter.
          </p>
          <head xml:id="i-53KnSLP1e9hghCmFqsCQS9" type="h2">
            Idrott och jämställdhet
          </head>
          <p xml:id="i-TfSDenXFP3gTfUwbRzjQYh">
            Lika möjligheter inom idrotten för tjejer och killar ska vara
            en självklarhet. Tjejer har under många år fått stå tillbaka beträffande
            träningstider, utbildning, medelstilldelning, anläggningar m.m.
            Genom att detta uppmärksammats har det blivit bättre, men långtifrån
            bra. Arbetet måste fortsätta och genomsyra all verksamhet inom
            idrotten.
          </p>
          <p xml:id="i-2hK2CQ4foB8HuvBakzkN6E">
            Det är mycket angeläget att de som äger idrottsanläggningar –
            i de flesta fall kommunerna – beaktar hur tider fördelas mellan
            flickor och pojkar. Det gäller också i kommunernas planering av
            nya anläggningar, så att inte det som ännu så länge kan betecknas
            som typiska s.k. flickidrotter missgynnas i förhållande till andra
            idrotter. Riksidrottsförbundet har många bra intentioner beträffande
            jämställdhetsarbetet, men de har fortfarande uppenbart inte trängt
            ner i alla lokala strukturer i alla specialidrottsförbund.
          </p>
          <head xml:id="i-LSAVJddxexBHNZy7UW786m" type="h2">
            Idrott för personer med funktionsnedsättning
          </head>
          <p xml:id="i-HZF34aARABQPRkWe93RFG">
            Parasporten i Sverige är mycket framgångsrik på elitnivå vid
            en internationell jämförelse. Liksom i andra idrotter har det
            ökat intresset också för breddverksamheten. Det har inneburit
            att många personer med funktionsnedsättning har blivit delaktiga
            i en social gemenskap som de annars skulle ha gått miste om och
            deras självförtroende har stärkts. Framgångar för elitidrottare
            med funktionsnedsättning har samtidigt bidragit till att attityderna
            till människor med funktionsnedsättning har förbättrats. Särskilda
            elitsatsningar inom parasporten bör uppmuntras och välkomnas.
          </p>
          <p xml:id="i-78fimREcQZdQEG8MFesAmW">
            Idrottsrörelsen måste samtidigt bli bättre på att inkludera personer
            med funktionsnedsättning. Idrotten har omkring två miljarder kronor
            per år i statsbidrag, ett omfattande stöd från kommunsektorn samt
            förmånliga skatteregler. En enig riksdag har vid flera tillfällen
            tydligt markerat att ett mål för statens stöd till idrotten är
            idrott för alla. I målformuleringen nämns särskilt personer med
            funktionsnedsättning. Trots detta är idrott för personer med funktionsnedsättning
            satt på undantag, och där det finns sker det ofta som en verksamhet
            skild från andra. Riksidrottsförbundet gjorde nyligen på sin stämma
            tydligt att ambitionsnivån för idrott för personer med funktionsnedsättning
            ska dimensioneras efter vad deras ekonomiska läge tillåter.
          </p>
          <p xml:id="i-QfkwbEAJP9fCKNATxe2BWR">
            Regeringen bör ta initiativ till en dialog med idrotten om hur
            de följer riksdagens uppsatta mål, och överväga en öronmärkning
            av stöd till idrott för personer med funktionsnedsättning, i första
            hand inkludering av barn och unga. En förebild kan vara Norge,
            där ungefär tio procent av det totala statliga stödet till idrotten
            öronmärkts till idrott för personer med funktionsnedsättning.
            Liberalernas grundinställning är att statens stöd till idrotten
            bör styras genom mål, inte genom detaljregleringar och öronmärkningar,
            men det är under förutsättning att idrotten å sin sida respekterar
            de mål som riksdagen satt upp för stödet.
          </p>
          <p xml:id="i-HRnkyCCR3gt6ymC8r5nhSH">
            Det ska inte vara dyrare eller krångligare för den som har en
            funktionsnedsättning att utöva sin idrott än det är för andra.
            För att detta ska vara möjligt måste behoven hos personer med
            funktionsnedsättning tillgodoses, bl.a. när det gäller tillgång
            till anläggningar och fördelning av tränings- och tävlingstider,
            möjlighet till anpassad utrustning och stimulans till långt många
            fler klubbar att anordna träning.
          </p>
          <head xml:id="i-SK2dHEUx7LxaAnzHsYKHPy" type="h2">
            Idrott och integration
          </head>
          <p xml:id="i-MYaZoGWiSeHAva3RgVGTvz">
            Idrotten ska främja integration. Det är viktigt att idrottsrörelsen
            välkomnar ledare och idrottsutövare av olika bakgrund. Ingen får
            diskrimineras på grund av kön, ras, religion eller sexuell läggning.
            Med sin mångfald och lättillgänglighet har idrotten unika möjligheter
            att överbrygga motsättningar och öka förståelsen mellan olika
            grupper i samhället. Flera exempel på olika håll i landet visar
            hur personer med utländsk bakgrund genom att engagera sig i idrottsrörelsen
            ökar sitt deltagande i samhällsgemenskapen. Idrottsrörelsens möjligheter
            när det gäller att underlätta integrationen är ytterligare ett
            argument för att folkrörelserna ska få ett starkt offentligt stöd,
            och ytterligare ett område där idrotten och finansiärerna bör
            ha en nära dialog om måluppfyllelsen.
          </p>
          <head xml:id="i-HRbnBc1hvuoUf2fZ9AnPNg" type="h2">
            Idrott och hbt-personer
          </head>
          <p xml:id="i-PrqrmSjt4L2N3XQdUXgmeV">
            Idrottsrörelsen är en av Sveriges största folkrörelser och spelar
            en viktig roll i många människors liv, särskilt för ungdomar.
            På många orter är idrotten en centralpunkt i lokalsamhället och
            idrotten är också en källa till gemenskap och personlig utveckling.
          </p>
          <p xml:id="i-3d9Em2FnCezgngcG2MVTsq">
            Gjorda kartläggningar visar att unga hbt-personer deltar i idrottsföreningar
            i väsentligt lägre grad än andra i samma ålder. Könsnormer, grupptryck
            och föreställningar om hur en idrottare förväntas vara gör att
            många inte känner sig tillräckligt inkluderade i idrottslivet.
            För den enskilde kan det fortfarande år 2017 vara ett stort steg
            att vara öppen om sin sexuella läggning eller könsidentitet i
            idrottssammanhang, något som också nyligen uppmärksammats i SVT:s
            programserie Regnbågshjältar.
          </p>
          <p xml:id="i-DDTvt69DWjZB1Rxx4GY4C">
            Det är välkommet att Riksidrottsförbundet har en policy mot diskriminering
            på grund av sexuell läggning inom idrotten. I policyn fastslås
            att ingen i idrottens värld ska behöva känna sig kränkt, trakasserad,
            diskriminerad eller känna obehag på grund av könstillhörighet
            eller sexuell läggning. Samtidigt som idrottsrörelsen själv uppmärksammar
            och arbetar med hbt-frågor finns det också skäl för det offentliga
            att uppmärksamma hbt-perspektivet inom idrotten, till exempel
            när det gäller lokala samarbetsprojekt med idrottsrörelsen liksom
            i frågor om bidragsgivning till idrottsföreningar.
          </p>
          <head xml:id="i-Q12NuDapGvTWoDrGen9qMV" type="h2">
            Rent spel
          </head>
          <p xml:id="i-R9QpdCFNV3UjHhNsz6TAUQ">
            Eftersom idrotten engagerar så många är det extra viktigt att
            den representerar de demokratiska värden som det svenska samhället
            i övrigt står för. Det gäller, som redan nämnts, att främja jämställdhet
            mellan könen och bevara funktionsnedsattas rättigheter att ta
            del av och utöva idrott. Tendenser till våld, både bland aktiva
            och bland åskådare, måste stäv-jas.
          </p>
          <p xml:id="i-2EEM6jaQjpRBzFBpZZNcpP">
            Idrottens själ bygger på rent spel, ett klart regelverk och sportmannaskap.
            Det allvarliga problemet dopning måste bekämpas på alla fronter.
          </p>
          <p xml:id="i-E6nTLdsEs3PbZbwobcrhr7">
            Sverige har kommit långt, internationellt sett. Men det kan tyvärr
            inte tas till intäkt för att slå sig till ro. Idrottsrörelsens
            arbete med information, utbildning och forskning om dopning och
            arbetet med dopningstest måste fortsätta att ligga på en hög nivå.
            . Det är viktigt att forskningen om dopning och utvecklingen av
            metoder för att avslöja den kan hålla jämna steg med utvecklingen
            av nya dopningsmetoder.
          </p>
          <p xml:id="i-AJ5ihhcRS8euA76Z8xXVqp">
            Genom IADA (International Anti-Doping Arrangement) och WADA (World
            Anti-Doping Agency) genomförs ett omfattande internationellt antidopningsarbete.
            Det är viktigt att Sverige på olika sätt fortsätter stödja detta
            engagemang.
          </p>
        </div>
        <div type="motSignatures">
          <list>
            <item xml:id="i-6ZpoKJMGmopPBJhbS4CFhZ">
              Bengt Eliasson (L)
            </item>
            <item xml:id="i-842Ge3nanf8G1Pd8WDXgqe">
              Christer Nylander (L)
            </item>
            <item xml:id="i-857puyJqYeKWTuKtGVRqKG">
              Tina Acketoft (L)
            </item>
            <item xml:id="i-6knPczjz3SX7zXBjsNZhsH">
              Emma Carlsson Löfdahl (L)
            </item>
            <item xml:id="i-2CGaNd3WoU4ERn67zLKgra">
              Mats Persson (L)
            </item>
            <item xml:id="i-YJs2EaWrudZVnRX3syQ8Y2">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
