<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-02670">
  <teiHeader>
    <fileDesc>
      <titleStmt>
        <title>En trygg och hållbar energiförsörjning</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2670 av Lars Hjälmered m.fl. (M)</title>
          <idno type="rdwebb">H7022670</idno>
          <rs type="number">2670</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7022670/text</ref>
          <ref type="dokument_url_html">http://data.riksdagen.se/dokument/H7022670</ref>
          <ref type="dokumentstatus_url_xml">http://data.riksdagen.se/dokumentstatus/H7022670</ref>
          <ref type="docx">http://data.riksdagen.se/fil/2447F748-110B-42A2-8D98-F9B77EA4F085</ref>
          <ref type="pdf">http://data.riksdagen.se/fil/8107A34B-A0D0-464A-A9CD-F463F533DE25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DveTVwyxUwnzv9Rz39VZiB" type="signed"/>
        <correspContext corresp="i-DveTVwyxUwnzv9Rz39VZiB">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-JQCU38kBabAgvaTVEnxBqL"/>
        </correspContext>
        <correspAction xml:id="i-XY9vqWENAZFDG96hiZnudL" type="submitted">
          <date when="2019-10-03"/>
          <time when="11:54:28"/>
        </correspAction>
        <correspAction xml:id="i-XWTAcfxFUULLFiVafdWG1M" type="reviewed">
          <date when="2019-10-03"/>
          <time when="13:15:24"/>
        </correspAction>
        <correspAction xml:id="i-7rQvEZgi8DwZCrmp5CkqjJ" type="referred">
          <date when="2019-10-11"/>
        </correspAction>
        <correspAction xml:id="i-E4urTTNaNUnuAFAzWpZQjc" type="assigned">
          <date when="2020-09-01"/>
          <time when="08:55:05"/>
        </correspAction>
        <correspContext corresp="i-E4urTTNaNUnuAFAzWpZQjc">
          <ref type="assignedTo">Näringsutskottet</ref>
        </correspContext>
        <correspAction xml:id="i-XRzzgaFoepPuqHK5qvxTkf" type="behandlas_i"/>
        <correspContext corresp="i-XRzzgaFoepPuqHK5qvxTkf">
          <ref type="uppgift">2019/20:NU10</ref>
          <ref type="ref_dok_id">H701NU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU10</ref>
          <ref type="ref_dok_titel">Elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CpV1XCPLsL9VyLtgesHGpQ" type="behandlas_i"/>
        <correspContext corresp="i-CpV1XCPLsL9VyLtgesHGpQ">
          <ref type="uppgift">2019/20:NU14</ref>
          <ref type="ref_dok_id">H701NU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2670 av Lars Hjälmered m.fl. (M)
          En trygg och hållbar energiförsörjning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7NCRfaDJAqB5zqLpMaatAb">
            Förslag till riksdagsbeslut
          </head>
          <list style="ol">
            <item xml:id="i-6kHM43BEtfBvKqhyJ6bbut">
              Riksdagen ställer sig bakom det som anförs i motionen om en ny
              energikommission och tillkännager detta för regeringen.
            </item>
            <item xml:id="i-FtmPnjoKGPHJQra8ntiSdf">
              Riksdagen ställer sig bakom det som anförs i motionen om att
              energipolitiska mål ska omfatta alla fossilfria kraftslag och
              tillkännager detta för regeringen.
            </item>
            <item xml:id="i-ULT86rugBxsrs3kQhRMQrB">
              Riksdagen ställer sig bakom det som anförs i motionen om att
              genomföra en oberoende analys av en eventuell fortsatt drift av
              Ringhals reaktor 1 och tillkännager detta för regeringen.
            </item>
            <item xml:id="i-CPEzFQueKx8iYyFMQGRqLs">
              Riksdagen ställer sig bakom det som anförs i motionen om att
              genomföra en oberoende analys av en eventuell fortsatt drift av
              Ringhals reaktor 2 och tillkännager detta för regeringen.
            </item>
            <item xml:id="i-6i26TM6ti4opedfL8Z1mLb">
              Riksdagen ställer sig bakom det som anförs i motionen om att
              utveckla en färdplan mot fjärde generationens kärnkraft och tillkännager
              detta för regeringen.
            </item>
            <item xml:id="i-5qJsGomw1gHt6qPTDgmWC2">
              Riksdagen ställer sig bakom det som anförs i motionen om att
              vidta åtgärder för att lösa kapacitetsbristen på elmarknaden och
              tillkännager detta för regeringen.
            </item>
            <item xml:id="i-B7SNEjbQq31ReqPgLt48v3">
              Riksdagen ställer sig bakom det som anförs i motionen om en ny
              marknadsmodell för dagens elmarknad och tillkännager detta för
              regeringen.
            </item>
            <item xml:id="i-SNEkAxPndLZdPAxBBeLRFB">
              Riksdagen ställer sig bakom det som anförs i motionen om att
              ge Svenska kraftnät ett utökat ansvar för leveranssäkerhet och
              tillkännager detta för regeringen.
            </item>
            <item xml:id="i-JaHrZgbwHSeUHyrNKsCfzn">
              Riksdagen ställer sig bakom det som anförs i motionen om att
              Energimyndigheten ska satsa på energiforskning inom alla relevanta
              kraftslag, inklusive kärnkraft, och tillkännager detta för regeringen.
            </item>
            <item xml:id="i-3dtXf5BpPPXHj9xX5GdMaq">
              Riksdagen ställer sig bakom det som anförs i motionen om att
              tillsätta en konkurrenskraftsutredning för att analysera den svenska
              elmarknaden och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Nt6vTchBy1sAHss6zWrFRk" type="h1">
            Motivering
          </head>
          <p xml:id="i-TCUQydYWamDd4sVRZXmzxC">
            Sveriges konkurrenskraft och välfärd bygger på en trygg elförsörjning.
            Den svenska energipolitiken ska värna klimatet, säkra el till
            konkurrenskraftiga priser och garantera att el finns när den behövs.
            Tillgång till el till konkurrenskraftiga priser är avgörande för
            svensk industri. Digitaliseringen av samhället förstärker samtidigt
            elberoendet och gör samhället mer känsligt för störningar i elförsörjningen.
          </p>
          <p xml:id="i-6nsGYoe6zywEieZdeAhsBN">
            För Moderaterna är det en självklarhet att Sverige ska vara pådrivande
            i omställning­en till en klimatneutral ekonomi. Lika självklart
            är det att detta inte står i motsats till tillväxt och jobbskapande.
            En framgångsrik energipolitik måste kombinera en politik för lägre
            utsläpp av växthusgaser med reformer som möjliggör tillväxt och
            teknologisk utveckling.
          </p>
          <p xml:id="i-QXfb1Pfvpxc6UiTpcz7pDE">
            Tack vare en välutbyggd vatten- och kärnkraft är det svenska
            elsystemet till 98 pro­cent fossilfritt. Tillgången till fossilfri
            el är central för att minska Sveriges utsläpp av växthusgaser.
            Det är en nyckel för att minska klimatavtrycket inom transportsektorn
            och industrin – två sektorer som står för en tredjedel vardera
            av utsläppen i Sverige.
          </p>
          <p xml:id="i-TWhNzUjBaD7LdQW3fgTF4z">
            Men för att klara elektrifieringen av samhället under kommande
            år behöver elproduk­tionen öka under kommande år. Sweco har beräknat
            att elbehovet ökar med 29 procent fram till år 2045 för att förverkliga
            de färdplaner för fossilfrihet som presenterats inom en rad branscher.
          </p>
          <p xml:id="i-HHNZMpEBBfz94SbhS2cHH">
            Samtidigt bedömer Svenska kraftnät att balansen mellan tillgång
            och efterfrågan på el kommer att försämras under de närmaste åren.
            Den främsta orsaken till detta är den kommande nedstängningen
            av att Ringhals 1 och 2. Förändringar i energimixen innebär dessutom
            att leveranssäkerheten i elsystemet försvagas.
          </p>
          <p xml:id="i-9c6gi7HUkEVNaiDfpccnU">
            Redan i dag ser vi hur kapacitetsbrister i elnäten hotar att
            stoppa allt från klimat­smart infrastruktur till etableringar
            av nya företag och investeringar i befintliga bolag. Situationen
            är så pass allvarlig att den på vissa platser i Sverige har blivit
            akut. Kapaci­teten har slagit i taket på många platser i Sverige.
            Höjd kraftvärmeskatt leder till att lokal elproduktion minimeras
            eller läggs ned. Elförsörjningen kan inte längre fullt ut garanteras
            i flera svenska städer.
          </p>
          <p xml:id="i-Ao8E9bYYDCNTHgG7R6djnj">
            Sverige behöver en modern energipolitik som genererar mer el,
            minskar utsläppen och garanterar en trygg elförsörjning i hela
            Sverige. Vi ska samtidigt driva på för en politik som skapar tillväxt
            och främjar teknologisk utveckling i form av mer elektrifi­ering.
            Då behöver vi mer fossilfri el. Kärnkraften är en del av det,
            men det handlar också om att ställa om till ökad elektrifiering
            av såväl fordonsflottan som industrin.
          </p>
          <head xml:id="i-87GrPnZca8JNA2vzUU1e5D" type="h2">
            En ny energikommission
          </head>
          <p xml:id="i-SVXVxEs1UuSQMrARYezEg3">
            Alla riksdagens partier behöver ta gemensamt ansvar för att formulera
            nya lösningar för Sveriges energipolitik. Det bör ske genom en
            gedigen process som samlar relevant ex­pertis. Den nya energikommissionen
            bör vara en parlamentariskt sammansatt kommis­sion och lämna underlag
            till en uppdaterad bred politisk överenskommelse om den lång­siktiga
            energipolitiken.
          </p>
          <head xml:id="i-Xfeq1aEnKbNrSL744Wtg2V" type="h2">
            Energipolitiska mål ska omfatta alla fossilfria kraftslag
          </head>
          <p xml:id="i-VqKfTg75KZSEiU1XGA19Cm">
            Målet om 100 procent förnybart i energiöverenskommelsen från
            2016 bör bytas mot ett mål om ett 100 procent fossilfritt elsystem.
            Det skulle bli en viktig signal till marknaden att det finns politiskt
            stöd för kärnkraft långt efter 2040. Inom EU har medlemsländerna
            enats om att förnybar energi ska stå för 32 procent av energikonsumtionen
            år 2030. Målet ska utvärderas för att senast år 2023 eventuellt
            förändras. I samband med att målet ses över vill Moderaterna att
            målet omformuleras, så att det handlar om ett mål för fossilfri
            energi och inte enbart förnybar energi.
          </p>
          <p xml:id="i-RhNgKsYCK8j2Uvp3Rpi8jH">
            För att åstadkomma detta måste alla fossilfria kraftslag bidra.
            Den befintliga kärnkraften, som står för cirka 40 procent av den
            svenska elproduktionen, måste värnas och alla ekonomiskt meningsfulla
            livstidsförlängningar bör göras. Ett första steg i att värna kärnkraften
            vore att genomföra en oberoende analys av en eventuell fortsatt
            drift av Ringhals reaktorer 1 och 2.
          </p>
          <p xml:id="i-94eCK5e24sdHK87NgSqKFF">
            För att säkerställa en stabil elproduktion även längre fram i
            tiden bör även en svensk färdplan mot fjärde generationens kärnkraft
            utvecklas. Den nya tekniken använder bränslet 100 gånger mer effektivt
            och kan också återanvända kärnbränsle. Den satsningen bör inkludera
            svensk forskning och frågan om en pilotanläggning i Sverige.
          </p>
          <p xml:id="i-Gp9dsM23d7Nq3RNptQWdDc">
            I syfte att uppnå nationella och globala energi- och klimatmål
            är vattenkraften en viktig beståndsdel. Stor- och småskalig vattenkraft
            ska värnas och utökas. Alla möjligheter till undantag och lägre
            ställda krav ska nyttjas. Prövningar för ny vattenkraft ska ske
            på ett sätt som inte blir onödigt administrativt och ekonomiskt
            betungande för verksamhetsutövare. Det ligger även ett ansvar
            på regeringen att säkerställa att berörda myndigheter värnar vattenkraften
            och bedriver sin verksamhet i linje med överenskomna politiska
            intentioner.
          </p>
          <head xml:id="i-CCgF4SFyucowNMe8uSr39p" type="h2">
            Tillgång till el i hela Sverige
          </head>
          <p xml:id="i-WWVnqRsZtCaEzijfJLXMrh">
            En fungerande distribution av el är en förutsättning för ett
            elektrifierat samhälle. Sveriges distribution av el lider redan
            av brister. Vi har stora problem med kapacitetsbrist på elmarknaden.
            Städer och energibolag tvingas säga nej till nya företag som vill
            etablera sig, detta för att det helt enkelt inte finns tillräckligt
            med el.
          </p>
          <p xml:id="i-E8399fhAP7UZrAEz1MkAJ7">
            Kapacitetsbristen i de svenska elnäten är ett helt avgörande
            problem som i längden äventyrar svensk konkurrenskraft. Uteblivna
            investeringar leder i sin tur till förlorade arbetstillfällen
            och minskad tillväxt. Det riskerar att stå i vägen för nya bostäder
            och ny infrastruktur och hotar upprätthållandet av våra grundläggande
            välfärdssystem.
          </p>
          <p xml:id="i-4K4ozWH7RTCx6KCA3XfAHd">
            På många ställen i Sverige är överföringskapaciteten inte tillräcklig.
            I dag ser vi framförallt problem vad gäller överföringen av el
            från stamnätet till de lokala och regionala näten. I stamnäten
            finns dessutom flaskhalsar som utgör hinder för effektiv överföring
            av el från de delar av landet där elen produceras, främst i norr,
            till de delar där den största konsumtionen sker, främst i söder.
          </p>
          <p xml:id="i-NatJ3yc5akZzt15mib48eY">
            Utbyggnad av elnäten pågår, men skulle behöva ske betydligt snabbare
            för att anpassa sig till dagens och morgondagens behov. En viktig
            förklaring är att ledtiderna i tillståndsprocessen för att bygga
            elnät är långa (upp till tio år). Tillståndsprocesserna för att
            bygga nya elnät behöver förenklas betydligt jämfört med i dag.
            Det bör även tillsättas en effektutredning för att elmarknadens
            utformning ska bidra till ett stabilare elsystem, men också för
            att säkerställa en tillräcklig utbyggnad av elnätet.
          </p>
          <p xml:id="i-HEbZsFr3SPPcvkAsQ1UVje">
            Ett sätt att motverka flaskhalsar som kan uppstå är att se över
            hur priset bättre kan avspegla knapphet i överföring, en form
            av ”trängselskatt” i elnätet. En ytterligare kompletterande åtgärd
            skulle kunna vara att ge region- och lokalnät en utvidgad roll
            för att säkerställa tillräcklig effekt lokalt. Till exempel genom
            att skapa incitament för samverkan med fjärrvärmesystem med kraftvärme
            och styrmekanismer som gör det möjligt att använda förbrukningsflexibilitet,
            lager och produktionsanläggningar för att kunna använda näten
            mer effektivt.
          </p>
          <head xml:id="i-DK5MBq44hfSNxHFATK6My" type="h2">
            En ny marknadsmodell för dagens elmarknad
          </head>
          <p xml:id="i-PoZs5EnGiLA1aSs5UtKxZ">
            På dagens elmarknad får producenter betalt för den mängd el de
            levererar. För att indu­stri och konsumenter ska kunna få tillräckligt
            med el av god kvalitet behöver elsystemet också en rad stödtjänster.
            Flera av dessa stödtjänster finns inbyggda i baskraft som kärn­kraftverk
            och vattenkraftverk. En kraftig tillväxt av förnybar och väderberoende
            elpro­duktion och ökad integrering av elmarknader har lett till
            en situation där det inte givet är lönsamt att investera i viktig
            baskraft. Det ökar risken för att det inte skall finnas tillräck­ligt
            med kapacitet för att hantera toppar i elförbrukning och för att
            elsystemet ska bli mindre stabilt.
          </p>
          <p xml:id="i-BWRYZZevTHZZVnQSH4HKLg">
            En fungerande elmarknad handlar inte enbart om att förenkla marknadsmekanism­erna
            utan även om att säkerställa elsystemets funktion. För att lampor
            och maskiner ska fungera varje given sekund krävs det att ett
            antal systemtjänst­er är på plats – allt ifrån att säkra rätt
            svängmassa till reaktiv effekt. I dagsläget får en kraftproducent,
            i huvudsak, betalt för den el denna levererar. Samtidigt bidrar
            olika kraftverk till att rätt spänning och frekvens finns i systemet.
            Exempelvis är det bestämt att frekvensen skall vara 50 Hz. Vanligen
            är industriutrustning dimensionerande på sådant sätt att den automatiskt
            slås av om frekvensen avviker mer än plus/minus 0,5 Hz, men ett
            sådant stopp i ett stål­verk eller pappersbruk kan få en prislapp
            på tiotals miljoner kronor.
          </p>
          <p xml:id="i-4Mwe88WwQeLJykKLdfYtB1">
            I dag är de systemtjänster som kraftproducenterna levererar i
            allt väsentligt gratis och sker främst genom stora anläggningar.
            Men med en ökad andel småskalig produk­tion finns det en ökad
            risk att kvaliteten på el sjunker.
          </p>
          <p xml:id="i-4sobmq4Q9bRPSyPsY1aRne">
            Marknadens utformning bör ses över, i synnerhet de ekonomiska
            incitamenten, för att säkerställa att nödvändiga stödtjänster
            tillhandahålls. Planerbara kraftslag som kärn­kraft skulle då
            få ersättning för den viktiga funktion de har i elsystemet. Att
            leverans­säkerhet premieras är normalt på många marknader och
            utgör inte någon subvention och innebär inte att marknadsmekanismerna
            sätts ur spel.
          </p>
          <head xml:id="i-4j6X7sgod8yf7enz74EJvf" type="h2">
            Ge Svenska kraftnät ett utökat ansvar för leveranssäkerhet
          </head>
          <p xml:id="i-73nBf3wbexbGBVjZYU7Krj">
            Svenska kraftnät har ett övergripande ansvar för att upprätthålla
            den kortsiktiga balans­en mellan produktion och förbrukning av
            el. I övrigt finns ingen utpekad aktör som säkerställer att elsystemet
            tillhandahåller tillräckligt med el av god kvalitet. Tanken är
            att marknaden ska lösa det. I takt med att de offentliga ingreppen
            på elmarknaden blir allt större ökar risken för obalanser.
          </p>
          <p xml:id="i-QgqFfcf3wSoBXP4wAy8gY2">
            Kungliga Ingenjörsvetenskapsakademien (Iva) har föreslagit att
            Svenska kraftnät skulle få i uppdrag att ta fram övergripande
            prognoser för den långsiktiga energi- och effektbalansen, behov
            av systemtjänster och för överföringskapacitet även på regional
            och lokal nivå, samt att föreslå nödvändiga åtgärder. På så sätt
            skapas ett underlag för planering av elnätets utveckling och utbyggnad
            av produktionskapacitet.
          </p>
          <p xml:id="i-9wP4kRzDxQjhoDxrGNpejt">
            Under våren 2019 beslutade riksdagen om att ett mål för leveranssäkerhet
            ska inför­as. Vi utgår från att regeringen skyndsamt återkommer
            om detta tillkännagivande. Ett sätt, som vi anser bör övervägas,
            är att ge Svenska kraftnät ett utökat ansvar för leve­ranssäkerheten.
            Det skulle vara ett sätt att förtydliga vilka åtgärder som behöver
            vidtas för att systemet ska vara robust även i fortsättningen.
          </p>
          <head xml:id="i-LWHLT9uzKHK8gGxYDCwzJd" type="h2">
            Forskning på alla relevanta energislag
          </head>
          <p xml:id="i-YA1tpNfzkbudLyUD4qdMHX">
            Morgondagens utmaningar möter vi med morgondagens teknik. Sverige
            är på många områden i framkant när det gäller miljö- och energiteknik.
            Det är nödvändigt i strävan efter en mer klimatsmart och grön
            planet samtidigt som miljö- och energiteknik bidrar till svensk
            innovation och konkurrenskraft på en global marknad. I takt med
            att gröna innovationer når fler och bredare marknader kan vi bidra
            till att minska klimatpåverkan i världen samtidigt som vi skapar
            fler jobb och tillväxt i Sverige.
          </p>
          <p xml:id="i-Kaa8XwDmnGiSzAJBmAkkvU">
            De insatser som görs för forskning inom ny teknik och förnybar
            energi är viktiga för vårt framtida energisystem. Dessa satsningar
            måste fortsätta, bland annat genom sats­ningar på demonstrationsanläggningar
            och utveckling av hållbara elnät. I dagsläget är det Energimyndigheten
            som ansvarar för att fördela statens forskningsresurser, där medlens
            fördelning avgörs av myndighetens utvecklingsnämnd. Inriktningen
            på det arbete som Energimyndigheten utför bestäms däremot av regeringen.
            Oberoende av vilken uppfattning man har om kärnkraftens framtid
            så är det ett faktum att kärnkraft i någon form kommer att finnas
            kvar under en lång tid framöver. Kärnkraftsbolagen tar idag genom
            sin egen fond ansvar för kärnbränslehantering och avvecklande
            av uttjänade reaktorer. Men en potentiell utmaning som vi ser
            är inom forskning och kompetensför­sörjning.
          </p>
          <p xml:id="i-XwTKBEwDEHUEwU7qUuDWe7">
            Här borde det finnas möjlighet för Energimyndigheten att även
            stödja projekt som säkrar att vår kärnkraftshantering är av högsta
            klass. Sverige måste behålla och förädla forskningskompetens inom
            området för att kunna hantera befintliga reaktorer, ha möj­lighet
            att bygga nya samt avveckla de äldre reaktorerna på ett säkert
            och ansvarsfullt sätt. Därför anser vi att Energimyndigheten ska
            satsa på energiforskning inom alla re­levanta kraftslag, inklusive
            kärnkraft.
          </p>
          <head xml:id="i-5B1xwa7mWnmDAhQBBfDRXN" type="h2">
            En konkurrenskraftsutredning för att analysera den svenska elmarknaden
          </head>
          <p xml:id="i-3PiTdKuiBuReR6vjUX9Uz9">
            För att möta klimatutmaningen räcker det inte att vi tar ansvar
            i Sverige eftersom vi bara står för en liten del av världens totala
            utsläpp. Hela världen behöver ställa om, men det förutsätter att
            miljötekniken fortsätter att utvecklas. Tillgång till effektiv
            ren energi och miljöteknik är på sikt en avgörande nyckelfaktor
            för den globala hållbara utvecklingen.
          </p>
          <p xml:id="i-PCXY7aisHY88CAQzEKRg5W">
            Svensk teknologi håller redan hög klass och har potential att
            i högre utsträckning nå en internationell marknad. Det blir en
            möjlighet för Sverige såväl att tillhandahålla nya jobb och företag
            som att bidra till en bättre miljö med mindre CO2-utsläpp. Det
            gäller den inhemska svenska energiproduktionens exportmöjligheter
            av koldioxidfri el såväl som miljövänlig energiteknik. Här behövs
            insatser på flera plan för att förbättra export­möjligheterna
            och motverka vanligt förekommande handelshinder, såsom höga tullar
            på ny miljövänlig energiteknik. Solceller är ett av flera exempel
            på teknik som står föremål för hinder. Det innebär att den önskvärda
            globala teknikspridningen går långsammare än vad som är möjligt.
          </p>
          <p xml:id="i-J3p142U5n9hk7jJqh8kdMj">
            Därför menar vi att en ambitiös politik för företagande, frihandel
            och innovationer går hand i hand med en modern energipolitik.
            Vi föreslår att en utredning tillsätts med uppdrag att analysera
            den svenska elmarknaden ur ett internationellt perspektiv och
            se över vilka åtgärder som skulle behövas för att Sverige ska
            fortsätta vara konkurrens­kraftigt.
          </p>
          <head xml:id="i-5uJVU2syV8Dvhd5FZH6RgN" type="h2">
            En gemensam energimarknad i EU
          </head>
          <p xml:id="i-JfJ1S2kmDN8WzoJ14BHwcF">
            Sverige kan inte blunda för det klimathot som världen möter.
            Stormar, torka, höjning av havsnivån och människor som tvingas
            fly som en konsekvens av klimatets påverkan måste adresseras skyndsamt.
            Klimathotet ställer också krav på en ambitiös energipolitik som
            inte bara ger svar på dagens utmaningar utan även förutser framtida
            behov. Vår långsiktiga vision om att Sverige ska ha en hållbar
            och resurseffektiv energiförsörjning kompletteras med Miljömålsberedningens
            mål om att Sverige senast år 2045 inte ska ha några nettoutsläpp
            av växthusgaser till atmosfären, för att därefter uppnå negativa
            ut­släpp. Sverige har en mycket hög andel förnybar energi i vårt
            energisystem och har över­träffat EU:s 2020-mål. Till det har
            vi en i det närmaste koldioxidfri elproduktion. Genom denna inriktning
            bidrar Sverige på ett ambitiöst sätt till de globala utsläppsreduktioner
            som behövs på lång sikt.
          </p>
          <p xml:id="i-B244DVpBw19w4G99YG4ubB">
            Just nu sker även en sammanlänkning med övriga Europa genom den
            europeiska energiunionen. Detta är en viktig process som binder
            ihop våra marknader, ökar handeln med el och bidrar till att trygga
            elförsörjningen även i Sverige. När marknaden växer ökar intresset
            för att investera i klimatsmart el i Sverige – el som vi kan konsumera
            själva eller exportera till andra. Resultatet blir ett säkrare
            och mer klimatsmart Europa. Förhoppningen är en sammanlänkad väl
            fungerande elmarknad i EU med ökad handel och större grad av effektivisering.
            Sverige bör driva på för en gemensam energimarknad där långsiktiga
            konkurrenskraftiga spelregler råder.
          </p>
          <p xml:id="i-TzGpUREgtWCrYbxpWFudCs">
            Dessutom bör Sverige verka för att en bred råvarubas tillåts
            för biobränsle på EU-nivå. Biodrivmedel bidrar till en grönare
            omställning för industri och transportsektor. En omställning i
            transportsektorn kommer inte att gå över en natt, och därför behövs
            fortsatt olika typer av biodrivmedel för att underlätta en övergång
            från bensin och diesel till grönare alternativ.
          </p>
          <head xml:id="i-QAeVRUEytgD4t2JFJ3KGca" type="h2">
            Stärkt beredskap för framtida brister
          </head>
          <p xml:id="i-NXLTZZkNLoD4YEzroGHXwF">
            En ständigt större andel volatil elproduktion och en minskande
            andel baskraft är en ut­maning som måste adresseras. Att effektbalansen
            upprätthålls är en förutsättning för svensk industri, jobb och
            konkurrenskraft. Ett sätt att möta framtida utmaningar med effekt
            vore att skapa bättre förutsättningar för utveckling och nyttjande
            av batterilager. Svenska kraftnät har idag ett uppdrag att momentant
            analysera effektläget på den sven­ska energimarknaden. I juni
            2017 beslutade riksdagen att tillkännage för regeringen att Svenska
            kraftnäts uppdrag breddas till att även se över effektsituationen
            återkommande och på sikt. På så vis stärks beredskapen för framtida
            brister i vårt energisystem. Vi för­utsätter nu att regeringen
            skyndsamt återkommer till riksdagen med förslag på hur ett sådant
            uppdrag kan genomföras.
          </p>
          <p xml:id="i-7iYeJhZ7TWGUxhNTk4uMML">
            Riksrevisionen har i sin granskning av Svenska kraftnät pekat
            på att det finns brister i både finansieringsmodellen och samhällstekniska
            analyser. Här har riksdagen under 2017 riktat ett tillkännagivande
            mot regeringen om att även en fristående aktör bör få i uppdrag
            att genomföra samhällstekniska lönsamhetsbedömningar vid nätinvesteringar
            för att säkerställa en god kostnadseffektivitet vid utbyggnad.
            Framtida utbyggnad ställer också höga krav på de tillståndsprocesser
            som idag tar oerhört lång tid. Det är angeläget att om möjligt,
            med bibehållen rättssäkerhet, korta handläggningstider. Mot den
            bak­grunden är det positivt att en utredning tillsatts som ska
            se över dagens regler för att få tillstånd att bygga och driva
            elledningar. Vi utgår från att regeringen återkommer till riksdagen
            med konkreta förslag för att korta handläggningstider för investeringar
            i elnät liksom annan energiinfrastruktur.
          </p>
          <p xml:id="i-VgoSWAnyhxNQD6sBCvXSgu">
            Vidare är det rimligt att olika tekniska lösningar, när det gäller
            både teknikval i nät­utbyggnaden och alternativ till utbyggnad,
            prövas för en framtida nätutbyggnad. Därtill bör återkommande
            analyser av effektläget på den svenska energimarknaden genomföras
            i syfte att skapa bättre beslutsunderlag för såväl politiken som
            marknadens aktörer.
          </p>
          <head xml:id="i-APwGnu3dAawNNw1PDzFUHU" type="h2">
            Bättre förutsättningar för att ta tillvara fjärr- och kraftvärme
          </head>
          <p xml:id="i-7Aqo8whqDDby77MoNabNPE">
            Sverige har ett väl utbyggt kraftvärmenät jämfört med övriga
            Europa. Det är en fördel och en styrka som ska vårdas. Kraftvärmen
            spelar en viktig roll inte minst beträffande effektfrågan då det
            kan avlasta elnätet för uppvärmning. Det finns dock ett behov
            av helhetsgrepp om kraftvärmesektorn. Moderaterna har därför presenterat
            ett kraftvärme­paket för att stärka sektorn och skingra en del
            av osäkerheten som omger branschen idag. Fjärr- och kraftvärme
            skapar stora möjligheter för en cirkulär ekonomi, där kraftvärmen
            producerar som mest när elbehovet är som störst och fjärrvärmen
            minskar behovet av el för uppvärmning. Därför ställer sig Moderaterna
            skeptiska till diskussioner och förslag om NOx-skatt respektive
            avfallsförbränningsskatt. De kommer markant försämra fjärr­värmens
            möjligheter att bidra och konkurrera i energisystemet. Istället
            för att försvåra för fjärr- och kraftvärmen behövs goda förutsättningar
            för att återvinna värme och energi. Fjärr- och kraftvärme bör
            fortsatt vara en integrerad del av ett framtida hållbart energi­system
            där värmen produceras och distribueras på ett hållbart sätt med
            grunden i återvun­nen energi. Det förutsätter goda förutsättningar
            för konkurrenskraftig teknik- och affärs­utveckling, detta för
            att kunna skapa resurseffektiva lösningar för framtidens hållbara
            energisystem och på sådant sätt vara till nytta för miljö, branschen,
            kunderna och sam­hället i stort.
          </p>
          <p xml:id="i-9b6qVVbkUxJfVJejPLC7St">
            I regeringens vårändringsbudget 2019 infördes även en höjning
            av skatten på kraft­värme genom att ta bort nedsättningen av energiskatten
            och samtidigt höja koldioxid­skatten för fossila bränslen som
            används för att producera värme i kraftvärmeverk. Förslaget syftade
            till att bidra till den pågående omställningen från fossila bränslen
            till biobränslen i svenska kraftvärmeverk. Kraftvärmeanläggningar
            meddelade redan innan skatten infördes att de tvingas lägga ned
            sin verksamhet. En tidigarelagd stängning av dessa kraftvärmeanläggningar
            förvärrar den redan akuta effektsituationen. Minskad elproduktion
            i svenska kraftvärmeanläggningar riskerar därigenom att medföra
            ökad import av elkraft som producerats med fossila bränslen i
            andra länder. Den införda skatten på kraftvärme bör således avskaffas.
          </p>
          <head xml:id="i-D4KR5AyjeHTxdjA3EB6Zo5" type="h2">
            Energi och samhällssäkerhet
          </head>
          <p xml:id="i-83NV6S1WpqzcEw2cwfo4TB">
            Det svenska samhället är beroende av el och andra former av energi.
            För hushåll liksom företag och offentliga verksamheter är en trygg
            tillgång helt avgörande. Därför är frågor om robusthet i energisystemet
            viktiga. Exempel på det är god tillgång till effekt och vädersäkring
            av eldistribution. Till det finns även andra hot såsom risker
            kopplade till it-verksamheter. Detta har varit särskilt tydligt
            i Sverige de sista åren i samband med haveriet i Regeringskansliet,
            vid Transportstyrelsen och senare med de allvarliga brister och
            tillkortakommanden som uppdagades vid Svenska kraftnät. Ett åsidosättande
            av lagkraven på att genomföra säkerhetskontroller av personal
            var en av flera allvarliga brister. Dessa händelser visar på att
            arbetet med säkerhet inom energiområdet måste accentueras.
          </p>
        </div>
        <div type="motSignatures">
          <list>
            <item xml:id="i-FeFFMAY41SEq5ZKLAKEaV1" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-8iu19CbgELoBodxcJUrMCh" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-ALKHWfi4zdvorGnytNPJbG" who="i-5pt7V9L88gFuC3UA5MjoNb">
              Lotta Olsson (M)
            </item>
            <item xml:id="i-XHE4Ci2F4om1dfcxkocgUX" who="i-JQCU38kBabAgvaTVEnxBqL">
              Ann-Sofie Lifvenhage (M)
            </item>
          </list>
        </div>
      </div>
    </body>
  </text>
</TEI>
