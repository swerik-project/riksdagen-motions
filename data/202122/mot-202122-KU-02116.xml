<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-02116">
  <teiHeader>
    <fileDesc>
      <titleStmt>
        <title>Nationell samling kring människovärdet</title>
        <author corresp="i-6umT1k53jwZ9Rr9pvYUNWh">av Lars Adaktusson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2116 av Lars Adaktusson (KD)</title>
          <idno type="rdwebb">H9022116</idno>
          <rs type="number">2116</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9022116/text</ref>
          <ref type="dokument_url_html">http://data.riksdagen.se/dokument/H9022116</ref>
          <ref type="dokumentstatus_url_xml">http://data.riksdagen.se/dokumentstatus/H9022116</ref>
          <ref type="docx">http://data.riksdagen.se/fil/7DE6462F-F63E-4C1D-AC87-D4BD35FA7464</ref>
          <ref type="pdf">http://data.riksdagen.se/fil/45B14122-36D4-45D2-ACC5-2F6A04A47109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2FDihMpeAgYyHXx6hsqiTE" type="signed"/>
        <correspContext corresp="i-2FDihMpeAgYyHXx6hsqiTE">
          <note type="signatory" corresp="i-6umT1k53jwZ9Rr9pvYUNWh"/>
        </correspContext>
        <correspAction xml:id="i-8nWKZmQ6ZSgyT1kEsra8vV" type="submitted">
          <date when="2021-10-01"/>
          <time when="14:13:40"/>
        </correspAction>
        <correspAction xml:id="i-GGMve5zEa5JEg5FTmvxu9x" type="reviewed">
          <date when="2021-10-01"/>
          <time when="17:29:17"/>
        </correspAction>
        <correspAction xml:id="i-SoVHdQRsAy3brGL1naqJtM" type="referred">
          <date when="2021-10-14"/>
        </correspAction>
        <correspAction xml:id="i-XvJRWiAKa4ceywFrgWZ8nN" type="assigned">
          <date when="2022-10-05"/>
          <time when="11:38:01"/>
        </correspAction>
        <correspContext corresp="i-XvJRWiAKa4ceywFrgWZ8nN">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-NFXbFwPZfYDttbwGrqCX1o" type="behandlas_i"/>
        <correspContext corresp="i-NFXbFwPZfYDttbwGrqCX1o">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dvo6xys6w6eWzirNVeqGY7" type="motHeader">
        <div xml:id="i-adu4ZfR7aGRUSbS2W7kTR" type="motTitle">
          Motion till riksdagen 2021/22:2116 av Lars Adaktusson (KD) Nationell
          samling kring människovärdet
        </div>
      </div>
      <div xml:id="i-GwniTTXyM2C5YpMjzxHA44" type="motBody">
        <div xml:id="i-2Mqf3nb1VQGgroZ6NHiGTz" type="motProposal" subtype="förslag">
          <head xml:id="i-2eAMtKs1NCu8A5QKgc5Hbs">
            Förslag till riksdagsbeslut
          </head>
          <list xml:id="i-NiQXqSuWfef3iBZcUP8hoQ">
            <item xml:id="i-X9xEYZ2K4s3k2quLe4s1ms" sortKey="Yrkande 1">
              Riksdagen ställer sig bakom det som anförs i motionen om vikten
              av att det tillsätts en nationell kommission för att stimulera
              offentlig debatt kring det unika och okränkbara människovärdet,
              samhällsgemenskapens grund samt de mänskliga fri- och rättigheterna
              och tillkännager detta för regeringen.
            </item>
          </list>
        </div>
        <div xml:id="i-HhKq12my9oTLX6YCczCSdz" type="motContent">
          <head xml:id="i-KoCXWXwGhLYfhgc7GXK8if" type="h1">
            Motivering
          </head>
          <p xml:id="i-QXHgSXouDZW625B4jNzrck">
            Att känna tillit till och förtroende för sin omgivning är av
            avgörande betydelse för ett gott liv. Till vårt samhälles grundläggande
            problem hör idag den svaga tilliten. Det är allvarligt därför
            att inget samhälle i längden kan fungera utan tillit. Ett gott
            samhälle bygger på att människor litar på varandra och på samhällets
            institutioner.
          </p>
          <p xml:id="i-KVp28H9dZr5JCUDHG513x4">
            Tillit uppstår och växer inte av sig själv. Den grundas i värderingar
            och sociala relationer som bygger på ömsesidighet. Denna ömsesidighet
            fungerar inte utan att små barn från tidig ålder får med sig de
            goda värdena. Värdeöverföringen och träningen i att kontrollera
            sina impulser är centrala för att kunna leva ett bra liv i relation
            med andra människor. Varje dialog, varje diskussion blir meningslös
            om det inte hos de deltagande finns ett gemensamt etiskt minimum,
            ett etiskt modersmål.
          </p>
          <p xml:id="i-PqSR6aszqGdVKNDdu1ZTNn">
            ”Det sätt på vilket vi upplever och tolkar världen beror i mycket
            hög grad på det slags idéer som fyller våra sinnen”, skrev filosofen
            och ekonomen E. F. Schumacher. Att föra en öppen debatt om dessa
            idéer borde vara centralt i allt samhällsengagemang. Men de politiska
            partierna har inte svar på alla frågor. När det gäller att formulera
            och värna grundläggande värderingar är det andra institutioner
            som är viktigare, till exempel familjen, folkrörelserna och kyrkorna.
          </p>
          <p xml:id="i-U98tfb35sF4ZkHUjy7Atbi">
            Den dagsaktuella politiska debatten illustrerar behovet av fördjupad
            kunskap och debatt kring grundläggande mänskliga värden. Oavsett
            om det handlar om corona­pandemins effekter för sjukvård och äldreomsorg
            eller frågor om flyktingpolitik och gängbrottslighet måste beslutsfattandet
            bygga på insikten om det okränkbara människo­värdet. Det är uppenbart
            att kulturtraditionen påverkar värde- och normsystem i ett samhälle.
            Sverige finns inom den västerländska kulturkretsen som starkt
            präglats av kristet och humanistiskt tänkande.
          </p>
          <p xml:id="i-8xu29xPgU2vKNfEzanTduX">
            Samtidigt karakteriseras vår samtid av osäkerhet, förvirring
            och ett sökande efter mål och mening – värden som håller över
            tid. Det är viktigt att även det politiska systemet möter dessa
            behov på ett relevant sätt. Kristdemokraterna har därför pekat
            på erfarenheterna från Norge som 1998 tillsatte en nationell värdekommission
            som verktyg för en bred diskussion om samhällets grundläggande
            etik och människosyn.
          </p>
          <p xml:id="i-SXYrxuKDGymgjakr3PzJ2N">
            När kommissionen tillsattes formulerades uppdraget så här:
          </p>
          <p xml:id="i-S4fEqktuBCGn3wwQ5ynm8y">
            Huvudmålet är att bidra till en bred, värdemässig och samhällsetisk
            mobilisering för att stärka positiva gemenskapsvärden och ansvar
            för miljön och samhällsgemenska­pen. Det är viktigt att motverka
            likgiltighet och främja personligt ansvar, deltagande och demokrati.
            Kommissionen skall bidra till att skapa större insikt om värdefrågor
            och etiska problemställningar på ett sådant sätt att våra liv
            som enskilda, vår kultur och samhällsutveckling och vårt förhållande
            till naturen i större grad kan präglas av insiktsfulla värderingsbaserade
            val.
          </p>
          <p xml:id="i-SwFJJp4EAg76JyBCkzkMSn">
            I syfte att bredda och aktualisera den etiska diskussionen krävs
            nationell samling kring betydelsen av människovärdet. En nationell
            kommission bör ges i uppdrag att initiera samtal och aktiviteter
            kring värderingarnas grundläggande betydelse och då bland annat
            hämta erfarenheter från det upplägg som den norska värdekommissionen
            hade. Liknande ansatser bör användas för att belysa etikens och
            människovärdets betydelse inom många olika samhällsområden.
          </p>
        </div>
        <div xml:id="i-RgQS9jLjfRVFWgZroui1X2" type="motSignatures">
          <list xml:id="i-TzZkHnBAAKQ8CaUvKvom9J">
            <item xml:id="i-BS8mow3oh3zojwPvjy9nW3">
              Lars Adaktusson (KD)
            </item>
          </list>
        </div>
      </div>
    </body>
  </text>
</TEI>
