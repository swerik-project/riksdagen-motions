<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-03079">
  <teiHeader>
    <fileDesc>
      <titleStmt>
        <title>Familjerätt</title>
        <author corresp="i-6X8Fc68oRcYCskG3k248x5">av Carl-Oskar Bohlin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3079 av Carl-Oskar Bohlin m.fl. (M)</title>
          <idno type="rdwebb">H7023079</idno>
          <rs type="number">3079</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H7023079/text</ref>
          <ref type="dokument_url_html">http://data.riksdagen.se/dokument/H7023079</ref>
          <ref type="dokumentstatus_url_xml">http://data.riksdagen.se/dokumentstatus/H7023079</ref>
          <ref type="docx">http://data.riksdagen.se/fil/851DB231-2D94-4659-BF25-B4B93A8D52B2</ref>
          <ref type="pdf">http://data.riksdagen.se/fil/DB0B8A41-8FFB-4186-B260-A8AE4908FC39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5sQf8wA27pVo43qpEZ2jUa</idno>
            <name>David Josefsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UXQ5RuK5EehXAUSXjur1KG" type="signed"/>
        <correspContext corresp="i-UXQ5RuK5EehXAUSXjur1KG">
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-5sQf8wA27pVo43qpEZ2jUa"/>
          <note type="signatory" corresp="i-5kLPqJYKuXdEi7mU2QqyGZ"/>
        </correspContext>
        <correspAction type="submitted" xml:id="i-5xixBQER4A3bQPKWc84u4m">
          <date when="2019-10-03"/>
          <time when="14:21:57"/>
        </correspAction>
        <correspAction type="reviewed" xml:id="i-TLuqbTuEBS7PythMeynY3R">
          <date when="2019-10-03"/>
          <time when="16:17:12"/>
        </correspAction>
        <correspAction type="referred" xml:id="i-PHPDrbsoYbuKePF8dhFPZv">
          <date when="2019-10-11"/>
        </correspAction>
        <correspAction type="assigned" xml:id="i-UphYY58puxepL1UYWyqnMK">
          <date when="2020-08-13"/>
          <time when="16:12:08"/>
        </correspAction>
        <correspContext corresp="i-UphYY58puxepL1UYWyqnMK">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-CEXZw4aPdrKMqFoeRLp5y8"/>
        <correspContext corresp="i-CEXZw4aPdrKMqFoeRLp5y8">
          <ref type="uppgift">2019/20:CU17</ref>
          <ref type="ref_dok_id">H701CU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU17</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PvXMSXd1gdLf1AZTYrtUDd"/>
        <correspContext corresp="i-PvXMSXd1gdLf1AZTYrtUDd">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3079 av Carl-Oskar Bohlin m.fl. (M) Familjerätt</div>
      </div>
      <div type="motBody">
        <div type="motProposal" subtype="förslag">
          <head xml:id="i-PAdYAaHfwnw59itTHvTS58">
            Förslag till riksdagsbeslut
          </head>
          <list style="ol">
            <item xml:id="i-RsFSWfQcNGc8szkJuD4V9W">
              Riksdagen ställer sig bakom det som anförs i motionen om att
              möjliggöra reglerade surrogatmoderskap i Sverige och tillkännager
              detta för regeringen.
            </item>
            <item xml:id="i-CnG5tCfNhz8FFL48QxtPZf">
              Riksdagen ställer sig bakom det som anförs i motionen om att
              förtydliga och förbättra reglerna gällande de barn som föds via
              surrogatarrangemang utomlands och tillkännager detta för regeringen.
            </item>
            <item xml:id="i-FmavQNpMP8xZAXQij45i2u">
              Riksdagen ställer sig bakom det som anförs i motionen om att
              förändra betänketiden vid skilsmässa och tillkännager detta för
              regeringen.
            </item>
            <item xml:id="i-YNrj9y3W3RWqwMaSrH7qsd">
              Riksdagen ställer sig bakom det som anförs i motionen om att
              ändra reglerna för föräldrapresumtion och tillkännager detta för
              regeringen.
            </item>
            <item xml:id="i-UrH3tudCdvjyKCUur7Yu7V">
              Riksdagen ställer sig bakom det som anförs i motionen om att
              modernisera vårdnadslagstiftningen och tillkännager detta för
              regeringen.
            </item>
            <item xml:id="i-G8LSEzh8RZXSDHJeiS97Cq">
              Riksdagen ställer sig bakom det som anförs i motionen om att
              göra en översyn av reglerna för särkullbarn och efterlevandes
              rätt till arv och tillkännager detta för regeringen.
            </item>
            <item xml:id="i-V3wHPV2Ub2HnquPVy5nR7y">
              Riksdagen ställer sig bakom det som anförs i motionen om att
              se över bodelningsprocessen i syfte att göra den effektivare och
              snabbare och tillkännager detta för regeringen.
            </item>
            <item xml:id="i-7b6y2dvEkY58a6NTmFRPbY">
              Riksdagen ställer sig bakom det som anförs i motionen om att
              se över lagstiftningen avseende dödförklaring och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Y8Kf8C1QHC52CKW5XqAJTi">
            Motivering
          </head>
          <p xml:id="i-VbtoP2nEYBjQTcrGJroSMN">
            Individer såväl som familjer ska i Sverige åtnjuta stor frihet
            liksom trygghet i livets svårare och mest lyckosamma stunder.
            Moderaternas familjepolitik syftar till att Sverige ska vara ett
            av världens bästa länder för familjen, oavsett hur den ser ut.
            Familje­politiken måste värna värderingar kring individens okränkbara
            rättigheter och jäm­ställdhet. Vi ska ta väl hand om våra barn,
            och människor som längtar efter barn ska välkomnas av samhället
            som föräldrar. Oavsett sexuell läggning ska man ha samma juridiska
            förutsättningar att skaffa barn och ingå äktenskap. Moderaternas
            familjepolitik har också barnens intressen i centrum och ska främja
            ett fungerande socialt skydd för alla barn när familjen inte finns
            eller inte kan ge skydd.
          </p>
          <head type="h2" xml:id="i-7gdjXW9SjLLmFd8gD2cfh5">
            Surrogatmoderskap
          </head>
          <p xml:id="i-KGxVG1tHPAmkoTn3hqCmAk">
            Utredningen om olika vägar till föräldraskap landade i slutsatsen
            att surrogatmoderskap inte ska tillåtas i Sverige. Det är olyckligt
            att utredningen när det gäller altruistiskt surrogatmoderskap
            till betydande del argumenterar som om dessa i huvudsak liknar
            och fungerar som kommersiella surrogatmoderskap.
          </p>
          <p xml:id="i-AwrBg2j7MY3R581iPQuDzA">
            Vi har tilltro till att människor kan fatta väl grundade och
            avvägda beslut och ta ansvar för dessa. Vi menar vidare att beslut
            om surrogatmoderskap inte kan antas vara beslut som präglas av
            att de fattas snabbt och oöverlagt under tidspress, utan att beslut
            av denna natur mellan närstående fattas med ömsesidig respekt,
            närhet och kärlek. Vi vet att det finns de som skulle uppskatta
            friheten att kunna hjälpa en nära vän eller anhörig att skaffa
            barn. Moderaterna är öppna för att reglerade surrogatmoderskap
            bör tillåtas i Sverige. Vi hyser stor respekt för komplexiteten
            i frågor som rör assisterad befruktning, inte minst surrogatmoderskap.
            Ett tillåtande av surrogatmoderskap kräver att centrala frågor
            om föräldraskap besvaras.
          </p>
          <p xml:id="i-TX1dcbYrxycX9xszkzug9E">
            Det finns också svårigheter med risker för påtryckningar mot
            kvinnor om surrogatmoderskap skulle tillåtas. Det är avgörande
            att säkerställa att påtryckningar och tvång inte får förekomma
            i Sverige. Rätten till självbestämmande och informerat
          </p>
          <p xml:id="i-6gm91tPcoJ56ugds36PeQH">
            samtycke är grundläggande. Det informerade samtycket ställer
            krav på att människor
          </p>
          <p xml:id="i-6D1zdeXjAjwUj5kE1kwb1M">
            dels får tillräcklig information och kunskap, och dels ska förstå
            denna information innan hon eller han lämnar sitt samtycke. Vid
            ett förfarande med surrogatmoderskap är det centralt att varje
            sådant föregås av en omsorgsfull lämplighetsbedömning. Detta gäller
            både den tilltänkta surrogatmodern och de blivande föräldrarna.
          </p>
          <p xml:id="i-BCoXXXKHsqG1X2Ba7626d">
            Alla familjer ska kunna vara trygga i Sverige oavsett hur de
            har bildats. Det finns redan i dag många barn runt om i landet
            som är födda genom surrogatmoderskap utomlands. Dagens lagstiftning
            är inte anpassad för de omständigheter som surrogat­moderskap
            utomlands medför, och familjerna möts av en lång rad svårigheter
            gällande till exempel rättsliga oklarheter kring vårdnadshavare,
            rätt till föräldrapenning samt vad som gäller vid sjukdom eller
            olycksfall. Familjerna riskerar att hamna i utdragna och oklara
            processer som innebär oro och otrygghet. De möjligheter som redan
            finns i andra länder att bilda familj genom surrogatmoderskap
            innebär att fler barn i Sverige i fram­tiden kommer att vara födda
            på detta sätt. Lagstiftningen bör ändras i takt med sam­hällsutvecklingen
            och anpassas efter den verklighet som människor lever i. Barnen
            finns här redan idag. De bor med sina familjer och växer upp tillsammans
            med sina vänner. De går i förskolan eller skolan och deltar i
            olika fritidsaktiviteter.
          </p>
          <p xml:id="i-Bsf1p45WngoXJn5y4RbFQc">
            Under åren 2007 till 2012 handlade 29 kommuner i Sverige ungefär
            100 ärenden med barn som tillkommit via surrogatarrangemang utomlands.
            Denna takt har därefter troligen ökat ytterligare de senaste åren.
            Migrationsverket har mottagit ungefär ett nytt ärende per vecka
            avseende svenskt medborgarskap gällande barn som tillkommit via
            surrogatmoderskap i andra länder. I betänkandet Olika vägar till
            föräldraskap uttrycks det bland annat att Sverige inte kan anses
            ha något ansvar för barn som tillkommit utomlands om de inte är
            svenska medborgare. Vi delar inte den uppfattningen. Barn som
            tillkommer via surrogatarrangemang utomlands ska ha rätt till
            samma trygghet och rättssäkerhet som andra barn. Det ställer tydliga
            krav på ansvarstagande.
          </p>
          <p xml:id="i-9bKYuxogCzUJpp57vdiouY">
            I sitt remissvar på utredningen gör Statens medicinsk-etiska
            råd en annan analys jämfört med utredningen och drar andra slutsatser.
            De menar att barn som tillkommit utomlands genom surrogatmoderskap
            har gjort det för att svenska medborgare och andra personer med
            hemvist i Sverige försökt finna alternativa vägar att få barn.
            Statens medicinsk-etiska råd uttrycker att de här barnen har en
            stark koppling till Sverige och att den svenska staten bör ta
            ett visst ansvar för vad medborgare gör utomlands. Det genomförda
            surrogatarrangemanget har till syfte att de tilltänkta föräldrarna
            ska ta med sig barnet till hemlandet. Statens medicinsk-etiska
            råd drar slutsatsen att Sverige inte kan frånsäga sig ansvaret
            för dessa barn.
          </p>
          <p xml:id="i-H4SdzQDjj27mtt9vJi9jyN">
            Lagstiftningen måste förtydligas för att de familjer med barn
            som tillkommit genom surrogatmoderskap och redan i dag finns i
            Sverige ska få en bättre rättslig situation och samma självklara
            trygghet som alla andra familjer.
          </p>
          <p xml:id="i-NwoRAPFf9sRtR5HKiB686K">
            Utredningen om olika vägar till föräldraskap föreslår också att
            frysförvaringen för befruktade ägg ska förlängas från fem år till
            tio år. Detta beror i huvudsak på att det dels finns ett behov
            av detta redan i dag, dels på grund av att efterfrågan på ägg
            sannolikt kommer att öka om donation av befruktade ägg tillåts.
          </p>
          <p xml:id="i-eNDsUMzgVPj4rSy7m7m6m">
            Det är viktigt att slå fast vilka regler som det i detta sammanhang
            ska krävas avseende samtycke från en ägg- respektive spermiedonator.
            Vi menar att nuvarande regler bör kunna gälla även avseende att
            en donators könsceller kan användas till­sammans med en annan
            donators könsceller utan inbördes vetskap. Det är också det som
            utredningen föreslår i och med att den anser att det räcker med
            att alla donatorer får tydlig information om gällande lagstiftning.
            Utredningens förslag att det inte bör vara möjligt för ett samkönat
            kvinnligt par att använda ägg från den ena kvinnan till att åstadkomma
            en graviditet hos den andra kvinnan är viktigt för en genomförande­utredning
            att analysera vidare. Utredningens huvudsakliga motivering är
            att det är medicinska skäl som bör styra.
          </p>
          <p xml:id="i-GtuwVg63oVJe7mwdioqEMp">
            Samtidigt för Statens medicinsk-etiska råd ett resonemang om
            att det i tillägg till att medicinska skäl ska styra kan finnas
            skäl att tillåta att ett kvinnligt samkönat par får donera befruktade
            ägg till varandra utan att det är medicinskt motiverat om de själva
            står för vårdkostnaderna och därtill har fått information om detta
            och inser de ökade medicinska riskerna med ett sådant förfarande.
            Detta bör en genomförandeutredning analysera vidare.
          </p>
          <head type="h2" xml:id="i-XpeeYFNTWD1tHcYGYNniza">
            Betänketid vid äktenskapsskillnad
          </head>
          <p xml:id="i-CHpuDmH8rTkdu1GdUD7xLW">
            Bestämmelserna om äktenskapsskillnad infördes under 1970-talet.
            De syftade till att förenkla förfarandet vid skilsmässa. Exempelvis
            är det numer möjligt att få sitt äktenskap upplöst utan att behöva
            uppge någon särskild grund för äktenskapsskillnaden och utan något
            krav på särlevnad. Detta menar vi har varit nödvändiga förändringar
            för att modernisera äktenskapslagstiftningen. Moderaterna anser
            att ytterligare modernisering är önskvärd genom att avskaffa betänketiden
            vid skilsmässa i fler fall än idag.
          </p>
          <p xml:id="i-9WFL6LVzQoj3oeHESDBnmN">
            Idag gäller att om båda makar är överens om att äktenskapet skall
            upplösas är huvudregeln att de efter gemensam ansökan har rätt
            till omedelbar äktenskapsskillnad (5 kap. 1 § äktenskapsbalken).
            I följande fall gäller dock att äktenskapsskillnad skall föregås
            av en betänketid på sex månader:
          </p>
          <list style="ol">
            <item xml:id="i-NZAZURbq2UtWhHfBe2SD6Y">
              betänketid begärs av båda makar (5 kap. 1 § äktenskapsbalken),
            </item>
            <item xml:id="i-8nZPNgBokWLw8aWtXdc2vy">
              enbart den ena maken vill ha äktenskapsskillnad (5 kap. 2 § äktenskapsbalken),
            </item>
            <item xml:id="i-Mj1v5ASuP93Hgnt5jNaecc">
              någon av makarna har rättslig vårdnad om och bor varaktigt tillsammans
              med barn under 16 år.
            </item>
          </list>
          <p xml:id="i-Y6tEsZmVvr8y4VWbtcJFHQ">
            Det saknar härvid betydelse om barnet är makarnas gemensamma
            eller om det enbart är den ena makens barn (5 kap. 1 § äktenskapsbalken).
            Att betänketiden löper ut innebär inte att äktenskapsskillnad
            meddelas per automatik. När betänketiden löpt ut måste nämligen
            ansökan om äktenskapsskillnad fullföljas av någon make (5 kap.
            3 § äktenskapsbalken).
          </p>
          <p xml:id="i-JxxuspQGjeimctUBF21FEn">
            Moderaterna föreslår avskaffad betänketid vid skilsmässa även
            när bara den ena maken begär äktenskapsskillnad och det inte finns
            barn under 16 år med i bilden. Detta skulle ha flera fördelar,
            inte minst i äktenskap där den ena parten utsatts för våld eller
            dylikt. Betänketid riskerar att skapa lidande bland annat i äktenskap
            där den ena parten på olika sätt kränks.
          </p>
          <head type="h2" xml:id="i-LdXUixhndbZwgWxH6FsDsz">
            Faderskapspresumtion
          </head>
          <p xml:id="i-RA7AovcWEawunftNE4GH5N">
            Eftersom familjekonstellationer kan se olika ut bör politiken
            anpassas efter det. Därför bör dagens faderskapspresumtion likställa
            samboskap med giftermål. Dessutom bör lagstiftningen göras könsneutral.
            När en kvinna i ett samkönat par får barn genom assisterad befruktning
            kan hennes maka, registrerade partner eller sambo inte bli förälder
            i lagens mening innan föräldraskapet fastställts. Det innebär
            att man som förälder kan hamna i en situation utan rättigheter
            då man inte kan begära föräldra­penning, delad vårdnad vid separation
            etc. Föräldraskapet bör därför slås fast så tidigt som möjligt.
            Därför bör det ses över hur lagstiftningen kan förändras så att
            förfarandet för anmälan av föräldraskap kan förenklas. Det är
            nu prioriterat att regeringen, som riksdagen bland annat påpekat
            i ett tillkännagivande våren 2019, tar fram ett förslag som förenklar
            fastställelse av föräldraskap.
          </p>
          <head type="h2" xml:id="i-3vhtDun7P8URN8c79w5uk2">
            En modern vårdnadslagstiftning
          </head>
          <p xml:id="i-EjjqUkvL4yNeWJv8h6iLK2">
            I så stor utsträckning som möjligt ska alla barn ges likvärdiga
            förutsättningar att utifrån sina egna möjligheter forma sina egna
            liv. De allra flesta separationer där barn är inblandade sker
            utan några större konflikter mellan föräldrarna, men tyvärr har
            vi de senaste åren sett att antalet vårdnadstvister ökat. Antalet
            vårdnadstvister har, sett över ett decennium, mer än fördubblats.
            År 2006 var antalet vårdnadstvister 2 822 – år 2015 var motsvarande
            siffra 4 166, en ökning med 48 procent. Även karaktären på vårdnads­tvisterna
            har förändrats. Förutom vårdnadstvister har de ökade separationerna
            lett till nya familjekonstellationer och det har blivit mycket
            vanligt att barn bor växelvis hos föräldrarna, vilket bl.a. fått
            konsekvenser för underhållet.
          </p>
          <p xml:id="i-U9wThHnzBwQL4C6pTXJRv5">
            Vårdnadstvister är svåra för samtliga inblandande, men i synnerhet
            för barnen. Det är Moderaternas utgångspunkt att barnets bästa
            alltid kommer i första rummet. Ur det perspektivet tillsatte alliansregeringen
            Vårdnadsutredningen (SOU 2017:6) för att utvärdera 2006 års vårdnadsreform.
            Utredningen finner att 2006 års vårdnadsreform till största del
            har fallit väl ut, men att det finns skäl för vissa ändringar
            i lagstiftningen för att undvika att barn far illa av föräldrarnas
            skiljaktigheter.
          </p>
          <p xml:id="i-EbZ5T6NYitY8XRVxYyNfYj">
            Flera av dessa förslag är intressanta och Moderaterna har tagit
            fasta på dem och har dessutom gjort vissa andra överväganden avseende
            hur vårdnadslagstiftningen kan moderniseras:
          </p>
          <list style="ul">
            <item xml:id="i-KuM1R9oxxqHi17kkaW2GAw">
              Möjligheterna för att föräldrar som överväger att inleda en tvist
              om vårdnad, boende eller umgänge med sitt barn ska först kunna
              vända sig till sakkunnig person för att få information om vad
              en domstolsprocess innebär, alternativa sätt att lösa konflikten
              och erbjudas stöd och hjälp i annan form.
            </item>
            <item xml:id="i-Hu3s7YhpSDw3bdnfixs2mH">
              I samband med vårdnadstvist bör det övervägas om en medlare också
              ska kopplas till tvisten.
            </item>
            <item xml:id="i-7231KNzTQkivVKqTMJK15F">
              Se över möjligheterna för ändringar i socialtjänstlagen, i syfte
              att ge socialtjänsten bättre verktyg för att undvika att vårdnadstvister
              går till domstol.
            </item>
            <item xml:id="i-RphfboMtzML8S4kqShvi4P">
              Barnet ska få rätt till relevant information och rätt att komma
              till tals i olika instanser som hanterar vårdnadstvister, även
              om samtycke saknas från en vårdnadshavare.
            </item>
            <item xml:id="i-5k3JCkSJrTZrSGYj83YUa9">
              Det bör göras en översyn av hur nära anhöriga som saknar rätt
              till umgänge med ett barn ska kunna få bättre möjligheter att
              umgås med barnet. Det kan röra sig om mor- eller farföräldrar,
              ”bonusföräldrar” eller andra anhöriga som är viktiga för barnets
              utveckling.
            </item>
          </list>
          <head type="h2" xml:id="i-Eg65ke1biaaMnunXzsbVBo">
            Rätt till arv
          </head>
          <p xml:id="i-STfBo2dPPud5zFEzvx66on">
            Det finns tre grunder för arvsrätt, för det första blodsband
            (i första hand bröstarvingar), för det andra äktenskapet och det
            tredje är testamente. Den ekonomiska utvecklingen, individens
            frihet och nya familjekonstellationer gör att förutsättningarna
            för arvsrätten idag är väldigt annorlunda jämfört med när den
            upprättades. Med tanke på dagens för­ändrade situation i förhållande
            till när arvsrätten upprättades finns det skäl för att ut­värdera
            de gällande reglerna och utreda om de kan behöva moderniseras.
            Vi vill bland annat göra en översyn av följande frågor: reglerna
            för särkullsbarn i förhållande till efterlevande makes rätt till
            arv och de konflikter som kan uppstå vid sådana situationer och
            som bör utredas. Bodelningsprocessen bör också kunna effektiviseras
            och göras snabbare.
          </p>
          <head type="h2" xml:id="i-3aeGpTxfUh6XhPwS9ggERy">
            Dödförklaring
          </head>
          <p xml:id="i-SbPHcS4k2QZWY2q45c3iAr">
            Svenska myndigheter tillerkänner inte bevisvärdet för vissa länders
            handlingar avseende dödförklaringar. Det innebär att dödförklaring
            inte görs och att dödsfallet därmed inte heller registreras i
            folkbokföringen. Följden av det är att efterlevande kan försättas
            i en
          </p>
          <p xml:id="i-BTa3AuUJHry2d2z7hCWjUi">
            situation som inte är hållbar, bland annat genom att bodelning
            inte kan genomföras. Av det skälet bör lagstiftningen avseende
            dödförklaring ses över.
          </p>
        </div>
        <div type="motSignatures">
          <list>
            <item xml:id="i-KXLwUr81pwhy9jgE4Y7xs5" who="i-6X8Fc68oRcYCskG3k248x5">
              Carl-Oskar Bohlin (M)
            </item>
            <item xml:id="i-LAbjMxi3xXe1fpEeYd6Aat" who="i-LGuxQcep33nPWKPbzHtqsR">
              Cecilie Tenfjord Toftby (M)
            </item>
            <item xml:id="i-RSvU2X88KKzkhNydYi6cCS" who="i-8LDEcfmJoNdnZMCPvSjiNu">
              Lars Beckman (M)
            </item>
            <item xml:id="i-V34Xurxc8UedV25AY9CpVs" who="i-5sQf8wA27pVo43qpEZ2jUa">
              David Josefsson (M)
            </item>
            <item xml:id="i-GjFEVRDy4XV5m42JJJ9MWZ" who="i-5kLPqJYKuXdEi7mU2QqyGZ">
              Maria Stockhaus (M)
            </item>
          </list>
        </div>
      </div>
    </body>
  </text>
</TEI>
