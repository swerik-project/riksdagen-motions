<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00001">
  <teiHeader>
    <fileDesc>
      <titleStmt>
        <title>med anledning av prop. 2009/10:3 Tid för kultur</title>
        <author corresp="i-V19ff9MeDZhTGpv5xEprbu">av Leif Pagrotsky m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:3 Tid för kultur</title>
          <idno type="rdwebb">GX02Kr1</idno>
          <rs type="number">Kr1</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr1/text</ref>
          <ref type="dokument_url_html">http://data.riksdagen.se/dokument/GX02Kr1</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr1</ref>
          <ref type="doc">http://data.riksdagen.se/fil/E62E99C5-680E-4E42-A65B-563DCEAD32A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V19ff9MeDZhTGpv5xEprbu</idno>
            <name>Leif Pagrotsky</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EhmhjBpoTLnxDLVsuTLTFj" type="basedOn"/>
        <correspContext corresp="i-EhmhjBpoTLnxDLVsuTLTFj">
          <ref>Proposition 2009/10:3</ref>
        </correspContext>
        <correspAction xml:id="i-Y7Ru4FmUmupNay1oWGE3sR" type="signed"/>
        <correspContext corresp="i-Y7Ru4FmUmupNay1oWGE3sR">
          <note type="signatory" corresp="i-V19ff9MeDZhTGpv5xEprbu"/>
          <note type="signatory" corresp="i-LutTcg2m9spsoVaK7cAQeB"/>
          <note type="signatory" corresp="i-SYmctpvT7BxsqFzwPADUfw"/>
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-67wRp4zduspVaKE8AzS9qR"/>
          <note type="signatory" corresp="i-FTuxB98cDMBkWw68Y9RHEc"/>
          <note type="signatory" corresp="i-SvS8rTwUeKpVtp5mrPNCaP"/>
        </correspContext>
        <correspAction xml:id="i-DQWyrFCs2vhoLP93rREm6t" type="referral">
          <date when="2009-10-12"/>
        </correspAction>
        <correspAction xml:id="i-Wsb9PfSbQQEp7x7LUWXJ6Q" type="dismissal">
          <date when="2009-10-08"/>
        </correspAction>
        <correspAction xml:id="i-B1KnFG7QWxquFNVP3xfAAM" type="dismissal">
          <date when="2009-10-08"/>
        </correspAction>
        <correspAction xml:id="i-SRGRiEvKi4Bh3Cb7EubT1c" type="transfer">
          <date when="2009-10-06"/>
        </correspAction>
        <correspAction xml:id="i-GDDxeFDkz1mSyt6WUhhyse" type="submission">
          <date when="2009-10-06"/>
        </correspAction>
        <correspAction xml:id="i-EN8vU2G9oVC3MVcp5AaFnb" type="assigned"/>
        <correspContext corresp="i-EN8vU2G9oVC3MVcp5AaFnb">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-5wbNffmnFNSQDLPXd8bbbv" type="TOC">
          <head xml:id="i-GuBtzzRjggmG8nhYbnrgbF">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Inledning 3
            </item>
            <item>
              De kulturpolitiska målen 4
            </item>
            <item>
              Regionaliseringen portföljmodellen 5
            </item>
            <item>
              Riksutställningar, Riksteatern och Stiftelsen Svenska rikskonserter
              6
            </item>
            <item>
              Samverkan mellan staten, den kommunala nivån och dem ideella
              sektorn 7
            </item>
            <item>
              Samlat ansvar inom biblioteksväsendet 8
            </item>
            <item>
              Digitala resurser i medborgarnas tjänst 8
            </item>
            <item>
              Kulturbryggan (f.d. Framtidens kultur) 8
            </item>
            <item>
              Kulturskaparnas villkor 9
            </item>
            <item>
              Reformera statlig inkomstgaranti, utöka stipendier 9
            </item>
            <item>
              Stöd till litteratur och kulturtidskrifter 9
            </item>
            <item>
              Ny plattform för musiken 10
            </item>
            <item>
              Fonogramstöd 11
            </item>
            <item>
              Stödet till den fria scenkonsten 11
            </item>
            <item>
              Skapande skola 12
            </item>
            <item>
              Kultur och hälsa 12
            </item>
            <item>
              Program för de kreativa näringarna 13
            </item>
            <item>
              Ökad samverkan inom kulturmiljöområdet 13
            </item>
            <item>
              Internationella och interkulturella frågor i kulturpolitiken
              14
            </item>
            <item>
              Strategisk utveckling av myndigheter 14
            </item>
            <item>
              Upphävande av myndighetsspecifika mål 14
            </item>
            <item>
              Analysmyndigheten 15
            </item>
            <item>
              Ny organisation för den statliga arkivverksamheten 15
            </item>
            <item>
              Förstärkt samarbete inom museisektorn 16
            </item>
            <item>
              Ansvarsmuseifunktionen avskaffas 16
            </item>
          </list>
        </div>
        <div type="motProposal" subtype="förslag">
          <head xml:id="i-XazRFzJRu38RH7ZxVdQK8G">
            Förslag till riksdagsbeslut
          </head>
          <list style="ol">
            <item xml:id="i-YM4NF28cpKzSRMvuibAjHD">
              Riksdagen avslår regeringens förslag om upphävandet av nuvarande
              nationella mål för kulturpolitiken och införandet av nya mål.
            </item>
            <item xml:id="i-GB84856hszGnm31Zzse5iz">
              Riksdagen avslår regeringens förslag avseende förändring av det
              statliga stödet till litteratur och kulturtidskrifter.
            </item>
            <item xml:id="i-DgJixrfr2dwtVeDyHoggPW">
              Riksdagen avslår regeringens förslag avseende Stiftelsen Svenska
              rikskonserter.
            </item>
            <item xml:id="i-AyHix7rBkUUA4cLz7QAZa">
              Riksdagen avslår regeringens förslag om upphävande av tidigare
              myndighetsspecifika mål.
            </item>
            <item xml:id="i-HvXbkbMEv5xNmpPEoUngro">
              Riksdagen tillkännager för regeringen som sin mening vad som
              anförs i motionen om en fristående analysmyndighet.
            </item>
            <item xml:id="i-NJ2NXUxyTx38RTxBWEy6qs">
              Riksdagen tillkännager för regeringen som sin mening vad som
              anförs i motionen om en ny modell för fördelning av statliga medel
              till regional och lokal kulturverksamhet.
            </item>
            <item xml:id="i-2rEnw7WRqaRJdUdDeeCq4B">
              Riksdagen tillkännager för regeringen som sin mening vad som
              anförs i motionen om avskaffandet av ansvarsmuseifunktionen.
            </item>
            <item xml:id="i-KVM8kLUYY6kjGYyHx8u5pu">
              Riksdagen tillkännager för regeringen som sin mening vad som
              anförs i motionen om Riksutställningar och Riksteatern.
            </item>
            <item xml:id="i-Y7W3MgjGPPaFXUNPwJuLeH">
              Riksdagen tillkännager för regeringen som sin mening vad som
              anförs i motionen om förändringen av fonogramstödet.
            </item>
            <item xml:id="i-4AtXVTbwGTaBwVUQcPgk7N">
              Riksdagen tillkännager för regeringen som sin mening vad som
              anförs i motionen om Stiftelsen Svenska rikskonserter och den
              eventuella framtida musikplattformen.
            </item>
            <item xml:id="i-RLwHUyVuHSKTmRphV1su6S">
              Riksdagen tillkännager för regeringen som sin mening vad som
              anförs i motionen om samverkan mellan staten, den kommunala nivån
              och den ideella sektorn.
            </item>
            <item xml:id="i-QpCunu4GTUv5upfiWHrg4d">
              Riksdagen tillkännager för regeringen som sin mening vad som
              anförs i motionen om kunskapsspridning om barn- och ungdomskultur.
            </item>
            <item xml:id="i-wCo8QJ6Dqvixa7KtkGZeM">
              Riksdagen tillkännager för regeringen som sin mening vad som
              anförs i motionen om samlat ansvar inom biblioteksväsendet.
            </item>
            <item xml:id="i-6Vdb6Fn3jmooPZMBCtXiTw">
              Riksdagen tillkännager för regeringen som sin mening vad som
              anförs i motionen om Riksantikvarieämbetets ansvar för digitalisering.
            </item>
            <item xml:id="i-3WYExfy4266ZHUU2MQgdfy">
              Riksdagen tillkännager för regeringen som sin mening vad som
              anförs i motionen om Kulturbryggan (före detta Framtidens kultur).
            </item>
            <item xml:id="i-R512AmPismoyTxxjZamjKu">
              Riksdagen tillkännager för regeringen som sin mening vad som
              anförs i motionen om kulturskaparnas villkor.
            </item>
            <item xml:id="i-YMgKCEqiQavRcB2XP7WgZW">
              Riksdagen tillkännager för regeringen som sin mening vad som
              anförs i motionen om statlig inkomstgaranti.
            </item>
            <item xml:id="i-EfzB8YJ4HfzFF8fA3zQypB">
              Riksdagen tillkännager för regeringen som sin mening vad som
              anförs i motionen om den fria scenkonsten.
            </item>
            <item xml:id="i-9X4omWh7zr3CqJVZEbtbQt">
              Riksdagen tillkännager för regeringen som sin mening vad som
              anförs i motionen om Skapande skola.
            </item>
            <item xml:id="i-SGPtnJWFxYFCCLRRXkbH5o">
              Riksdagen tillkännager för regeringen som sin mening vad som
              anförs i motionen om kultur och hälsa.
            </item>
          </list>
        </div>
        <div type="motContent">
          <head xml:id="i-HKp3xUmkRbBSQu3d3bep2N" type="h1">
            Inledning
          </head>
          <p xml:id="i-XedsPbC2x2VhS1h8Hd6zyw">
            Den 20 september 2009 lades på riksdagens bord samtidigt med
            budgetpropositionen en proposition för kulturområdet Tid för Kultur,
            2009/10:3. Socialdemokraternas motion för utgiftsområde 17, Kultur,
            medier, trossamfund och fritid, samt denna motion med anledning
            av proposition Tid för Kultur, 2009/10:3 ska ses i ett sammanhang
            då vissa av kulturpropositionens förslag får bäring med start
            2010 och därmed är föremål för behandling i utgiftsområdesmotionen,
            medan annat är avsett att träda i kraft först 2011 eller senare,
            dessa beslut förhåller vi oss till i denna motion.
          </p>
          <p xml:id="i-Q1yczH7FsnWYMffsGPN5y">
            Propositionen Tid för Kultur samt propositionen för utgiftsområde
            17 andas en historielöshet som gränsar till historieförfalskning,
            och innebär ett avfärdande av den parlamentariska konsensus som
            rått inom det kulturpolitiska området. Brottet kom med Kulturutredningen.
            Den borgerliga regeringen försöker sig på ett paradigmskifte i
            synen på hur svenskt kulturliv ska stödjas och förvaltas; tidigare
            skedde det i samförstånd, nu i konfrontation.
          </p>
          <p xml:id="i-BZPhf6ZkqnZc1NH7qwrKKt">
            Den teknik för beslutsfattande som regeringen har valt att praktisera
            när det gäller propositionen Tid för kultur lämnar mycket övrigt
            att önska. Riksdagen avkrävs ett fåtal stora principiella beslut,
            och det är ytterst oklart hur långt dessa beslut sträcker sig.
            Dessutom anger regeringen att ytterligare utredning ska ske på
            en lång rad områden som omfattas av propositionen. Vi anser att
            slutliga ställningstaganden skall göras när aviserade utredningar
            är klara och riksdagen åter ska fatta beslut i respektive ärende.
            Det är inte ett acceptabelt arbetssätt att fatta beslut först
            och därefter utreda.
          </p>
          <p xml:id="i-QtjHeLyzRxxrknGPujMxyY">
            Detta gäller portföljmodellen, en eventuell musikplattform (inkl.
            Stiftelsen Svenska rikskonserter samt Caprice Records), fonogramstödet,
            Riksteatern, Riksutställningar, museernas organisation, analysmyndigheten,
            Kulturbryggan, statlig inkomstgaranti för konstnärer, samverkan
            mellan stat och region, bibliotekens organisation, strategisk
            utveckling av myndigheter, arkivsammanslagning, m.fl. frågor.
          </p>
          <p xml:id="i-GDXMzhZ9WkPwoKwgkgGxM8">
            Utan konstnärer finns det ingen konst. Därför är det av samhälleligt
            intresse att konstnärerna kan leva på och utveckla sitt yrke.
            Politiken måste ta hänsyn till kulturarbetsmarknadens villkor.
            En socialdemokratisk kulturpolitik vill göra det enklare för kulturarbetarna
            att leva på sitt arbete.
          </p>
          <p xml:id="i-gKwajugcszMb9kEverByS">
            Kulturen är ett område med jämställdhetsproblem. De tanke- och
            strukturmönster som utestänger kvinnor på grund av deras könstillhörighet
            måste belysas och åtgärdas. Jämställdhet måste råda både på scen
            och bakom scen.
          </p>
          <p xml:id="i-J6Ve9PejJFgeMiYXg7pyH4">
            Den borgerliga regeringens kulturpolitik har varit ytterst passiv
            under mandatperioden. Förutom kulturpropositionen har därutöver
            endast en proposition lämnat regeringens bord på kulturområdet.
            Många väntade på den stora Kulturutredningen, en utredning som
            regeringen valde att inte göra parlamentarisk. Under hösten 2008
            växte kritiken och debatten i kulturlivet, en alternativ utredning,
            Skuggutredningen, etablerades.
          </p>
          <p xml:id="i-GWg67DzT8Tx2B7FMWKgVDn">
            Kulturutredningen som presenterades i februari väckte mer ilska,
            förvirring och oro än förväntan. Utredningen visade sig till stora
            delar vara en förvaltningsutredning, där det konstnärliga perspektivet
            knappt beaktades. Svenskt kulturliv hade hoppats på en utredning
            som i någon mån skulle behandla konst- och konstnärspolitik, men
            en sådan utredning efterlyses fortfarande. Vi socialdemokrater
            välkomnade dock själva debatten och bidrog med att inom partiet
            genomföra ett kulturrådslag. När vi nu läser propositionen står
            det helt klart att det saknas en kulturpolitisk ambition en ambition
            att se de kulturellt yrkesverksamma, en ambition att göra kulturen
            tillgänglig i hela landet och en ambition att ta till vara kreativiteten.
            Regeringens kulturpolitik lever inte upp till dessa ambitioner.
          </p>
          <head xml:id="i-Es21yP3mH1AFy9KcSLJfAM" type="h1">
            De kulturpolitiska målen
          </head>
          <p xml:id="i-AKPQ1zmJW8ankTzo65JEsQ">
            Propositionen föreslår att nya nationella kulturpolitiska mål
            antas som ska börja gälla från 2010. De gällande kulturpolitiska
            målen antogs för 13 år sedan, 1996 av en enhällig riksdag. Den
            kulturutredning som hade föregått var parlamentariskt sammansatt
            liksom den som föregick 1974 års kulturpolitiska beslut. Vi anser
            det ytterst beklagligt och ett negativt brott i en konsensustradition
            att den borgerliga regeringen valde att inte göra en parlamentarisk
            utredning och istället valde att bryta konsensustraditionen.
          </p>
          <p xml:id="i-8hQeNJ69BjfiH7E3h5ePy">
            Vi anser att målen från 1996 fortfarande har bärighet. Vi anser
            att målet om kommersialismens negativa verkningar inte är omodernt.
            För dem som sett dokumentärfilmen Videocracy, som hade premiär
            i augusti 2009 framträder detta med förfärande klarhet. Videocracy,
            som rönt stor uppmärksamhet, beskriver den politiska och mediala
            scenen i Italien, där premiärminister Berlusconi, förutom att
            han har den politiska makten också är den mest inflytelserika
            mediepersonen i Italien, i kraft av de mediebolag han äger och
            kontrollerar. Den brutala bild filmen presenterar leder till insikten
            om att en nationell kulturpolitik behövs för att motverka kommersialismens
            negativa verkningar.
          </p>
          <p xml:id="i-KFtLTbUiQW5gDKRByxvB6p">
            Vi anser att målen har haft en stor betydelse för en gemensam
            syn på kulturen och kulturpolitiken i vårt land. De har tjänat
            ett pedagogiskt syfte. På alla nivåer, stat, region och kommun,
            har man inom politiska nämnder, och styrelser för institutioner,
            brutit ner dessa mål och tolkat vad de betytt för den egna verksamheten.
            Det har varit en enhetsskapande och sammanhållande kraft.
          </p>
          <p xml:id="i-NqwWengY6pzSp4A3B6MRiK">
            Vi kan inte se att de föreslagna nya målen på något sätt är avsevärt
            bättre formulerade än de gällande, och det är dessutom för oss
            en viktig princip att övergripande kulturpolitiska mål arbetas
            fram över blockgränserna i en parlamentariskt sammansatt grupp,
            för att få stabilitet och uppslutning kring det centrala i en
            nationell kulturpolitik. Vi yrkar således avslag på nya kulturpolitiska
            mål.
          </p>
          <head xml:id="i-Pu6ztpibx8g4iVqJdZgedG" type="h1">
            Regionaliseringen portföljmodellen
          </head>
          <p xml:id="i-AxKJP4vxfBoPFsKpWpSj2Z">
            Vi socialdemokrater ser positivt på regionalisering, som med
            ett nyskapat ord nu kallas portföljmodellen. Vi välkomnar att
            regionerna får möjlighet att agera med utgångspunkt från valda
            demokratiska organ och därmed ta på sig fler arbetsuppgifter,
            detta gäller inte bara på kulturområdet. Regionen utgör därvidlag
            en viktig länk mellan staten och primärkommunerna. Det var vi
            socialdemokrater som införde försöksverksamheten i Skåne och Västra
            Götaland. Försöksverksamheten löper ut i och med utgången av 2010.
            Vi finner det anmärkningsvärt att regeringen inte tagit initiativ
            till en utvärdering av de olika försöksverksamheterna. En sådan
            utvärdering borde utgöra ett självklart underlag för beslut.
          </p>
          <p xml:id="i-77hvWGoqy14yBtqHkiuwRu">
            Propositionen pekar inte ut någon färdriktning om hur portföljmodellen
            ska tolkas i förhållande till de två regioner som var för sig
            har utvecklat en modell för relationen region/stat. Ingen av dem
            företräder med säkerhet det som kallas portföljmodellen. Eller
            omvänt; både Skåneregionen och Västra Götalandsregionen kan sägas
            ha infört en portföljmodell. Propositionen fastställer inte vilket
            arbetssätt som utgör förebild för den kommande portföljmodellen.
          </p>
          <p xml:id="i-8KZ9jbDqvQt9XYUuxNKuFs">
            Olika delar av landet har olika förutsättningar beroende på befolkningsstruktur,
            geografi, infrastruktur, tillväxt, m.m. Fokus i debatten har varit
            på de två försöksregionerna. Man måste ha klart för sig att utvecklingen
            där har skett över tid och att det knappast låter sig göras att
            överföra en modell till resten av landet, på grundval av två unika
            regioners förutsättningar. Dessutom tillkommer den självklara
            svårigheten att denna typ av regionbildningar inte finns i övriga
            landet.
          </p>
          <p xml:id="i-AkM29pcHkfXKHGjiwi3xVH">
            Propositionen klargör dock att innan systemet genomförs ska det
            utredas och förslaget i sin helhet ska underställas riksdagen
            för beslut.
          </p>
          <p xml:id="i-MfZWbMMeZAit7iP3ec6xe9">
            Regeringens intention är att genomförandet av portföljmodellen
            inte ska kosta mer i administration och inte ska innebära mer
            byråkrati. Vi ställer oss dock frågande till om denna bedömning
            är realistisk. Även i den frågan avvaktar vi utredningen.
          </p>
          <p xml:id="i-FSg3JhimjrN3qG2DXnZS23">
            I och med att portföljmodellen ska utredas och därefter underställas
            riksdagsbeslut finner vi inte anledning att underställa varje
            uppvisad detalj ett särskilt beslut utan vill i det fortsatta
            redogöra för vår övergripande uppfattning.
          </p>
          <p xml:id="i-XeMzhp1tZHFRnF7xYMrNsZ">
            Vi anser att det vore en klok strategi om Sveriges kommuner och
            landsting hade årliga överläggningar med staten avseende statsbidragen
            till kulturen.
          </p>
          <p xml:id="i-QypR8EFgasWWZKbW4fs5uR">
            Vi vill också peka på ett antal frågeställningar som vi anser
            viktiga att få belysta i den utredning som ska göras. Vi vill
            se
          </p>
          <list style="ul">
            <item xml:id="i-9HiTeCQsxBUqeCnnqjy9E7">
              en analys av konsekvenserna om nuvarande statliga bidrag till
              arrangerande verksamhet överförs till de regionala nivåerna med
              tanke på att dessa också svarar för framtagande av konsert- och
              turnéproduktioner genom regionala musikinstitutioner, länsmusik
              med flera
            </item>
            <item xml:id="i-LFhS42qjuQCAgUFmCsMVRj">
              en analys av konsekvenserna om det som idag tydligt anges i förordning
              (1974:452) om statsbidrag till teater-, dans- och musikverksamhet
              i mindre ensembler och fria grupper 2 § att vid bidragsgivning
              ska särskilt beaktas behovet av att komplettera den verksamhet
              som bedrivs av statliga och statsunderstödda institutioner försätts
              ur spel om statens bidragsgivning för dessa ändamål placeras i
              de så kallade portföljerna
            </item>
            <item xml:id="i-P1mW1crUpXQHB7WW92ES9K">
              en analys som visar hur man ska säkerställa att portföljmodellen
              ska stimulera till ett ökat regionalt engagemang i kulturen och
              att portföljmodellen även fortsättningsvis ska fungera som inspiration
              och pådrivare för regionala insatser
            </item>
          </list>
          <p xml:id="i-TTLc7svEvVzEo55Dz1UU7J">
            Skåneregionen föreslås få en ändring i sitt avtal med staten
            för år 2010, i det avseendet att det inte längre ska behöva definieras
            vilka institutioner i Skåne som får statligt stöd.
          </p>
          <p xml:id="i-Lyowc1woHz7MBYuvG2SY92">
            Vi kan acceptera detta under 2010, men samtidigt kan utredningen
            om den framtida portföljmodellen innebära att förutsättningarna
            för hur relationen mellan stat och region i Skåne kan komma att
            ändras från och med 2011 jämfört med hur verksamheten kommer att
            bedrivas under 2010. År 2010 utgör därvidlag ett mellanår.
          </p>
          <p xml:id="i-JqucsGEkJQ6DZr1BfDqBcG">
            Utredningen bör både se på förutsättningarna att få en enhetlig
            modell som fungerar över hela landet och därmed också belysa vilka
            konsekvenser en enhetlig modell skulle få för de två redan utvecklade
            regionerna.
          </p>
          <p xml:id="i-Ua7TzHTZJJTZJx4XawVKKf">
            Vi efterlyser också, som vi tidigare nämnt, en nationell utvärdering
            av försöksverksamheterna i Skåne och Västra Götaland. Resultatet
            av denna utvärdering bör ingå i den utredning som aviseras.
          </p>
          <head xml:id="i-CMJbf6jezYzmy5TrHTetrD" type="h1">
            Riksutställningar, Riksteatern och Stiftelsen Svenska rikskonserter
          </head>
          <p xml:id="i-SA8GzB66ABQA49RmKM2eGg">
            Propositionen föreslår en neddragning av anslaget till Riksutställningar
            och Riksteatern till år 2011 med motiveringen att förutsättningarna
            för dessa institutioner samt även för Stiftelsen Svenska rikskonserter
            kommer att få ändrade förutsättningar i och med att det regionala
            ansvaret för att stödja den regionala utvecklingen inom områdena
            scenkonst, musik och utställningar förändras. Regeringen har dock
            föreslagit en utredning av dessa förändringar och därför anser
            vi att beslut om konsekvenser för dessa institutioner bör vänta
            tills utredningens förslag är lagt. Vi yrkar således avslag på
            dessa nedskärningar.
          </p>
          <p xml:id="i-LWnFvophDUFKzbGP5vcFDy">
            Regeringen uttrycker att de statliga insatserna på central nivå
            för musikområdet behöver reformeras. Man vill inrätta en ny s.k.
            plattform för musiken som ska överta Stiftelsen Svenska rikskonserters
            uppdrag. Statens musiksamlingar får det samlade ansvaret för uppdraget.
            Statens stöd till musikverksamhet på regional nivå och till det
            fria musiklivet stärks. Förslaget är summariskt och känns hastigt
            framkastat. Stiftelsen Svenska rikskonserter är idag en operativ
            och främjande institution. Statens musiksamlingars verksamhet
            är i första hand inriktat på kulturarv och bevarande.
          </p>
          <p xml:id="i-KuUNPL81HpQiSbcmZ8GR4N">
            Rikskonserter har dock, i motsats till Riksteatern och delvis
            också Riksutställningar, haft svårigheter med att anpassa sig
            till en utvecklad regional musikverksamhet runt om i landet, som
            t.ex. länsmusiken och andra musikinstitutioner med regionala huvudmän.
            En ändrad verksamhet måste utredas tillsammans med de regionala
            intressena och behoven. Innan dessa utredningar presenteras kan
            man inte presentera en ny organisatorisk lösning.
          </p>
          <p xml:id="i-Ac4AfCfEF5ooTtj1pMadUP">
            Regeringen avser att ge en särskild utredare i uppdrag att föreslå
            den närmare utformningen av den s.k. plattformen. Vi finner det
            därför lämpligt att vänta med beslut om Rikskonserters framtid
            tills denna utredning är klar. Då kan utredningen om både portföljmodellen
            och utredningen om de tre R-institutionerna (Riksutställningar,
            Riksteatern och Rikskonserter) ses i ett sammanhang.
          </p>
          <p xml:id="i-2kaDikN8fFFA7JJ9tbJfLe">
            Regeringens förslag är att Stiftelsen Svenska rikskonserter avvecklas
            från och med 2011. Det enda konkreta i förslaget är nedläggningen
            av Rikskonserter. Vad som ska komma istället är däremot ytterst
            oklart. Vi upplever det som förhastat att riksdagen ombeds fatta
            beslut om en så avgörande sak som en nedläggning av en statlig
            institution som har det nationella ansvaret för musikpolitiken
            utan att överhuvudtaget beskriva för riksdagen hur Rikskonserters
            uppdrag ska kunna skötas av andra aktörer. Att fatta beslut först
            och utreda sedan är inte en acceptabel ordning.
          </p>
          <p xml:id="i-WT1tHmgBAynKT6tFSQamd1">
            Vår uppfattning är att Rikskonserters uppdrag, liksom även Riksutställningars
            och Riksteaterns uppdrag bör ses över, renodlas och en omorganisation,
            anpassad efter ett förändrat uppdrag, formeras. En förutsättningslös
            utredning bör komma före drastiska beslut bl.a. avseende Rikskonserter
            och utredningen bör se till de behov som kulturlivet i Sverige
            har att ställa på institutioner med nationella uppdrag i en alltmer
            regionaliserad och globaliserad omvärld.
          </p>
          <p xml:id="i-NRBX79qy5xhZnGj1CfEnBL">
            I avvaktan på att en utredning har genomförts avslår vi regeringens
            förslag beträffande Riksteatern, Riksutställningar och Stiftelsen
            Svenska rikskonserter.
          </p>
          <head xml:id="i-QoV55Tj3THGaGJkehxGtt6" type="h1">
            Samverkan mellan staten, den kommunala nivån och dem ideella
            sektorn
          </head>
          <p xml:id="i-HuyTEjC5FyLvC14Njvt9RH">
            Det ideella föreningslivet och folkrörelserna, både de äldre
            traditionsrika och de nya progressiva har stor betydelse för kulturlivet.
            I propositionen benämns detta, med nyskapat ord, civilsamhället.
            Vi ser det som en naturlig utveckling med ett fördjupat erfarenhetsutbyte
            mellan den ideella sektorn, landstingen och kommunerna samt staten.
            Men utvecklingen mot allt mindre demokratiskt inflytande i takt
            med att verksamheter läggs ut på entreprenad innebär risker, även
            om entreprenören är en folkrörelse eller en ideell kulturförening.
            Risken är att i förlängningen blir folkrörelserna och de ideella
            föreningarna enbart utförare av uppdrag mot ersättning, med staten
            som uppdragsgivare. Folkrörelsernas frivilligarbete riskerar därvidlag
            att skymmas och den ideella aspekten tunnas ut.
          </p>
          <head xml:id="i-PpyoeYhM75DKWs9TuVGunc" type="h1">
            Samlat ansvar inom biblioteksväsendet
          </head>
          <p xml:id="i-7iTa65j6xND72p6xWAuMSy">
            Vi instämmer i regeringens bedömning att Kungliga biblioteket
            får ett särskilt uppdrag att svara för nationell överblick på
            biblioteksområdet. Dock har vi invändningar när det gäller utvärderingen
            av bibliotekslagen som regeringen avser genomföra under 2010.
            Regeringen skriver att det ska också få finnas lokala variationer
            i hur biblioteksverksamheten ser ut och hur den organiseras.
          </p>
          <p xml:id="i-GxqMYcUn5WX1heC9kxhRzc">
            Vår uppfattning är att det är av yttersta vikt att kommunerna
            garanterar sina medborgare god tillgång till bibliotek i närområdet,
            bibliotek som drivs på ett sådant sätt att medborgarna har full
            insyn och full kontroll över hur de sköts. För oss socialdemokrater
            är det också avgörande att boklån är avgiftsfria. Avgiftsbelagda
            boklån som då och då har dykt upp som ett förslag från borgerligt
            håll kan aldrig accepteras som lokala variationer.
          </p>
          <head xml:id="i-6R4BB7EbNYNc9qRnxfcpJe" type="h1">
            Digitala resurser i medborgarnas tjänst
          </head>
          <p xml:id="i-9vjiwKVwduz6ZMeictjmY3">
            Vi instämmer i regeringens bedömning om hur en rad institutioner
            ska få i uppdrag att utarbeta en strategi för digitalisering och
            digitalt bevarande. Vår uppfattning är att våra nationella kulturinstitutioner
            bör prioritera att finnas tillgängliga på Internet. Den nya tekniken
            erbjuder möjlighet att med en ny innebörd tillgängliggöra samlingar
            och kulturarv.
          </p>
          <head xml:id="i-WbsChMn5hvgRUk65gzn8wB" type="h1">
            Kulturbryggan (f.d. Framtidens kultur)
          </head>
          <p xml:id="i-6PEz8DZg9pcrnmoFxJSP7y">
            Regeringen föreslår att Framtidens kultur får en fortsättning
            2011 under namnet Kulturbryggan. Anslaget per år aviseras till
            25 miljoner kronor och tanken är att beloppet ska fördubblas genom
            bidrag från regioner, företag, stiftelser m.fl.
          </p>
          <p xml:id="i-3fVKVTEdXvT1FbeDjRvE6V">
            Regeringen avser att tillsätta en särskild utredare med uppdrag
            att lämna förslag på formerna för en sådan organisation och verksamhet.
          </p>
          <p xml:id="i-UyPp1SPnRoU2P4YX1zV8Sb">
            Vi tillstyrker förslaget men vill poängtera att det är viktigt
            att Kulturbryggan samverkar med Statens kulturråd. Framtidens
            kultur var tänkt som ett vitaliserande tillfälligt tillskott till
            svenskt kulturliv och rågången mot Kulturrådet var relativt klar.
            Nu när institutionen permanentas bör Kulturbryggan inte bara blir
            ett alternativ till Kulturrådet utan måste få ett unikt uppdrag.
            Med Kulturbryggan får vi nu ytterligare en myndighet, vilket kan
            tyckas märkligt när regeringen basunerat ut sin avsikt att minska
            antalet myndigheter.
          </p>
          <head xml:id="i-9p24Cm5KweWyRwhoy6ZqME" type="h1">
            Kulturskaparnas villkor
          </head>
          <p xml:id="i-RYx4biVdaq7hdJJJENXdqX">
            Vi tillstyrker förslagen om medelstillskott till Konstnärsnämnden.
            Vi vill dock poängtera att dessa tillskott är helt otillräckliga
            i förhållande till de behov som finns. Regeringen föreslår en
            uppräkning 2010 med 2,5 miljoner och ytterligare 500 000 kronor
            2011. Vi socialdemokrater presenterar ett paket av åtgärder för
            att stärka de kulturellt yrkesverksamma: Access, Kultur-ROT, en
            utökning av Konstnärsallianserna, en utökning av stödet till fria
            grupper och arrangörer, samt en satsning på internationellt kulturutbyte.
            Inom arbetsmarknadsområdet (utgiftsområde 13) föreslår vi 5 000
            lönebidragsutrymmen för den ideella sektorn (t.ex. idrotts- och
            kulturföreningar).
          </p>
          <p xml:id="i-MysuE5Mt7jbyEnHxMWXuN4">
            Under utbildningsområdet (utgiftsområde 16) presenterar vi förslag
            om fler högskoleutbildningar samt bättre karriär- och yrkesvägledning
            inom högskolan. Satsningen inkluderar utbildningar inom kulturområdet.
          </p>
          <p xml:id="i-9tphsvKa2F3cz45z8jZChs">
            Vi yrkar även avslag på den generella besparing regeringen föreslår
            inom kultursektorn, en besparing som kommer att slå mot de kulturellt
            yrkesverksamma. Se även motion 2009/10:Kr339 Utgiftsområde 17
            Kultur, medier, trossamfund och fritid av Leif Pagrotsky m.fl.
            (s) med anledning av proposition 2009/10:1.
          </p>
          <head xml:id="i-6MAe2k1m16atMusqqaKhRB" type="h1">
            Reformera statlig inkomstgaranti, utöka stipendier
          </head>
          <p xml:id="i-Foi6G4XfsAYqcAZX37uVFc">
            Regeringen skriver att deras princip är att statligt stöd till
            kulturskapare i första hand ska betalas ut som ersättning för
            det konstärliga arbete som utförts eller för att ge ekonomiskt
            utrymme för kulturskapare att ägna sig åt sin konstnärliga verksamhet.
          </p>
          <p xml:id="i-Q3R68ExfX6Z7w3mGnLZvkZ">
            Vi vill påpeka att statlig inkomstgaranti ges till kulturellt
            yrkesverksamma som utfört konstnärligt arbete ytterst framgångsrikt
            och över lång tid, statlig inkomstgaranti ges sällan till människor
            under 50 år. Det är dessutom precis som regeringen skriver tänkt
            att ge ekonomiskt utrymme för kulturskapare att ägna sig åt sin
            konstnärliga verksamhet. Statlig inkomstgaranti avräknas till
            100 % mot inkomst. Eftersom statlig inkomstgaranti är en stödform
            som funnits sedan 60-talet kan det dock finnas skäl för en översyn.
            Vår uppfattning är att vi vill se denna översyn innan några förändringar
            i förordningen om statlig inkomstgaranti ska fattas. Vi yrkar
            således avslag på regeringens förslag att, med inledning 2010,
            successivt avveckla statlig inkomstgaranti.
          </p>
          <head xml:id="i-GsJ16Gztkya3KrbacqRirV" type="h1">
            Stöd till litteratur och kulturtidskrifter
          </head>
          <p xml:id="i-GmNknqGyiwKN18zNRfc98e">
            Vi yrkar avslag på att förändra det statliga stödet till kulturtidskrifter
            på det sätt som regeringen föreslår. Regeringen säger att begreppet
            kulturtidskrift bör förtydligas. Vad de menar är en insnävning
            av kulturtidskriftsbegreppet. Enligt regeringen ska en kulturtidskrift
            innehålla kulturell debatt samt analys och presentation inom de
            skilda konstarternas områden. Vi motsätter oss att regeringen
            ska bestämma vad som ska skrivas i kulturtidskrifter, för det
            är vad det handlar om. Om detta blir verklighet stryper regeringen
            den fria kultur- och samhällsdebatten.
          </p>
          <p xml:id="i-URJWRnTmnKNem7VyPztYQL">
            Vi behöver mer debatt idag, inte mindre. Regeringens förslag
            skulle kväva intressanta kulturtidskrifter inom vitt skilda områden,
            en unik blomstrande flora som bidrar till mångfald och debatt.
            Det är också en chimär som regeringen försöker föra fram i propositionen
            att det går att göra en boskillnad mellan konst- och kulturdebatt
            och en kultur- och samhällsdebatt. Att försöka skilja ut renodlade
            kultur- och konsttidskrifter visar på en repressiv och kontrollerande
            kultursyn där man genom ekonomiska maktmedel vill styra kultur-
            och samhällsdebatten.
          </p>
          <p xml:id="i-5KCnTTnToZgQ3wb4YwL4QH">
            Tidskriftsstödet uppgående till 17 miljoner kronor per år går
            idag till 102 kulturtidskrifter i produktionsstöd. Årligen möjliggör
            detta 30 000 tidskriftssidor på 435 utgåvor som når 120 000 prenumeranter.
            (Som jämförelse erhåller Svenska Dagbladet ca 65 miljoner kronor
            i presstöd årligen).
          </p>
          <p xml:id="i-3VWYSyEFP6WtCKYruqoNcs">
            Kulturtidskrifter har alltid handlat om både konst och kultur
            på ett deskriptivt sätt samtidigt som kulturen har setts som en
            självklar del i det samtida offentliga samtalet. Samhällsdebatten
            sker till stor del speglad i kulturen, och kulturen speglas i
            samhället. Det visar på en instrumentell kultursyn att försöka
            skilja kulturen från samhället.
          </p>
          <p xml:id="i-DyGgoB8Z6rhrVzk93XceiZ">
            Vi motsätter oss dock inte en generell översyn av bidragsförordning
            vad gäller stöd till litteratur och kulturtidskrifter. Det kan
            det finnas skäl till detta, inte minst beroende på den tekniska
            utveckling som skett. Men utgångspunkten för denna översyn ska
            vara att med förordningen främja en konst-, kultur- och samhällsdebatt
            debatt präglad av mångfald, inte strypa den.
          </p>
          <head xml:id="i-AyJ2uTsfKVb3ghJAmtRbWz" type="h1">
            Ny plattform för musiken
          </head>
          <p xml:id="i-WUCBCx92qhJcx923smx5ux">
            Regeringens bedömning är att de statliga insatserna på central
            nivå för musikområdet behöver reformeras. Regeringen skriver:
          </p>
          <p xml:id="i-Xw3vGAv1xzoxnHrcZa4qGW">
            De statliga insatserna på central nivå för musikområdet behöver
            reformeras. En ny plattform för musiken kan bidra med nationell
            överblick och kompetensuppbyggnad samt främja internationell samverkan
            inom det svenska musiklivet samtidigt som den håller musikens
            kulturarv levande. Statens musiksamlingar får det samlade ansvaret
            för uppdraget. Statens stöd till musikverksamhet på regional nivå
            och till det fria musiklivet stärks. Regeringen avser att ge en
            särskild utredare i uppdrag att föreslå den närmare utformningen
            av den nya musikplattformen.
          </p>
          <p xml:id="i-JbpGYPTFGA8jY5wcCpN93b">
            Regeringens förslag är att statens stöd till Stiftelsen Svenska
            rikskonserter avvecklas. Vad riksdagen tidigare beslutat om musikinstitutionen
            Rikskonserter ska inte längre gälla.
          </p>
          <p xml:id="i-DmwRwz3a6sHiiBdUFgjRLa">
            Under rubriken Riksutställningar, Riksteatern och Stiftelsen
            Svenska rikskonserter ovan redovisar vi våra bedömningar och yrkanden.
          </p>
          <head xml:id="i-rtPaviR7DoStNtcTqb7Xw" type="h1">
            Fonogramstöd
          </head>
          <p xml:id="i-QLXD7qQ4U2uPcgBPQGph7s">
            Regeringen föreslår att fonogramstödet förändras.
          </p>
          <p xml:id="i-Jk2iZ9urdqtECAfBahBFRa">
            En central del av statens fonogramstöd utgörs av stödet till
            Caprice Records, som utgör en del av vårt musikaliska kulturarv.
          </p>
          <p xml:id="i-GymQWagX9NvhP9dpZHDxEo">
            Vi yrkar avslag eftersom denna fråga hänger ihop med nedläggningen
            av Rikskonserter där vi yrkat avslag. I samband med den översyn
            som ska göras av Rikskonserter anser vi att Caprice Records bör
            inkluderas.
          </p>
          <head xml:id="i-BfETM7aUoxd5RGUsyx9VTj" type="h1">
            Stödet till den fria scenkonsten
          </head>
          <p xml:id="i-2ciJurq1ekvjgbrwxTaSBm">
            Vi delar regeringens bedömning att stödet till den fria scenkonsten
            tillsvidare bör fördelas av Kulturrådet, och att denna bedömning
            ska gälla även när man utreder den framtida portföljmodellen.
            Under avsnittet om den fria scenkonsten förs ett resonemang om
            behovet av ett utökat arrangörsstöd. Det är då märkligt att regeringens
            slutsats är att endast marginellt öka stödet, och då först 2012.
          </p>
          <p xml:id="i-7oYe2uYbwUoYi75jdCFpYV">
            Arrangörsföreningarnas betydelse för det svenska kulturlivet
            har uppmärksammats i samtliga kulturutredningar sedan 1974 samt
            i många andra sammanhang. Insatserna av lokala eldsjälar innebär
            inte bara att verksamheterna bedrivs med ekonomisk effektivitet
            utan också att engagemanget har positiva konsekvenser för lokal
            förankring, offensivt publikarbete och inte minst kvalitativ programläggning.
            En satsad krona i det ideella arrangörsledet ger mångdubbelt tillbaka
            i form av evenemang och arbetstillfällen, dvs. det ökar tillgängligheten
            till kultur och ger arbete åt musiker, skådespelare och dansare.
          </p>
          <p xml:id="i-39x8NyvMpgCiC1Acj4Tc7M">
            I propositionen står det att stödet till arrangörerna bidrar
            till att kulturen får stor spridning i hela landet. I propositionen
            noteras också att Statens kulturråd i sitt budgetunderlag för
            åren 20102012 anger att efterfrågan på arrangörsmedel har ökat.
            Trots denna analys finns i propositionen endast ett blygsamt förslag
            om höjning av anslaget till fria grupper och arrangörer som aviseras
            uppgå till 10 miljoner kronor år 2012.
          </p>
          <p xml:id="i-CUd5Rhpn1cnbvLqCaFHdo1">
            Socialdemokraterna föreslår en nivåhöjning av detta anslag med
            20 miljoner kronor från år 2010.
          </p>
          <p xml:id="i-EDLSk5zcXp55ZygWBvTqnX">
            Vid en utredning av hur portföljmodellen ska utformas och vilka
            delar av kulturlivet som ska omfattas av den bör särskild hänsyn
            tas till de befintliga, mödosamt uppbyggda strukturer som finns
            inom arrangörsorganisationerna, teatervärlden, folkbildningen
            samt hur de fria grupperna är lokaliserade och organiserade.
          </p>
          <head xml:id="i-3GW7LjXK8QJsgrMseXc52q" type="h1">
            Skapande skola
          </head>
          <p xml:id="i-2yFjBHjWh2ppfiJo7cJ4GX">
            Skapande skola innebär kultur för barn i skolan. Detta har alltid
            varit en central fråga för oss socialdemokrater. Socialdemokraterna
            utlyste ett barnkulturår för 2007. Som ett av sina första beslut
            ställde den dåvarande regeringen in detta projekt och valde att
            använda de budgeterade medlen, 50 miljoner kronor, till annat.
          </p>
          <p xml:id="i-ASwdKH9y65XQBNwTgrk86f">
            I förra årets budget avsatte vi socialdemokrater dubbelt så mycket
            resurser som den borgerliga regeringen, vi välkomnar att regeringen
            har insett värdet av att satsa på kultur i skolan.
          </p>
          <p xml:id="i-8zxNGpQaFt2VMxBD8rfBZq">
            Vi bifaller regeringens förslag avseende Skapande skola. De 50
            miljoner kronor som projektet Skapande skola disponerat 2009 för
            verksamhet i år 79 ska dock ställas i relation till att vårt skolväsende
            kostar 113 miljarder kronor per år.
          </p>
          <p xml:id="i-5XbSCLTu2jE2jXqYcPoqWk">
            Om de positiva effekter som regeringen anser att Skapande skola
            har resulterat i som bättre betyg, ordning, självförtroende m.m.
            är med sanningen överensstämmande borde projektet omedelbart utökas
            till att omfatta hela skolan och inte bara en utökning för år
            46. Vi anser också att det är viktigt att se Skapande skola mot
            bakgrund av andra beslut som regeringen föreslår inom skolans
            område. Bl.a. föreslår regeringen att estetisk verksamhet tas
            bort som kärnämne i gymnasieskolan. Vi menar att detta vore ett
            stort misstag. Att arbeta med alla sinnen och uttrycksformer stimulerar
            lärandeprocesser och ger ökade kunskaper. Att skriva, läsa och
            räkna det är grundläggande. Men människans uttrycksformer, är
            fler än så. Den som inte tränas att använda andra kulturella uttrycksformer
            och att tolka dem när andra uttrycker sig, förnekas både egen
            utveckling och möjligheter i sin roll som samhällsmedborgare.
            Vi lever i en tid när det blir allt viktigare att kunna hantera
            och tolka stora mängder av information och bilder. Hög estetisk
            och kommunikativ kompetens kommer att vara en viktig kvalifikation
            på framtidens arbetsmarknad, oavsett om man ska bli läkare, lärare,
            byggnadsarbetare, ekonom eller konstnär. Ett borttagande av ämnet
            som kärnämne riskerar att leda till ett torftigare framtida kultur-
            och samhällsliv, minskad kreativitet och entreprenörskap.
          </p>
          <p xml:id="i-MHyBPVxZKz7t7TeQ5v5oWN">
            Vi socialdemokrater ser också med oro på de försämringar som
            sker inom den kommunala kultur- och musikskolan. I många kommuner
            höjs avgifterna och stora elevgrupper tvingas bort från kultur-
            och musikskolan av ekonomiska skäl.
          </p>
          <head xml:id="i-Mv4ZNnXVr7f8kzBuNf3UuV" type="h1">
            Kultur och hälsa
          </head>
          <p xml:id="i-2X48C97oNRVzWHnRkobQJw">
            Vi instämmer i regeringens bedömning om att Statens kulturråd
            bör ges i uppdrag att utveckla sin utåtriktade information om
            projekt inom kultur och hälsa. Men vi menar att detta är ett för
            litet steg att ta. Vi menar att det finns stora förväntningar
            på att regeringen skall ta ett kraftfullare tag när det gäller
            att utveckla kulturens roll i folkhälsoarbetet. I en situation
            där sjukfrånvaron är hög och ohälsofrågorna centrala för arbetsliv
            och samhällslivet så borde detta avspeglas på ett tydligare sätt
            i den förda kulturpolitiken Vi menar att regeringen med inriktning
            på departementsövergripande arbete bör främja en politik där även
            hälsan står i fokus. Det är inte längre rimligt att politikområdena
            ses isolerade från varandra eftersom mycket av den banbrytande
            utvecklingen sker i gränslandet mellan olika politikområden. Även
            om forskningen inom området är något begränsad så kan man ändå
            fastslå att kulturella aktiviteter har stor betydelse för mänsklig
            hälsa. Det gäller för unga, gamla, friska och för människor med
            ohälsa i olika livssituationer. En utmaning för regeringen bör
            vara att få till stånd en mer jämlik och jämställd kulturkonsumtion
            för att därigenom främja en förbättrad folkhälsa. Detta bör ges
            regeringen tillkänna.
          </p>
          <head xml:id="i-MYugiEeBjuMxThGwA9PzzR" type="h1">
            Program för de kreativa näringarna
          </head>
          <p xml:id="i-K78mhNCdRtS9v4RAQDtebz">
            Vi delar regeringens bedömning att det behövs fortsatta insatser,
            insatser som inleddes under de två föregående mandatperioderna,
            för att främja utvecklingen av kulturella och kreativa näringar.
            Vi avser att återkomma till detta område.
          </p>
          <head xml:id="i-Doyr9hEiA9uZgzWkCDmDbZ" type="h1">
            Ökad samverkan inom kulturmiljöområdet
          </head>
          <p xml:id="i-TXCtmNiJ2cNF2cqHCcWzdo">
            Vi delar regeringens bedömningar och förslag inom kulturmiljöområdet.
          </p>
          <p xml:id="i-BpH3yYNMmGR68LNKf7NnEb">
            Tillgängligheten till kulturarvet bör även på detta område vara
            en högt prioriterad fråga.
          </p>
          <p xml:id="i-BuGzMTbaYQ6rtfhRD7oKYF">
            Samverkan inom mellan olika institutioner och myndigheter ska
            vara ett naturligt arbetssätt inom området.
          </p>
          <p xml:id="i-MnQoz4QBceLrTmkurqTX1e">
            Redan hösten 2005 överlämnades betänkandet Uppdragsarkeologin
            i tiden (SOU 2005:80) men ännu har vi inte sett några förslag
            presenterade för riksdagen. Regeringen nämner exempelvis inget
            alls om någon tidsaspekt för beredandet av frågan om att skilja
            Riksantikvarieämbetets avdelning för arkeologiska undersökningar
            från myndigheten.
          </p>
          <p xml:id="i-Kq1aEtojZvbqjhM4XdkeKw">
            Vi socialdemokrater anser att det brådskar. Regeringen bör snarast
            återkomma till riksdagen med förslag.
          </p>
          <head xml:id="i-Dj4jH6jPqweZtNSs6qKnV3" type="h1">
            Internationella och interkulturella frågor i kulturpolitiken
          </head>
          <p xml:id="i-8WNekBVr97sN4M344ewxKg">
            Vi delar regeringens bedömningar avseende vikten av att prioritera
            internationella frågor i kulturpolitiken. Men i en proposition
            om kulturpolitiken på längre sikt är det ett gapande tomrum vad
            gäller konklusion och ambition på detta viktiga område, av så
            stor betydelse för kulturlivets vitalitet och kvalitet. Därför
            lägger vi inför 2010 fram konkreta förslag på området som innebär
            en satsning på 60 miljoner kronor på tre år med inriktning på
            internationellt kulturbyte. Se även motion 2009/10:Kr339 Utgiftsområde
            17 Kultur, medier, trossamfund och fritid av Leif Pagrotsky m.fl.
            (s) med anledning av proposition 2009/10:1.
          </p>
          <head xml:id="i-MnT8CfoHR6QKoubzsZ3iNK" type="h1">
            Strategisk utveckling av myndigheter
          </head>
          <p xml:id="i-YwGFHSzi16nsASCbsesjv">
            I detta kapitel för regeringen resonemang kring myndighetsstruktur.
            Det får i de flesta fall stanna vid resonemang eftersom regeringen,
            efter massiv kritik, valde att inte genomföra Kulturutredningens
            gigantiska omorganisation.
          </p>
          <p xml:id="i-WeWPkp6aWADgG5tPnHGjtN">
            Vi instämmer i regeringens bedömning att samarbetet mellan de
            statliga myndigheterna bör öka, men detta förslag kan knappast
            ses som en innovation, krav på effektivisering och samverkan ingår
            i varje regerings ständigt återkommande bedömning.
          </p>
          <p xml:id="i-Hd6eLxrubdWvF5LzrvhmCq">
            Istället för att kapitlet som många befarade skulle beskriva
            sammanslagningar, nedläggningar och totala omorienteringar av
            myndigheter och institutioner talas nu istället om samarbete och
            samverkan.
          </p>
          <head xml:id="i-KPvK2wgkNA4ZieSCRLLg3T" type="h1">
            Upphävande av myndighetsspecifika mål
          </head>
          <p xml:id="i-SJuNRMjdQxuu7eipWLndCw">
            Regeringen föreslår att de myndighetsspecifika mål som riksdagen
            tidigare har godkänt för Statens kulturråd, Kungliga Operan AB,
            Kungliga Dramatiska teatern AB, Dansens Hus, Stiftelsen Svenska
            rikskonserter, Talboks- och punktskriftsbiblioteket, Statens konstråd,
            Nämnden för hemslöjdsfrågor, Konstnärsnämnden, Riksarkivet och
            landsarkiven, Språk- och folkminnesinstitutet (numera Institutet
            för språk och folkminnen), Riksutställningar, Riksantikvarieämbetet,
            de centrala museerna (myndigheter och stiftelser) samt för statens
            bidrag till Riksteatern, Stiftelsen för lättläst nyhetsinformation
            och litteratur samt bidragen till vissa museer ska upphävas fr.o.m.
            den 1 januari 2010. Vi finner frågan otillräckligt motiverad,
            regeringen anger endast motivet för upphävandet enligt följande:
            Specifika mål för enskilda myndigheter och institutioner bör dock
            i stället fastställas av regeringen inom ramen för bl.a. beslut
            om regleringsbrev och myndighetsinstruktioner.
          </p>
          <p xml:id="i-Hh2nrSFY9LP8zmSoiQbXjD">
            Varför det bör vara regeringen och inte riksdagen som fattar
            beslut om de myndighetsspecifika målen framgår inte. Regeringen
            aviserar istället att fatta beslut om specifika mål för enskilda
            myndigheter och institutioner inom ramen för bl.a. beslut om regleringsbrev
            och myndighetsinstruktioner, och därmed i fortsättningen avhända
            riksdagen möjlighet att beslut om myndighetsspecifika mål. I samband
            med att riksdagen 1996 fattade beslut om en ny kulturpolitik fattades
            också beslut om nya övergripande kulturpolitiska mål. Samtidigt
            fattade riksdagen beslut om övergripande myndighetsspecifika mål,
            vilka utformats i överensstämmelse med de övergripande kulturpolitiska
            målen. Då vi yrkar avslag på regeringens förslag om nya kulturpolitiska
            mål yrkar vi följaktligen också avslag på upphävandet av de myndighetsspecifika
            målen.
          </p>
          <head xml:id="i-7uUQUPEWuaokGG8CMTo3wt" type="h1">
            Analysmyndigheten
          </head>
          <p xml:id="i-Ud7sidCozcfJDYwYPRmi7J">
            Regeringen föreslår att en ny myndighet med uppgift att analysera,
            utvärdera och följa upp kulturpolitiska insatser bildas. Regeringen
            avser att återkomma till riksdagen angående den nya myndigheten
            under 2010.
          </p>
          <p xml:id="i-BFVDrLReoHyUqMo3QHGN95">
            Vi noterar att regeringen avser att införa flera nya myndigheter
            trots att en bärande idé i Kulturutredningen var att myndigheternas
            antal skulle minska. Trots att man säger att denna nya myndighets
            finansiering ska ske inom ram är vår farhåga att så inte blir
            fallet.
          </p>
          <p xml:id="i-QQo38wHH7iAsojgSWeNXZm">
            Regeringen menar att analysmyndigheten ska vara skild från Kulturrådet.
            Den nya myndighet som regeringen föreslår bör avvisas. Vi menar
            att uppgiften att analysera, utvärdera och följa upp kulturpolitiska
            insatser är en central och viktig fråga för utvecklingen av kulturlivet,
            som bör vara en central fråga för befintliga myndigheter. Vår
            principiella hållning är att man bör vara mycket restriktiv med
            att bilda nya myndigheter för verksamhet som redan bedrivs av
            befintliga myndigheter.
          </p>
          <p xml:id="i-RvyX6nQDd9D7ebBMBvV99Y">
            Vi avslår regeringens förslag om att inrätta en fristående analysmyndighet.
          </p>
          <head xml:id="i-Qo5gQUYCDVc1YfGmdRuqhm" type="h1">
            Ny organisation för den statliga arkivverksamheten
          </head>
          <p xml:id="i-Ddy6EkRg5Vwbhw3vPSExva">
            Vi instämmer i regeringens bedömning att Riksarkivet ombildas
            till en sammanhållen myndighet genom att de sju landsarkiven avvecklas
            och deras verksamhet inordnas i Riksarkivet.
          </p>
          <head xml:id="i-2ifmzJzGTSg4uySUyK8g2F" type="h1">
            Förstärkt samarbete inom museisektorn
          </head>
          <p xml:id="i-8DSLPVFon89eZmBrBZFeYc">
            Vi delar regeringens bedömning avseende samverkan mellan de centrala
            museerna genom att Riksförbundet Sveriges Museer ges ett bidrag
            från 2010 för att vara samordnande.
          </p>
          <p xml:id="i-2qT8UqgUH4i1XyRvAweRSr">
            I detta sammanhang vill vi framhålla vikten av att det finns
            ett gott samarbete mellan de statliga museerna och museer på regional
            nivå. Inte minst är det viktigt att det finns en generös attityd
            från de statliga museernas sida gentemot de regionala museerna.
          </p>
          <p xml:id="i-6rowEvXtun2o8BwirBq5M4">
            De statliga museerna disponerar mycket fler föremål än de visar.
            Vi tycker att det ska vara en bärande princip att visning av museernas
            föremål går före förvaring. Detta är inte minst viktigt eftersom
            hela svenska folket är med och bär kostnaden för de statliga museerna
            som till övervägande del är lokaliserade till Stockholm.
          </p>
          <p xml:id="i-7p3M575YxTV5JUqo3o4C39">
            Tillgängligheten till våra museer måste vara den mest prioriterade
            frågan.
          </p>
          <p xml:id="i-8JHtXzi8jKdWce7YDqKioM">
            Museisektorn är ingen isolerad del av samhället, därför är det
            viktigt att kunskap och erfarenheter tas tillvara från alla delar
            av samhället. Uppdraget bör således innebära en prioritering av
            samverkan med myndigheter, organisationer samt institutioner inom
            andra samhällsområden.
          </p>
          <head xml:id="i-QJKF4r4qtY9FwtREqZjpMq" type="h1">
            Ansvarsmuseifunktionen avskaffas
          </head>
          <p xml:id="i-5bLnBWeJHChutMTc8QSSPE">
            Vi delar regeringens bedömning om att ansvarsmuseifunktionen
            avskaffas. När det gäller museernas utveckling och samverkan så
            finns det en väl utvecklad expertis även utanför de centrala institutionerna.
            Därför är det viktigt att redan initialt samråda med de regionala
            museerna såväl som med Kulturrådet.
          </p>
        </div>
        <div type="motSignatures">
          <list>
            <item xml:id="i-Eka9z4UuHWsgKJ3Rg54en4" who="i-V19ff9MeDZhTGpv5xEprbu">
              Leif Pagrotsky (s)
            </item>
            <item xml:id="i-MNY3KeSgoZENKHszviJ5kc" who="i-LutTcg2m9spsoVaK7cAQeB">
              Lars Wegendal (s)
            </item>
            <item xml:id="i-6U3XAamVYaGTWiHPtCMnLK" who="i-SYmctpvT7BxsqFzwPADUfw">
              Nikos Papadopoulos (s)
            </item>
            <item xml:id="i-CpaKvp635SWCSZ8awkDD2p" who="i-DDTGf6wkyXKiMd3kYJ4KQv">
              Anne Ludvigsson (s)
            </item>
            <item xml:id="i-RLWFdR5DYmPVNo1z2xnPUg" who="i-HNZrYrLbstv8KywRLm2FMv">
              Gunilla Carlsson i Hisings Backa (s)
            </item>
            <item xml:id="i-VwS7Ka7ySvrMqbQEQjoJUt" who="i-67wRp4zduspVaKE8AzS9qR">
              Göran Persson i Simrishamn (s)
            </item>
            <item xml:id="i-NKZVFSQqucDbcqStQnDqYj" who="i-FTuxB98cDMBkWw68Y9RHEc">
              Anneli Särnblad (s)
            </item>
            <item xml:id="i-CkjfmXkgPLTJ3rcRZZmofH" who="i-SvS8rTwUeKpVtp5mrPNCaP">
              Leif Pettersson (s)
            </item>
          </list>
        </div>
      </div>
    </body>
  </text>
</TEI>
