<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03755">
  <teiHeader>
    <fileDesc>
      <titleStmt>
        <title>med anledning av skr. 2016/17:194 Riksrevisionens slutrapport om statens styrning på vårdområdet</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, M, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3755 av Emma Henriksson m.fl. (KD, M, C)</title>
          <idno type="rdwebb">H4023755</idno>
          <rs type="number">3755</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023755/text</ref>
          <ref type="dokument_url_html">http://data.riksdagen.se/dokument/H4023755</ref>
          <ref type="dokumentstatus_url_xml">http://data.riksdagen.se/dokumentstatus/H4023755</ref>
          <ref type="docx">http://data.riksdagen.se/fil/F062309D-BBB2-48A9-93C9-5F69D511D9CA</ref>
          <ref type="pdf">http://data.riksdagen.se/fil/478A3674-E9F4-4C4D-9739-A453F8D7E9BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DDNbXHCMMaVwjcNAq9mP7g" type="basedOn"/>
        <correspContext corresp="i-DDNbXHCMMaVwjcNAq9mP7g">
          <ref>Skrivelse 2016/17:194</ref>
        </correspContext>
        <correspAction xml:id="i-ApVmNSTwvQ9S2qX2QjPRxk" type="signed"/>
        <correspContext corresp="i-ApVmNSTwvQ9S2qX2QjPRxk">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction xml:id="i-Wmog4fAqB4mBtPXVdUtreb" type="submitted">
          <date when="2017-06-16"/>
          <time when="10:02:20"/>
        </correspAction>
        <correspAction xml:id="i-4ptRo3E75KWyVrUe5qunND" type="dismissed">
          <date when="2017-06-19"/>
        </correspAction>
        <correspAction xml:id="i-5y9nhkYusJLq2G7CM8Gxqx" type="reviewed">
          <date when="2017-06-19"/>
          <time when="10:04:11"/>
        </correspAction>
        <correspAction xml:id="i-FTrXAM2KxfShntGUFGZgoo" type="referred">
          <date when="2017-06-20"/>
        </correspAction>
        <correspAction xml:id="i-REBFguVbtCavcXvQdXn8CH" type="assigned">
          <date when="2018-02-19"/>
          <time when="16:50:58"/>
        </correspAction>
        <correspContext corresp="i-REBFguVbtCavcXvQdXn8CH">
          <ref type="assignedTo">Socialutskottet</ref>
        </correspContext>
        <correspAction xml:id="i-YPxDk4azZGcKEAM8HhsGde" type="behandlas_i"/>
        <correspContext corresp="i-YPxDk4azZGcKEAM8HhsGde">
          <ref type="uppgift">2017/18:SoU4</ref>
          <ref type="ref_dok_id">H501SoU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU4</ref>
          <ref type="ref_dok_titel">Riksrevisionens slutrapport om statens styrning på vårdområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3755 av Emma Henriksson m.fl. (KD,
          M, C) med anledning av skr. 2016/17:194 Riksrevisionens slutrapport
          om statens styrning på vårdområdet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UoAEPtkWRFMw5XvV6wHDAy">
            Förslag till riksdagsbeslut
          </head>
          <list style="ol">
            <item xml:id="i-7P7NDiJto37K1MXVZpVZkB">
              Riksdagen ställer sig bakom det som anförs i motionen om att
              tydliggöra Socialstyrelsens roll i förhållande till SKL och tillkännager
              detta för regeringen.
            </item>
            <item xml:id="i-YQN4KbSv6T6m1pgEipqudK">
              Riksdagen ställer sig bakom det som anförs i motionen om att
              utvärdera samarbetet mellan regeringen och SKL och tillkännager
              detta för regeringen.
            </item>
            <item xml:id="i-F6UhAtMfHipdRboBwzo9Js">
              Riksdagen ställer sig bakom det som anförs i motionen om att
              på ett principiellt plan ta ställning till formerna för samverkan
              mellan regeringen och SKL och tillkännager detta för regeringen.
            </item>
            <item xml:id="i-Vn5NrdUazoDa6RnGNSozkj">
              Riksdagen ställer sig bakom det som anförs i motionen om att
              reglera insyn, förvaltning och ägande under och efter satsningar
              där SKL används och tillkännager detta för regeringen.
            </item>
            <item xml:id="i-7ts3Fy5wYvSZoFfUrPKUix">
              Riksdagen ställer sig bakom det som anförs i motionen om att
              regeringen till riksdagen ska redovisa omfattningen och utvecklingen
              av medel som tilldelas SKL och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7KqwE59r5yYqdSe7iUfdSg" type="h1">
            Motivering
          </head>
          <p xml:id="i-2f4Tpqnsns47y9ao54vqCn">
            Riksrevisionens slutrapport om statens styrning på vårdområdet
            är viktig och av principiell betydelse. Det gäller allra främst
            hur statens styrning och uppföljning kan fungera bättre. Vi delar
            i centrala och väsentliga delar Riksrevisionens analys och rekommendationer,
            samtidigt som vi i vissa avseenden göra andra bedömningar.
          </p>
          <p xml:id="i-7PZ1iWpupcMtBjbzDeEPCb">
            Vi delar Riksrevisionens analys att regeringen inte följt principen
            om att statsbidrag i första hand ska ges i form av generella statsbidrag.
            År 2016 fanns det 22 riktade statsbidrag till verksamheter inom
            hälso- och sjukvården. Större delen av de ökade statsbidragen
            år 2016 handlade om riktade statsbidrag.
            <ref target="i-2iQtyRWW5oF5T1Yojep3KP">
              [1]
            </ref>
          </p>
          <p xml:id="i-4U1iGUbCEaZ24deA5opPXS">
            Statsbidragen till kommuner och landsting uppgick år 2016 till
            180 miljarder kronor. Fördelningen var 93 miljarder kronor i generella
            statsbidrag och 87 miljarder kronor i riktade statsbidrag. Det
            betyder att fördelningen av statsbidrag är knappt 52 procent i
            generella statsbidrag och drygt 48 procent i riktade statsbidrag.
            <ref target="i-MXLojoWDvdh17yiaTDNYDi">
              [2]
            </ref>
            Regeringen konstaterar dock ”att statsbidrag till kommuner och
            landsting i första hand ges i form av generella statsbidrag. De
            riktade bidragen står för en lägre andel”.
          </p>
          <p xml:id="i-Go6SX6J8oZCyHte9yb9R7d">
            Riksrevisionens slutrapport visar att de riktade statsbidragen
            ökat varje år sedan mellan åren 2012 och 2013. Nivån av riktade
            statsbidrag hade innan dess legat på ungefär samma nivå en följd
            av år. Det betyder att vi delar Riksrevisionens slutsats att det
            är svårt för regeringen, generellt sett, att avsluta statsbidrag
            som pågått under en lång följd av år
            <ref target="i-WKd1gASGUTBDSWtxn6rvME">
              [3]
            </ref>
            och därtill att skifta om från riktade till generella statsbidrag.
          </p>
          <p xml:id="i-7TerCUYBpgZYEzFH3y1pmt">
            Riksrevisionen konstaterar att regeringens uttalade ambition
            att minska detaljstyrningen på vårdområdet går långsamt. Till
            detta ska betonas att regeringens uppföljning av statsbidragens
            effekter är synnerligen bristfällig.
          </p>
          <p xml:id="i-WUDDkPDHF9YiCHk7re9bs5">
            Samtidigt är det principiellt viktigt att betona Riksrevisionens
            slutsats att kommuner och landsting inte kan förväntas ha den
            överblick som krävs för att ta ett ansvar för nationell likvärdighet
            inom hälso- och sjukvården. Riksrevisionen anser att med den fördelning
            av ansvar som finns i dag mellan staten och vårdens huvudmän kommer
            det alltid att behövas nationell styrning för att kunna åstadkomma
            ökad likvärdighet. Det skapar, enligt Riksrevisionen, förväntan
            på regeringen att agera.
          </p>
          <p xml:id="i-Vf7P5bzCK25ToYH658NKxu">
            Vi anser emellertid att det är tydligt att regeringen varken
            vill eller fullt ut orkar ta på sig detta nationella ledarskap
            inom hälso- och sjukvården. Det kanske allra tydligaste exemplet
            är de snabbt växande vårdköerna. Över 100 000 människor väntar
            just nu i vårdköer.
            <ref target="i-C2AGHVPKHx5KuKbyscGmv">
              [4]
            </ref>
            Därtill är de regionala skillnaderna stora. Detta är en oacceptabel
            utveckling. Staten måste, genom regeringen, ta sitt nationella
            ledarskap på allvar. Kömiljarden ska t.ex. återinföras och vidareutvecklas.
          </p>
          <p xml:id="i-C5fuyMStPo7kbWpL9WJWPR">
            Riksrevisionen menar vidare att regeringen i praktiken gett Sveriges
            Kommuner och Landsting, SKL, en myndighetsliknande roll och därtill
            att regeringen inte i tillräcklig omfattning tagit hänsyn till
            konsekvenserna av att använda en intresseorganisation som en del
            av statsförvaltningen.
            <ref target="i-SPXMtWqdsGFb3GhbMfpJKQ">
              [5]
            </ref>
          </p>
          <p xml:id="i-QZLBET3EtTyCMAQeff46sm">
            Detta innebär, enligt Riksrevisionen, att eftersom SKL inte lyder
            under vare sig regeringsformen eller förvaltningslagen så försämras
            möjligheterna till insyn och utkrävande av ansvar. Vi delar synen
            att regeringen behöver dels utvärdera samarbetet med SKL, dels
            på ett principiellt plan ta ställning till de framtida formerna
            för samverkan mellan regering och SKL.
          </p>
          <p xml:id="i-RGevUdBerDeHTceuUuMuaB">
            Vi delar därtill Riksrevisionens analys att det är en svår uppgift
            för regeringen att ta ett övergripande ansvar för hälso- och sjukvården.
            Det finns en dragkamp i förhållandet mellan å ena sidan det kommunala
            självstyret och å andra sidan att tillgodose portalparagrafen
            i hälso- och sjukvårdslagen om likvärdighet. Men att som regeringen
            hittills gjort, underlåtit att ta sitt nationella ledarskap, är
            orimligt. De växande regionala skillnaderna inom vården är ett
            underkännande av den hittills förda politiken.
          </p>
          <p xml:id="i-2ADaT58TyrPUSpj9KpfZZn">
            Regeringen brister i sitt övergripande ansvar att tillgodose
            uppföljning av den statliga kunskapsstyrningen, vilket medför
            att lärandet försvåras. Detta gäller, enligt Riksrevisionen, både
            föreskrifter och arbetet med det statliga kunskapsstödet. Socialstyrelsen
            måste i större utsträckning ta reda på, följa upp och analysera
            varför föreskrifter och kunskapsstöd inte följs.
          </p>
          <p xml:id="i-6BukVncxVh6h1CW5i9mWRa">
            Ett viktigt exempel menar vi är genomförandet av patientlagen
            som syftar till att stärka patienternas rättigheter. Alla vårdgivare
            har skyldighet att informera patienterna om deras rättigheter.
            Myndigheten för vård- och omsorgsanalys har utvärderat hur patientlagen
            genomförts. Myndigheten sammanfattar sin rapport med orden ”lag
            utan genomslag”.
            <ref target="i-Hrxe5xHdvPeHuUZCqkBqQ5">
              [6]
            </ref>
            Här måste regeringen vidta konkreta nationella åtgärder.
          </p>
          <p xml:id="i-UarQUz5HtLRAaUEmaxRQ5T">
            Regeringen skriver att den ”anser att en långsiktig utveckling
            av hälso- och sjukvården bäst sker genom största möjliga samsyn
            mellan dess olika aktörer. De överenskommelser som finns inom
            hälso- och sjukvårdsområdet har tagits fram i nära samarbete med
            SKL”. Regeringen bekräftar således Riksrevisionens analys, men
            drar helt annorlunda slutsatser och är inte beredd att ompröva
            sitt sätt att utöva ett nationellt ledarskap inom vården.
          </p>
          <p xml:id="i-5LCe4RLrP2JLvJBw5i8BZe">
            Riksrevisionens slutrapport förtjänar att tas på allvar och inte
            bara läggas i en byrålåda på Socialdepartementet utan åtgärder,
            vilket är regeringens avsikt med att anse den slutbehandlad. Regeringen
            uttrycker i sin skrivelse bl.a. att flera åtgärder som relaterar
            till Riksrevisionens framförda slutsatser redan ägt rum eller
            påbörjats.
            <ref target="i-31axz1eAwQE1FnVbUSnitR">
              [7]
            </ref>
            Det behövs inga nya åtgärder, anser regeringen. Den är nöjd.
          </p>
          <p xml:id="i-NHJKDGZsPBr9KLCYV2GDBK">
            Riksrevisionen konstaterar att Socialstyrelsen och Sveriges Kommuner
            och Landsting, SKL, har olika roller, men att regeringen inte
            har gjort tydligt vem som gör vad. Roller och arbetsuppgifter
            har sammanblandats på ett olyckligt sätt. Riksrevisionen anser
            att regeringen i första hand bör använda den centrala förvaltningsmyndigheten
            för att förverkliga och genomföra sin politik.
          </p>
          <p xml:id="i-NsQusNMq3wki1HtP9pSNEV">
            Det finns ingen fastlagd generell ansvarsfördelning mellan Socialstyrelsen
            och SKL. Det borde däremot, även för denna regering, framgå att
            det är skillnad på ett övergripande nationellt perspektiv exempelvis
            rörande likvärdig vård och ett landstingsperspektiv som med lokala
            förutsättningar och utgångspunkter ser olika ut i olika delar
            av landet. Bägge perspektiven är viktiga, men regeringen ska i
            huvudsak genom myndigheterna företräda det övergripande nationella
            perspektivet.
          </p>
          <p xml:id="i-JvBRyb41pWxpsmkAHx7iF1">
            Vi föreslår riksdagen att besluta att regeringen, i huvudsak,
            ska följa Riksrevisionens rekommendationer gällande statens styrning
            på vårdområdet:
          </p>
          <list style="ul">
            <item xml:id="i-2MrSkULTwBk6BHjyardyQv">
              att tydliggöra Socialstyrelsens roll i förhållande till Sveriges
              Kommuner och Landsting, SKL
            </item>
            <item xml:id="i-UztCZxb435khqmAseKUM8A">
              att utvärdera samarbetet mellan regeringen och SKL för att kunna
              ta principiell ställning till formerna för fortsatt samverkan
            </item>
            <item xml:id="i-NLRC77ddEEZD4zBK7LR2iT">
              att reglera insyn, förvaltning och ägande under och efter satsningar
              där SKL används
            </item>
            <item xml:id="i-W3KLVg4tMYxFEYuGJp41GM">
              att regeringen till riksdagen ska redovisa omfattning och utveckling
              av medel som tilldelas SKL.
            </item>
          </list>
          <p xml:id="i-Kag1UizBV9NquhDztFoxDh">
            Vi anser att det är centralt att regeringen tar ett nationellt
            ledarskap om hälso- och sjukvården och därtill finner vägar som
            tillgodoser såväl patienternas behov och lagstadgade rättigheter
            som likvärdighet tillsammans med inriktning som ger alla delar
            av landet förutsättningar att bedriva vård utifrån deras förutsättningar.
            Växande vårdköer är ett uttryck för att regeringen tappat greppet
            om vården i Sverige.
          </p>
        </div>
        <div type="motSignatures">
          <list>
            <item xml:id="i-Cy4oqbwAXSCYu3kXbVd2tN">
              Emma Henriksson (KD)
            </item>
            <item xml:id="i-6cpwW7swUyEov4aWazNnvT">
              Cecilia Widegren (M)
            </item>
            <item xml:id="i-9Y2rt2N5G1u7Tk6vXRx7oY">
              Anders W Jonsson (C)
            </item>
          </list>
        </div>
        <div type="motNotes">
          <noteGrp>
            <note xml:id="i-2iQtyRWW5oF5T1Yojep3KP">
              [1] Källa: Regeringens skrivelse 2016/17:102 Utvecklingen inom
              den kommunala sektorn.
            </note>
            <note xml:id="i-MXLojoWDvdh17yiaTDNYDi">
              [2] Källa: Ekonomistyrningsverket.
            </note>
            <note xml:id="i-WKd1gASGUTBDSWtxn6rvME">
              [3] Källa: Riksrevisionens rapport om statens styrning genom
              riktade statsbidrag inom hälso- och sjukvården.
            </note>
            <note xml:id="i-C2AGHVPKHx5KuKbyscGmv">
              [4] Källa: Sveriges Kommuner och Landstings sammanställning av
              väntetider inom vårdgarantin.
            </note>
            <note xml:id="i-SPXMtWqdsGFb3GhbMfpJKQ">
              [5] Källa: Regeringens skrivelse 2016/17:194 Riksrevisionens
              slutrapport om statens styrning på vårdområdet.
            </note>
            <note xml:id="i-Hrxe5xHdvPeHuUZCqkBqQ5">
              [6] Källa: Myndigheten för vård- och omsorgsanalys, rapporten
              2017:2 Lag utan genomslag.
            </note>
            <note xml:id="i-31axz1eAwQE1FnVbUSnitR">
              [7] Källa: Regeringens skrivelse 2016/17:194 Riksrevisionens
              slutrapport om statens styrning på vårdområdet.
            </note>
          </noteGrp>
        </div>
      </div>
    </body>
  </text>
</TEI>
