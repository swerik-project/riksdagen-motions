<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-03130">
  <teiHeader>
    <fileDesc>
      <titleStmt>
        <title>Ny sparbankslag</title>
        <author corresp="i-Vo3YjbvPDcwbepLXUMMiDZ i-FucmvyHZ22CXcKRGnfjaC4">av Per Åsling och Anders Åkesson (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3130 av Per Åsling och Anders Åkesson (båda C)</title>
          <idno type="rdwebb">H3023130</idno>
          <rs type="number">3130</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H3023130/text</ref>
          <ref type="dokument_url_html">http://data.riksdagen.se/dokument/H3023130</ref>
          <ref type="dokumentstatus_url_xml">http://data.riksdagen.se/dokumentstatus/H3023130</ref>
          <ref type="docx">http://data.riksdagen.se/fil/B5542990-D391-4C35-B5A1-2C306B4C4444</ref>
          <ref type="pdf">http://data.riksdagen.se/fil/AC056C60-ED84-42DB-A944-4BAFC7FA1922</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6cf9sXULRuHoNnsJATfoZV" type="signed"/>
        <correspContext corresp="i-6cf9sXULRuHoNnsJATfoZV">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-6gMTubxzetcXXRru6mJhLN" type="submitted">
          <date when="2015-10-06"/>
          <time when="16:16:22"/>
        </correspAction>
        <correspAction xml:id="i-TZXUmYBe5bSV4AZfS3tqRH" type="referred">
          <date when="2015-10-13"/>
        </correspAction>
        <correspAction xml:id="i-7b3Z1QxcMVVUBZ3JPNJs34" type="assigned">
          <date when="2016-08-09"/>
          <time when="13:10:13"/>
        </correspAction>
        <correspContext corresp="i-7b3Z1QxcMVVUBZ3JPNJs34">
          <ref type="assignedTo">Finansutskottet</ref>
        </correspContext>
        <correspAction xml:id="i-Mp8R7nrdjvgpo2RiEgDu1" type="behandlas_i"/>
        <correspContext corresp="i-Mp8R7nrdjvgpo2RiEgDu1">
          <ref type="uppgift">2015/16:FiU22</ref>
          <ref type="ref_dok_id">H301FiU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU22</ref>
          <ref type="ref_dok_titel">Bank-, försäkrings- och kreditupplysningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LEPursVukAs3ZkdnRVkRXY" type="motHeader">
        <div xml:id="i-9Gp8YwdegkTX6BG5LM79kn" type="motTitle">
          Motion till riksdagen 2015/16:3130 av Per Åsling och Anders Åkesson
          (båda C) Ny sparbankslag
        </div>
      </div>
      <div xml:id="i-C7qk6o6DGbZpNVcyU68Vmj" type="motBody">
        <div xml:id="i-BBeCG1n5Qj7qEZfbL9aBMa" type="motProposal" subtype="förslag">
          <head xml:id="i-UouRUmspGjXC9ozArBkdJL">
            Förslag till riksdagsbeslut
          </head>
          <list xml:id="i-7BbZehJHttctek6iXnvZPp" style="ol">
            <item xml:id="i-EV9kSHtqdUmLS5P6qWJsE">
              Riksdagen ställer sig bakom det som anförs i motionen om att
              öppna möjligheten för sparbanker att ta in externt kapital och
              att i övrigt det svenska regelverket för banker måste ha en proportionalitet
              och rimlighet i användningen och tillkännager detta för regeringen.
            </item>
          </list>
        </div>
        <div xml:id="i-EBJKsqmwXtQD2acQwVgZAV" type="motContent">
          <head xml:id="i-JGm6tNqsTagV8JwJAxFHBm" type="h1">
            Motivering
          </head>
          <p xml:id="i-7ZYYqyPgGUC2pSsApPVCME">
            De lokala sparbankerna spelar en mycket viktig roll på landsbygden
            och i mindre städer. Genom sin lokala prägel har sparbankerna
            en god förankring och tillgänglighet som är viktig vid utlåning
            för såväl hushåll som näringsliv.
          </p>
          <p xml:id="i-Q4pYQEH5uqcZnQCEZ9UeQ1">
            Förenklat kan konstateras att associationsformen sparbank utgör
            en kombination av bankföretag och ägarstiftelse. Den lokala prägeln
            på sparbankernas bankaffär är viktig för hela landsortssverige.
            Kreditförsörjning för små och medelstora företag fungerar på ett
            helt annat sätt i en sparbank än i en storbank eller distansbank,
            där besluten fattas, långt från kunden.
          </p>
          <p xml:id="i-HVXhZxsnAfr1PbKBMCLXEA">
            Självklar skalekonomi innebär att det är mer kostsamt, åtminstone
            i relativa termer, med administration kring befintliga och kommande
            regelverk. Det är också viktigt att inte förväxla utmaningar och
            problem med administrationen av regelverk, med regelverket i sig.
          </p>
          <p xml:id="i-FKUMSGRLxJR16WwbHpNkym">
            En kapitaltäckningsrapport, som tidigare på cirka 25 sidor på
            ett adekvat sätt beskrev mindre bankers kapitalbehov och uppfyllnad,
            omfattar i dag fler än 600 sidor. Motsvarande gäller andra regelverk.
          </p>
          <p xml:id="i-TJQDmwgiUyritAva4qvhAX">
            Förutsättningarna att bedriva bankverksamhet och riskerna med
            denna varierar väldigt mycket. Regelverken ska vara desamma, men
            det måste finnas en proportionalitet och rimlighet i användandet
            av vid var tid gällande regelverk.
          </p>
          <p xml:id="i-BFV9jwx8xNm2M6cZfbRSo4">
            Generellt har sparbankerna starka balansräkningar. Sparbankernas
            genomsnittliga soliditet, ibland kallad bruttosoliditet och definierad
            som eget kapital över samtliga tillgångar, ligger för närvarande
            en bra bit över 16 procent.
          </p>
          <p xml:id="i-JZvTwCSsEQcALs2mYY7JTi">
            Men inskärpningen av de så kallade Basel III-reglerna ställer
            högre krav på alla banker att stärka sin kapitalbas. Detta är
            i grunden bra, men medför att sparbanker som inte väljer att bli
            aktiebolag saknar reella möjligheter att stärka kapitalbasen.
            Den befintliga sparbankslagen förhindrar nämligen sparbankerna
            att ta in externt kapital.
          </p>
          <p xml:id="i-NXxUMfbWrXBreP7vHtBWLW">
            I grannlandet Norge finns däremot en lag som möjliggör för sparbankerna
            att ge ut så kallade egenkapitalbevis. Dessa fungerar på samma
            sätt som en aktie, med det stora undantaget att sparbanken väsentligen
            behåller det lokala huvudmannaskapet
          </p>
          <p xml:id="i-AZrAP9RpXmrRjbFQXAmvjg">
            Det norska systemet har fungerat väl sedan det infördes på 1980-talet.
            Egenkapitalbevisen handlas som ett finansiellt instrument och
            har till och med haft en bättre snittavkastning för investerarna
            än Oslobörsen sedan starten, och dessutom till en lägre risk.
            Det är en god affär för både investerare och banker med andra
            ord. Statistik visar också att den stora merparten av de norska
            egenkapitalbevisen handlas av personer bosatta på samma ort som
            där banken är verksam, vilket ytterligare stärker den lokala prägeln.
          </p>
          <p xml:id="i-GPjsZUtdJA5rF2erzUkzmQ">
            Det finns ett stort behov av att underlätta för svenska sparbanker
            att ta in externt kapital. Det som krävs är en lagändring av den
            svenska sparbankslagen så att den möjliggör utgivandet av särskilda
            ”sparbanksbevis”, förlagsinsatser eller andra lämpliga finansiella
            instrument. För att introducera ett värdepapper som i allt väsentligt
            påminner om norska sparbankers egenkapitalbevis, och vilket skulle
            kunna tillföra Sverige en möjlighet för en sparbank att förstärka
            sin kapitalsituation samtidigt som ytterligare ett investerarinstrument
            skapas, fordras motsvarande den norska lagstiftningen i Sverige.
            Detta skulle ge de svenska sparbankerna helt andra möjligheter
            till vidareutveckling och expansion än vad de har idag. En förändring
            av sparbankslagen vore bra både för berörda sparbanker och för
            konkurrensen på den svenska bankmarknaden. På sikt skulle lagändringen
            också bidra till att det även i framtiden fanns starka banker
            utanför landets storstadsregioner.
          </p>
        </div>
        <div xml:id="i-6uLUwBCeAcGzZsauNVDMAD" type="signatureBlock">
          <list xml:id="i-C7guNcP5SS6vGPEXewBm2H">
            <item xml:id="i-Byw3pSyoGhBHAUFFimrEPz" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
            <item xml:id="i-21WbkshC8SxdL5CZgmAfud" who="i-FucmvyHZ22CXcKRGnfjaC4" type="signature">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
