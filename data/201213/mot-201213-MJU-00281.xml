<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00281">
  <teiHeader>
    <fileDesc>
      <titleStmt>
        <title>Utsläppstak med medborgarutdelning</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utsläppstak med medborgarutdelning</title>
          <idno type="rdwebb">H002MJ281</idno>
          <rs type="number">MJ281</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ281/text</ref>
          <ref type="dokument_url_html">http://data.riksdagen.se/dokument/H002MJ281</ref>
          <ref type="dokumentstatus_url_xml">http://data.riksdagen.se/dokumentstatus/H002MJ281</ref>
          <ref type="doc">http://data.riksdagen.se/fil/C8284D5B-352F-4A9A-BA4A-5F449934B881</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JfNH1phCkmTNp8oE7PXXvh" type="signed"/>
        <correspContext corresp="i-JfNH1phCkmTNp8oE7PXXvh">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction type="numbering" xml:id="i-Y6SKLEpe1VeQ71NUSM2Hxp">
          <date when="2012-10-04"/>
        </correspAction>
        <correspAction type="submission" xml:id="i-LnG3TUYKJp5tpAk4uCkP5R">
          <date when="2012-10-03"/>
        </correspAction>
        <correspAction type="transfer" xml:id="i-TbxuaYv2oFewwCZiSBT7cn">
          <date when="2012-10-01"/>
        </correspAction>
        <correspAction type="assigned" xml:id="i-LhpPG1iz4hBBet2BTXMums"/>
        <correspContext corresp="i-LhpPG1iz4hBBet2BTXMums">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PLqbZY8CfyxEPQhkBnGHT3">
            Förslag till riksdagsbeslut
          </head>
          <p xml:id="i-FZZqUQpreciw7Dx1wBgLjR">
            Riksdagen tillkännager för regeringen som sin mening vad som
            anförs i motionen om att låta utreda hur ett system med utsläppstak
            för koldioxid och medborgarutdelning skulle kunna utformas i Sverige.
          </p>
        </div>
        <div type="motContent">
          <head type="h1" xml:id="i-EnKi5T9psayceeQ3Fqn4Tw">
            Bakgrund
          </head>
          <p xml:id="i-NPqrQYztA6osbcdJNvz9rA">
            Klimatförändringarna är en global ödesfråga. Det är också de
            ökande ekonomiska och sociala klyftorna, globalt och nationellt.
            Att finna verksamma åtgärder för att minska klimatpåverkan, som
            är socialt och ekonomiskt hållbara, är en svår utmaning.
          </p>
          <p xml:id="i-XcWPKFnaxpMHnoMtRH14ht">
            De amerikanska senatorerna Maria Cantwell (demokrat) och Susan
            Collins (republikan) har tagit sig an utmaningen, genom att formulera
            ett konkret förslag på ett system för att minska koldioxidutsläppen
            på ett sätt som bidrar till ökad social och ekonomisk rättvisa.
            Deras gemensamma Carbon Limits and Energy for America's Renewal
            (CLEAR) Act från 2009, fick visserligen inte stöd av en majoritet
            i den amerikanska senaten, men dess grundidéer förtjänar fortsatt
            stor uppmärksamhet.
          </p>
          <p xml:id="i-P8p8DKqtA7UZkeGWpUy3ve">
            Cantwells och Collins förslag går i stora drag ut på att ett
            tak (cap) för utsläpp av kol från fossilbränslen sätts på nationell
            nivå. Nivån på taket sänks gradvis över åren, med hänsyn till
            ekonomin, så att målen för utsläppsminskningar nås successivt.
            Utsläppsrätter auktioneras ut till producenter och importörer
            av fossilbränsle. Endast certifierade aktörer får delta i auktionerna.
            På så vis undviks spekulation. 75 procent av intäkterna från utsläppsrätterna
            går direkt tillbaka till konsumenterna. De delas lika mellan alla
            som bor i USA. En utdelning (dividend) betalas ut varje månad.
            Enligt det siffersatta förslag som lades fram i senaten, skulle
            det innebära att 80 procent av de amerikanska hushållen inte skulle
            få ökade kostnader. Endast den femtedel som har allra högst inkomster
            skulle få något ökade kostnader. En studie gjord av forskare vid
            University of Massachusetts, kommer fram till att majoriteten
            av hushållen skulle få en ökad realinkomst, med hänsyn taget till
            effekterna av både högre bränslepriser och utdelning. Systemet
            är progressivt. Energisparande uppmuntras genom att bränslepriserna
            stiger, men kostnaderna fördelas efter ekonomisk bärkraft.
          </p>
          <p xml:id="i-7b6LbvpW4JAuFJYZEinKbb">
            25 procent av intäkterna från auktionerna föreslås gå in i en
            fond, Clean Energy Reinvestment Trust Fund, och användas för klimatomställningsåtgärder
            som investeringar i förnybar energi.
          </p>
          <p xml:id="i-2ewzHUShVnyQEKb6Qoj3z9">
            System för utsläppshandel är ofta komplicerade och ineffektiva.
            Cap-and-dividend-systemet, däremot, är enkelt och transparent
            uppbyggt. Det är lätt att förstå hur det fungerar.
          </p>
          <p xml:id="i-58YxKjq8E9EEgpS2WoGmVd">
            Att priserna för fossilbränsle stiger är ofrånkomligt både av
            klimatskäl och för att tillgångarna är ändliga. Det är därför
            viktigt att kostnaden fördelas rättvist. Ett system som cap-and-dividend
            är en vinna-vinna-lösning som kan minska såväl koldioxidutsläpp
            som ekonomisk ojämlikhet. Det bygger på tanken att alla har födslorätt
            till våra gemensamma tillgångar, eller allmänningar. Det handlar
            om naturresurser men också om sådant som kulturarv. Det vi fått
            i arv ska vi vårda och lämna efter oss i minst lika gott skick
            som vi fick det. Den som utnyttjar våra gemensamma resurser ska
            betala för sig. Alla har lika rätt till den avkastning allmänningarna
            ger.
          </p>
          <p xml:id="i-NWM27ioeDkd5womRhkwEbZ">
            Att sätta ett tak på hur mycket koldioxid som får släppas ut
            i vår gemensamma atmosfär, och ta betalt för rätten att släppa
            ut, är ett sätt att ansvarsfullt förvalta en av våra viktigaste
            gemensamma livsviktiga allmänningar.
          </p>
          <p xml:id="i-HjKwFHW1GTWP7QjSocUiTK">
            För-delning (predestribution) istället för om-fördelning (redistribution),
            som Cantwells och Collins system innebär, bygger på en helt annan
            människosyn. Det ger ökad värdighet för människor som får ökad
            makt över sina liv.
          </p>
          <p xml:id="i-RMFfoFnFikoAA7XsyNuhs6">
            Såväl Sveriges klimatpåverkan som de ekonomiska och sociala klyftorna
            behöver minskas. Vi föreslår därför att regeringen låter utreda
            hur ett system med utsläppstak för koldioxid och medborgarutdelning,
            i linje med ovan nämnda amerikanska förslag, skulle kunna utformas
            i Sverige. Detta bör riksdagen ge regeringen tillkänna som sin
            mening.
          </p>
        </div>
        <div type="motSignatures">
          <list>
            <item xml:id="i-4kxUQrx7vJ9SQosCaoFYAe">
              Annika Lillemets (MP)
            </item>
            <item xml:id="i-EEWrTcjCG3zLC53gXp1qxX">
              Valter Mutt (MP)
            </item>
            <item xml:id="i-E9RWdy5Pv1oRPqmZkdGzKG">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
