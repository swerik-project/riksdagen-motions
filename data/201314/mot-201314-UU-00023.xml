<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00023">
  <teiHeader>
    <fileDesc>
      <titleStmt>
        <title>med anledning av skr. 2013/14:154 Genomförandet av samstämmighetspolitiken för utveckling – fokus: den globala utmaningen migrationsströmmar</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:154 Genomförandet av samstämmighetspolitiken för utveckling – fokus: den globala utmaningen migrationsströmmar</title>
          <idno type="rdwebb">H102U23</idno>
          <rs type="number">U23</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U23/text</ref>
          <ref type="dokument_url_html">http://data.riksdagen.se/dokument/H102U23</ref>
          <ref type="dokumentstatus_url_xml">http://data.riksdagen.se/dokumentstatus/H102U23</ref>
          <ref type="doc">http://data.riksdagen.se/fil/87C276D3-E013-46A2-9FE1-D83DD9F6B617</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-64NEvaEaZNj3HLV2d7xVGW" type="basedOn"/>
        <correspContext corresp="i-64NEvaEaZNj3HLV2d7xVGW">
          <ref>Regeringsskrivelse 2013/14:154</ref>
        </correspContext>
        <correspAction xml:id="i-8BCDJHeKTL4DfFsp3LcXfX" type="signed"/>
        <correspContext corresp="i-8BCDJHeKTL4DfFsp3LcXfX">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-NXkJirA9Eh3xDV8PPU3eVE"/>
        </correspContext>
        <correspAction xml:id="i-DF2CsvQwgx96UWMSZTmDYa" type="referral">
          <date when="2014-04-10"/>
        </correspAction>
        <correspAction xml:id="i-QRdDt3aipRBQS5xDFYyWPD" type="referral">
          <date when="2014-04-10"/>
        </correspAction>
        <correspAction xml:id="i-8yrgtn6a1B316zEaZL7GNc" type="dismissal">
          <date when="2014-04-09"/>
        </correspAction>
        <correspAction xml:id="i-CXjTn3AAgQP949afs2e6e4" type="dismissal">
          <date when="2014-04-09"/>
        </correspAction>
        <correspAction xml:id="i-7yz85b5N3MDHChL7GmkfLz" type="submission">
          <date when="2014-04-02"/>
        </correspAction>
        <correspAction xml:id="i-2Tp3y7nSJ24V5x3dARRYEw" type="transfer">
          <date when="2014-04-02"/>
        </correspAction>
        <correspAction xml:id="i-EHWBWAWFwLt8vFxGy6cHmX" type="assigned"/>
        <correspContext corresp="i-EHWBWAWFwLt8vFxGy6cHmX">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Q1E26bEKYBV7jFgo7nwk7R">
            Förslag till riksdagsbeslut
          </head>
          <list style="ol">
            <item xml:id="i-26MoFqETcNUt8mgzxVLJjr">
              Riksdagen tillkännager för regeringen som sin mening vad som
              anförs i motionen om att avskaffa EU:s fiskeripolitik.
            </item>
            <item xml:id="i-WrUg4neiVsZ7kuifzck9cS">
              Riksdagen tillkännager för regeringen som sin mening vad som
              anförs i motionen om de villkor som ska framhållas i förhandlingar
              inom ramen för Doharundan.
            </item>
            <item xml:id="i-VCzdp5UvenF4UN3RvgBMDt">
              Riksdagen tillkännager för regeringen som sin mening vad som
              anförs i motionen om fokus på de minst utvecklade länderna i förhandlingar
              inom ramen för EU:s allmänna preferenssystem (GSP).
            </item>
            <item xml:id="i-8n5eRGTcwktzzHY8dJ4DxF">
              Riksdagen tillkännager för regeringen som sin mening vad som
              anförs i motionen om att framhålla EU:s allmänna preferenssystem
              (GSP) som det lämpligaste verktyget i ett utvecklingsperspektiv.
            </item>
            <item xml:id="i-XGxf9RSVjxcb542G84ay3T">
              Riksdagen tillkännager för regeringen som sin mening vad som
              anförs i motionen om att ta fram material för en dialog med andra
              länder.
            </item>
            <item xml:id="i-TdyiQjsKgtP4iz7T9C6Q2B">
              Riksdagen tillkännager för regeringen som sin mening vad som
              anförs i motionen om att framhålla vikten av ökade insatser för
              rent vatten och sanitet inom ramen för EU, FN, Världsbanken och
              Världshälsoorganisationen (WHO).
            </item>
            <item xml:id="i-Y9wquxEB9AfevXbhj6P53J">
              Riksdagen tillkännager för regeringen som sin mening vad som
              anförs i motionen om en ansvarsfull invandringspolitik.
            </item>
            <item xml:id="i-VE4EPjEjvNMwxCzjjSxc4K">
              Riksdagen tillkännager för regeringen som sin mening vad som
              anförs i motionen om arbetskraftsinvandring.
            </item>
            <item xml:id="i-4axVU47LThSJDarbEFgvaW">
              Riksdagen tillkännager för regeringen som sin mening vad som
              anförs i motionen om vikten av hjälp till flyktingar som befinner
              sig i krisers närområde.
            </item>
          </list>
        </div>
        <div type="motContent">
          <head xml:id="i-3tnbJzsBGonMw5jpJ538iL" type="h1">
            EU:s fiskepartnersavtal
          </head>
          <p xml:id="i-45UE3pf4SCtZ2mAcApQDCR">
            Sverigedemokraterna motsätter sig större delen av EU:s externa
            fiskeripolitik. Vi ifrågasätter kostnadseffektiviteten i framför
            allt fiskeavtalen och ser helst att avtalen inte förlängs när
            det gäller utvecklingsländerna. Man använder fiskeripolitiken
            och pengar från svenska medlemsavgiften (där Sverige är stora
            nettobetalare) för att upprätthålla en fiskeflotta, främst i Spanien
            och Portugal, som borde ha anpassats till hållbara fiskenivåer
            vid det här laget. EU:s fiskepartnerskapsavtal cementerar ett
            förlegat synsätt på fiskeripolitiken och belastar fiskebestånden
            ytterligare. Detta är inte i linje med ett hållbart fiske. Regeringen
            framhåller i skrivelsen att det är viktigt att fiskeripolitiken
            utformas så att den gynnar utvecklingsländerna. Vi anser däremot
            att EU:s fiskeavtal över huvudtaget inte går att förena med en
            hållbar utvecklingspolitik. EU:s fiskeflotta är dåligt kontrollerad
            och undergräver utvecklingsländernas möjligheter att utveckla
            lokalt fiske, möjligheter till arbetstillfällen och att försörja
            sin egen befolkning med fisk. I stället bör EU använda biståndmedel
            till att stödja det lokala fisket och dess kapacitet, vilket skulle
            skapa verklig utveckling för de berörda länderna. Om vi ska ha
            en samstämmig politik för global utveckling måste därför fiskeriavtalen
            upphöra.
          </p>
          <head xml:id="i-AUFHv6bMk5Xjv4ERt1o5aw" type="h1">
            Världshandelsorganisationen
          </head>
          <p xml:id="i-UmYBbzJbB1Bkwa9kgxZQfF">
            Doharundan har utvecklats från att ha haft ansatsen att de minst
            utvecklade länderna (MUL) skulle särbehandlas positivt till att
            bli en av de viktigaste förhandlingarna för Briksländernas framtida
            utländska direktinvesteringar (FDI) och exportmöjligheter. Det
            finns även anledning att behandla de områden där förhandlingarna
            är avklarade som färgade av Kina och Indiens nationella hänsynstaganden
            till sin egen inhemska produktion. Fortsatta förhandlingar inom
            Doha bör villkoras av att Briksländerna inte använder sig av ett
            tredjeland för marknadstillträde till unionen, att arbetet fokuseras
            på MUL och att Kina och Indien ska ge MUL respektive EU tillträde
            till sina marknader enligt Doha respektive principen om mest gynnad
            nation (MGN). Sverigedemokraterna anser att med anledning av den
            senaste låsningen i förhandlingarna, bör regeringen inom ramen
            för EU verka för att avtalen inom ramen för EU:s allmänna preferenssystem
            (GSP) eller motsvarande avtal utvecklas till det verktyg som Doha
            borde ha varit.
          </p>
          <head xml:id="i-3wsPPhMdg1FXZofdgxLzh6" type="h1">
            EU:s allmänna preferenssystem (GSP)
          </head>
          <p xml:id="i-JxWiunecVvd6MKb4A8fv29">
            Sverigedemokraterna har tidigare haft invändning mot regeringens
            ståndpunkt gällande GSP före kommissionens reform, eftersom förslaget
            då skulle ge störst fördelar till Kina och Indien. Det nuvarande
            förslaget, om det genomförs, kommer i stället att koncentrera
            GSP-länderna till dem vilka det finns anledning att ge utvecklingsstöd
            genom marknadstillgång. Man bör ha i åtanke att Kina och Indien
            redan har förmåga att underhålla sina egna exportindustrier. Sverigedemokraterna
            anser att grundansatsen i kommissionens innevarande förslag är
            riktig, och vi välkomnar att regeringen nu verkar ha ändrat inställning
            och i skrivelsen framhåller att de vill verka för att preferenserna
            riktas mot de länder som har störst behov. Vi anser att regeringen
            bör hålla fast vid denna inställning och framföra den tydligt
            inom ramen för EU. Vi anser även att GSP-avtalen är det bäst lämpade
            verktyget i syftet att gynna utvecklingen i utvecklingsländer.
            Avtal om ekonomiskt partnerskap är inte ett lämpligt verktyg att
            bedriva utvecklingspolitik med då det mer är utformat för att
            gynna marknaden i EU:s inhemska företag. Därför menar vi att regeringen
            bör verka för att fler länder antar möjligheten att ansluta sig
            till GSP-avtal framför avtal om ekonomiskt partnerskap då GSP
            är bättre utformat för att gynna utvecklingsländer.
          </p>
          <head xml:id="i-TabER4HY1qQ5wmzSEDeKB" type="h1">
            Neutral information om Sexuell och reproduktiv hälsa och rättigheter
            (SRHR)
          </head>
          <p xml:id="i-3CAokwUz3tcjuREqew965J">
            Regeringen har valt att i hög grad arbeta tillsammans med RFSU
            när det gäller framtagandet av kampanjer på SRHR-området. Sådant
            samarbete har tidigare förekommit och detta har då lett till att
            det lyfts fram en onyanserad bild av abort som helt har bortsett
            från de etiska problemen med ingreppet. Det är värt att uppmärksamma
            att RFSU alltså är en enskild lobbyorganisation, och att ge RFSU
            en så framträdande roll i hur Sverige ska föra dialog i frågor
            som rör sexuell och reproduktiv hälsa skapar knappast trovärdighet
            i frågor som är så politiskt känsliga som dessa i många biståndsländer.
            Om vi ska föra dialog med andra länder i abortfrågan bör frågan
            problematiseras utifrån olika aspekter, och det bör finnas en
            större respekt och medvetenhet kring abortens etiska dilemma.
            Regeringen bör i stället fortsättningsvis tillsätta neutrala myndigheter
            eller i alla fall flera olika intresseorganisationer i framtagandet
            av material för dialog med andra länder.
          </p>
          <head xml:id="i-AuZWngGK6bsqhPQzNJ7FfB" type="h1">
            Hälsa och hälsofrämjande åtgärder
          </head>
          <p xml:id="i-LdzfNzPgQftNnCMqVfXJgt">
            För att främja hälsa och förebygga sjukdomar bör Sverige tydligare
            lyfta upp vikten av ökade satsningar och ökad samverkan mellan
            olika aktörer för att bidra till rent vatten och grundläggande
            sanitet inom EU, FN, WHO och världsbanken för att förebygga sjukdomar
            och ohälsa i utvecklingsländer och nå upp till de millenniemål
            som handlar om att minska barn- och mödradödligheten.
          </p>
          <head xml:id="i-StyzZdXYMoXNGjHJBmR3x8" type="h1">
            Ansvarsfull invandringspolitik
          </head>
          <p xml:id="i-XycuwBAjiqVgwBFsX6FQbu">
            Regeringen har i sin skrivelse 2013/14:154 Genomförandet av samstämmighetspolitiken
            för utveckling – fokus: den globala utmaningen migrationsströmmar
            återrapporterat om genomförandet av den s.k. samstämmighetspolitiken
            för utveckling.
          </p>
          <p xml:id="i-YL5aaNFfGcdgGBbcKNeZ9j">
            Regeringen framför i den aktuella skrivelsen de positiva effekter
            cirkulär migration kan leda till. Sverigedemokraterna håller med
            om att migration som sköts på ett ansvarsfullt sätt med ansvarsfulla
            nivåer kan bidra till positiva effekter både för människornas
            ursprungsländer och det länder de migrerar till. Problemet är
            dock att regeringen inte för en ansvarsfull invandringspolitik,
            och det är dessutom beklagligt att regeringen i denna skrivelse
            nästan helt bortser från de utmaningar som en hög nivå av invandring
            också kan innebära.
          </p>
          <p xml:id="i-8JTQJ7yXXVcAvSf5tgfng3">
            Sverigedemokraterna står för en ansvarsfull invandringspolitik.
            Sverige för i dag och har så gjort under en lång tid en extrem
            invandringspolitik om man ser på jämförbara länder. Sedan 1980
            har Sverige beviljat över 1,5 miljoner uppehållstillstånd, en
            siffra som få andra länder kan mäta sig med i förhållande till
            dess folkmängd.
          </p>
          <p xml:id="i-WuLr4AGA4YNRU3Bhrdhm1f">
            Den förda politiken har lett till en sammantaget allvarlig situation
            med problem som segregation, utanförskap, sjunkande betyg i skolan,
            religiösa motsättningar, ökad kriminalitet och en försämrad välfärd.
          </p>
          <p xml:id="i-QZu9BT1TEEH4meqprju9zJ">
            Vad Sverige behöver är en ansvarsfull invandringspolitik som
            kraftigt minskar den nuvarande invandringen. Detta kan uppnås
            genom flera steg:
          </p>
          <p xml:id="i-JUwBdwKowP2NCi7o1Eja5J">
            En kraftig begränsning av asyl och anhöriginvandringen, vilket
            kan uppnås genom skärpta regler för anhöriginvandrare och genom
            att asyl endast beviljas åt dem som uppfyller kriterierna i FN:s
            flyktingkonvention och kvotflyktingar som kan erhålla asyl enligt
            avtal med UNHCR. Vi förespråkar även att Sverige ska följa Dublinförordningen
            som säger att asylprocessen ska ske i det första medlemsland den
            asylsökande inträder i. Vi vill även se åtgärder mot asylmissbruk,
            öka medborgarskapets betydelse samt utfärda endast temporära uppehållstillstånd
            som praxis. Åtgärder som dessa har vi länge förespråkat och kommer
            så att fortsätta göra då den utveckling som vi sett de senaste
            decennierna måste vända.
          </p>
          <head xml:id="i-FCFDL5HCAY1sbbTmxoo1VL" type="h1">
            Arbetskraftsinvandring
          </head>
          <p xml:id="i-8eto9zo1ccDTSPuTE3BTjU">
            En annan viktig aspekt är arbetskraftsinvandringen. Sverige har
            i dag ca 430 000 arbetslösa som säkert inget hellre vill än att
            få ett jobb. Idag råder en generell och näst intill fri arbetskraftsinvandring,
            och den kategori som är överrepresenterad bland de som kommer
            till Sverige återfinns i lågkvalificerade yrken. Detta innebär
            en ökad konkurrenssituation för dem som i dag är arbetslösa. Sverigedemokraterna
            förespråkar en behovsprövad arbetskraftsinvandring då det måste
            finnas möjlighet för företag att finna spetskompetens som inte
            finns att tillgå inom landet, medan de arbetstillfällen som inte
            kräver sådan kompetens främst ska gå till inhemsk arbetskraft.
            Vi satsar i våra budgetförslag betydande resurser för att minska
            den missmatchning som i dag finns mellan lediga jobb och arbetsutbud.
          </p>
          <head xml:id="i-EAUzDamHv7bKC8gMdfxBk3" type="h1">
            Skydd och varaktiga lösningar för flyktingar
          </head>
          <p xml:id="i-ALv6VjNt6GM2gUmuVhTQif">
            Det kan inte nog understrykas att UNHCR och andra hjälpinsatser
            i krisers närområde har en mycket viktig roll att spela när det
            gäller uppbyggandet av en hållbar och rättvis flyktingpolitik.
            Hur välvillig Sveriges flyktingpolitik än är, så är det ett ofrånkomligt
            faktum att huvuddelen av världens flyktingar inte har möjlighet
            att förflytta sig över halva jordklotet för att nå en fristad
            i Sverige. Även regeringen framhåller i den aktuella skrivelsen
            att majoriteten människor som tvingas fly från sitt hemland ofta
            söker en fristad i ett grannland. De allra flesta flyktingar befinner
            sig alltså i krisens närområde, där de kan bli kvar i flyktingläger
            eller i andra flyktingområden under mycket långa perioder. I den
            situationen är det oerhört viktigt att det finns resurser för
            att göra tillvaron för dessa människor så dräglig som möjligt.
            Barnens möjlighet till skolgång kan vara avgörande för deras möjlighet
            att senare skapa sig en framtid och om möjligt återvända och bygga
            upp sitt hemland. I dag prioriterar regeringen mångdubbelt mer
            resurser och fokus på asylmottagning i Sverige än vad de prioriterar
            hjälp till närområdet. Sverigedemokraterna anser det vara en varken
            klok, rättvis eller human flyktingpolitik. I stället är det av
            stor vikt att Sverige lägger större fokus på att understödja UNHCR:s
            och andra betydelsefulla organisationers insatser än vad som för
            närvarande är fallet. Det är också viktigt att på olika sätt stödja
            de länder som befinner sig nära konflikter och tar emot en stor
            andel flyktingar för att deras ekonomi inte ska få en ohållbar
            belastning. Detta bör riksdagen ge regeringen till känna som sin
            mening.
          </p>
        </div>
        <div type="motSignatures">
          <list>
            <item xml:id="i-2ix1B6XpqNVjJZifmXnWwN">
              Julia Kronlid (SD)
            </item>
            <item xml:id="i-EKsdmaUDMjFYD8HEBKHvwP">
              Johnny Skalin (SD)
            </item>
            <item xml:id="i-G73nQ1Hxs7rTfAvAi9r851">
              Björn Söder (SD)
            </item>
            <item xml:id="i-Ng4vAwZrcLATztT5oWv3tH">
              Kent Ekeroth (SD)
            </item>
          </list>
        </div>
      </div>
    </body>
  </text>
</TEI>
