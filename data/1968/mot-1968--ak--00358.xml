<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__358/mot_1968__ak__358-001.pdf"/>
      <fw xml:id="i-LQnXmt9PXv8x3QHuUg4cKm">
        Motioner i Andra kammaren, nr 358 år 1968 3
      </fw>
      <div type="motHeader" xml:id="i-TtaCwpvqzSicsyZeVfvgNX">
        <div type="motTitle" xml:id="i-U7jmrufqQaPsMWPtJkYdLt"/>
        <div type="motSubmissionInfo" xml:id="i-GctdxiTKxJopVGuQobqqU7"/>
      </div>
      <div type="motBody" xml:id="i-XzNvc2VyPs9evQXnpFmmnG">
        <div xml:id="i-Rwx4wLkRfFWgWgkTcadmjN">
          <p xml:id="i-5995JuJQNKULHRB3Xxv9pU">
            Nr 358
          </p>
          <p xml:id="i-K9s5dDYahyyQgrJfQ3xkLz">
            Av herrar Jonasson och Dockered, angående dispositionen av
          </p>
          <p xml:id="i-JRsdNcdKYGNvbvmtxmkiGf">
            domänverkets markfond. (Likalydande med motion nr 286 i Första
            kammaren)
          </p>
          <p xml:id="i-JwfrWYdzRE8rtrZZRW7mqi">
            Det är en angelägen uppgift för samhället att medverka till att
            de stora värden som naturen representerar i olika avseenden kan
            bevaras och komma befolkningen till godo. Naturvårdens uppgifter
            ligger härvid såväl på det kulturella planet som på det sociala.
            Det gäller att bevara vetenskapligt och kulturellt värdefulla
            naturområden, men också att tillgodose det ur social synpunkt
            angelägna behovet av mark för rekreation och friluftsliv. Framför
            allt är det anledning att uppmärksamma ett med tiden alltmer ökat
            behov av särskilt iordningställda fritidsområden av olika slag.
            Det gäller anläggningar som strövområden, friluftsgårdar, raststugor,
            för bil- utflykter lämpliga rastplatser, badanläggningar, campingplatser,
            skid- och slalombackar. Särskilt för tätortsbefolkningen är det
            angeläget att organi- serade rekreationsmöjligheter står till
            förfogande. Det torde kunna kon- stateras, att en betydande del
            av tätortsbefolkningen inte i tillräcklig ut- sträckning har tillgång
            till sådana friluftsanläggningar inom bekvämt räck- håll. Med
            den ökade förslitning och exploatering av naturen som känne- tecknar
            vår tid har en aktivare naturvårdspolitik blivit nödvändig. En
            sådan har också inletts på grundval av riksdagsbesluten 1963 om
            utbyggnad av naturvårdsorganisationen och 1964 om en ny naturvårdslag.
            Fjolårets riksdag beslutade om förstärkning och effektivisering
            av naturvårds- och fritidsverksamhetens organisation, i första
            hand genom inrättande av sta- tens naturvårdsverk. Naturvårds-
            och fritidspolitiken ankommer naturligt på stat och kommun gemensamt.
            Det är emellertid angeläget att de ekonomiska bördorna inte alltför
            hårt drabbar kommunerna. De största kostnaderna avser givetvis
            inköp av naturområden och ordnande av olika friluftsanläggningar.
            För det statliga engagemanget på detta område har i första hand
            inrättats en del- fond under domänfonden. Medel har ställts till
            förfogande genom särskilda anslag å kapitalbudgeten. Hittills
            har anvisats 12 milj. kr. för förvärv av värdefulla naturområden.
            I årets statsverksproposition har härutöver för- ordats ett nytt
            investeringsanslag av 4 milj. kr. För den närmaste framtiden torde
            man få räkna med ökat medelsbehov. Domänverkets verksamhet måste
            anses ha ett naturligt nära samband
          </p>
          <pb facs="riksdagen-motions-pdf/data/1968/mot_1968__ak__358/mot_1968__ak__358-002.pdf"/>
          <fw xml:id="i-SCP56gTFENsxcGrcfzJeTW">
            4 Motioner i Andra kammaren, nr 358 år 1968
          </fw>
          <p xml:id="i-Qg3QMg7oBLFv1i29WmpDbP">
            med naturvårds- och fritidspolitiken. Uttryck härför är inte
            endast att den ovannämnda delfonden knutits till domänfonden utan
            framför allt att domänverket sedan några år med ett mindre belopp
            ur sina driftinkomster får bestrida vissa utgifter för naturvårds-
            och fritidsverksamhet på mark som tillhör domänverket. Det kan
            också erinras om att riksdagen 1963 ut- talade, att domänverket
            i samband med sin allmänna inköpsverksamhet bör eftersträva att
            så långt som möjligt också tillgodose det allmänna natur- vårdsintresset.
            Det torde kunna konstateras, att domänverket gjort bety- dande
            insatser i fråga om naturvården och när det gäller att ställa
            mark- områden till förfogande för friluftsliv. Det största intresset
            i sammanhanget har emellertid domänverkets mark- fond. Denna fond
            har inte minst genom försäljning av tomtmark i tätorter och annan
            mark för tätorternas behov vuxit till ett avsevärt belopp, f.
            n. cirka 20 milj. kr. Enligt gällande bestämmelser skall markfondens
            medel an- vändas till inköp av mark för skogs- och jordbruksproduktionen.
            Under senare år har domänverket visat ökad inköpsaktivitet i nämnda
            avseende, framför allt i södra och mellersta delarna av landet.
            Denna inköpsaktivitet kan från samhällets och näringslivets synpunkter
            inte anses önskvärd. Erfarenheterna ger klart vid handen, att
            det statsägda skogsbruket generellt sett lämnar sämre utbyte än
            det enskilda skogsbruket. Det kan sålunda inte finnas anledning
            att öka statens skogsinnehav. Ett naturligt användningsområde
            för markfondsmedlen måste anses vara naturområden och friluftsanläggningar.
            I viss mån kan detta syfte redan nu beaktas, i den mån det kan
            förenas med huvudregeln, att den inköpta marken skall vara skogbärande
            eller tjänlig till skogsbörd. Men enligt vår mening bör dispositionsreglerna
            för domänverkets markfond ändras så att användning för naturvårds-
            och friluftsändamål blir ett huvudsyfte. Därigenom skulle uppnås,
            att ökade resurser ställs till förfogande för statens åtgärder
            inom naturvårds- och fritidspolitiken, och kravet på att medel
            i tillräcklig utsträckning skall stå till förfogande även för
            större och dyr- bara objekt skulle härmed bli tillgodosett. Det
            nuvarande särskilda anslaget på kapitalbudgeten för ändamålet
            torde då inte längre behövas. Samtidigt bör staten härmed kunna
            ta på sig större del av det ekonomiska ansvaret, var- igenom bördan
            på kommunerna kan lättas. Med stöd av vad ovan anförts får vi
            hemställa, att riksdagen i skrivelse till Kungl. Maj:t måtte anhålla
            om skyndsam prövning och förslag beträffande sådan änd- ring av
            reglerna för dispositionen av domänverkets mark- fond, att fondens
            medel må kunna tas i anspråk för inköp av särskilda natur- och
            fritidsområden samt för ordnande av friluftsanläggningar. Stockholm
            den 24 januari 1968
          </p>
          <p xml:id="i-NG7pqQifvB4osBkMDtZK2j">
            Bertil Jonasson (cp) Robert Dockered (cp)
          </p>
        </div>
      </div>
    </body>
  </text>
</TEI>
