<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00322">
  <teiHeader>
    <fileDesc>
      <titleStmt>
        <title>En sjukförsäkring för alla</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En sjukförsäkring för alla</title>
          <idno type="rdwebb">GX02Sf322</idno>
          <rs type="number">Sf322</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf322/text</ref>
          <ref type="dokument_url_html">http://data.riksdagen.se/dokument/GX02Sf322</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf322</ref>
          <ref type="doc">http://data.riksdagen.se/fil/DFFBDA35-E648-404E-823C-56861E8D2DA5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R6gWmAdatHincDQ6xheAo7" type="signed"/>
        <correspContext corresp="i-R6gWmAdatHincDQ6xheAo7">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-9p13FnyeqakgWqXHSBNVYt" type="numbering">
          <date when="2009-10-06"/>
        </correspAction>
        <correspAction xml:id="i-EhXmwqTZnc8y3oLbVde3Ug" type="submission">
          <date when="2009-10-05"/>
        </correspAction>
        <correspAction xml:id="i-Bk1LZn1w2W4ZJDpS7YzFV4" type="transfer">
          <date when="2009-10-04"/>
        </correspAction>
        <correspAction xml:id="i-YKhTx21RgW8DyKeY8GEMTK" type="assigned"/>
        <correspContext corresp="i-YKhTx21RgW8DyKeY8GEMTK">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-NCJFee9hF211NSB2WF4Y5g" type="TOC">
          <head xml:id="i-SzKQtWx8ZoCZFrST8Lcpxv">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Akut läge för 54 000 utförsäkrade 2010 5
            </item>
            <item>
              5 Hetsjakten mot sjukskrivna 6
            </item>
            <item>
              6 Generell välfärd ett samhällskontrakt 8
            </item>
            <item>
              6.1 Inkomstbortfallsprincipen höga tak och starka golv 8
            </item>
            <item>
              6.2 Riskerna med att öppna för privatisering och avtalslösningar
              9
            </item>
            <item>
              6.3 Pågående systemskifte 10
            </item>
            <item>
              7 En sjukförsäkring för alla 11
            </item>
            <item>
              7.1 Höjda ersättningar och bättre villkor i sjukförsäkringen
              11
            </item>
            <item>
              7.2 Avskaffa de fasta tidsgränserna 12
            </item>
            <item>
              7.3 Höj ersättningsnivån efter ett år 13
            </item>
            <item>
              7.4 Avskaffa diagnosbaserad sjukpenning 13
            </item>
            <item>
              7.5 Återinför möjligheten för Försäkringskassan att ta individuella
              hänsyn 14
            </item>
            <item>
              7.6 Återinför tidsbegränsad sjukersättning 15
            </item>
            <item>
              7.7 Möjlighet för arbetslösa som haft sjuk- eller aktivitetsersättning
              att behålla sin sjukpenninggrundande inkomst 16
            </item>
            <item>
              7.8 Förbättra villkoren för sjuk- och aktivitetsersättning 16
            </item>
            <item>
              7.9 Använd överskott till att förbättra försäkringen 17
            </item>
            <item>
              8 Rättssäkerhet i sjukförsäkringen 17
            </item>
            <item>
              8.1 Avskaffa systemet med försäkringsmedicinska rådgivare 17
            </item>
            <item>
              8.2 Sjukgymnasters sjukskrivningsrätt 18
            </item>
            <item>
              8.3 Mer personal och bättre service på Försäkringskassan 19
            </item>
            <item>
              8.4 Återinför socialförsäkringsnämnderna 20
            </item>
            <item>
              9 Övriga förbättringar av sjukförsäkringen 20
            </item>
            <item>
              9.1 Reglering av rätt till ideellt engagemang 20
            </item>
            <item>
              9.2 Högriskskydd för långtidssjukskrivna 21
            </item>
            <item>
              9.3 Slopad karensdag 21
            </item>
            <item>
              10 Avslutning 21
            </item>
          </list>
        </div>
        <div type="motProposal" subtype="förslag">
          <head xml:id="i-KiuR34Y4YFrc13mZhxDKfF">
            2 Förslag till riksdagsbeslut
          </head>
          <list style="ol">
            <item xml:id="i-E2fAdDXZe8SAs9AvpZvaw5">
              Riksdagen begär att regeringen återkommer med en plan till riksdagen
              för de 54 000 personer som beräknas bli utförsäkrade från sjukförsäkringen
              nästa år.
            </item>
            <item xml:id="i-DRGjCx6YPQxWvEDk2QC5zn">
              Riksdagen tillkännager för regeringen som sin mening vad som
              anförs i motionen om att regeringen bör utreda frågan om problemet
              med arbetsgivare som anställer s.k. svart arbetskraft och återkomma
              med förslag till åtgärder. 1
            </item>
            <item xml:id="i-DvoxM81dwTXZXvg9Sz3o15">
              Riksdagen tillkännager för regeringen som sin mening vad som
              anförs i motionen om att arbetet med att skapa förbättringar inom
              socialförsäkringssystemet ska ta sin utgångspunkt i inkomstbortfallsprincipen.
            </item>
            <item xml:id="i-4bNRSTGcP8deryndWxddhY">
              Riksdagen tillkännager för regeringen som sin mening vad som
              anförs i motionen om att motverka ökade inslag av privatiseringar.
            </item>
            <item xml:id="i-AEEHk25Gf92bX9yzLCuvgs">
              Riksdagen tillkännager för regeringen som sin mening vad som
              anförs i motionen om att statens ansvar för de ekonomiska trygghetssystemen
              inte ska lämnas över till arbetsmarknadens parter.
            </item>
            <item xml:id="i-NNJ7nDYq4t2jvMXB9BrLKb">
              Riksdagen begär att regeringen återkommer med förslag om höjning
              av taket i sjukförsäkringen i enlighet med vad som anförs i motionen.
            </item>
            <item xml:id="i-Png795JP9hrZYwZXSihgdV">
              Riksdagen begär att regeringen återkommer med förslag till en
              ändrad beräkningsgrund för SGI i enlighet med vad som anförs i
              motionen.
            </item>
            <item xml:id="i-Wy9gPs8unU2qv7W9usANK1">
              Riksdagen tillkännager för regeringen som sin mening vad som
              anförs i motionen om att de fasta tidsgränserna i sjukförsäkringen
              måste avskaffas.
            </item>
            <item xml:id="i-JdG8nbi1D2mpByFFJzBXLu">
              Riksdagen tillkännager för regeringen som sin mening vad som
              anförs i motionen om att ersättningsnivån efter 12 månader med
              sjukpenning måste höjas till 80 %.
            </item>
            <item xml:id="i-SnXJxhEU3fdnG5DCH6Kw9T">
              Riksdagen tillkännager för regeringen som sin mening vad som
              anförs i motionen om att den diagnosbaserade sjukpenningen måste
              avskaffas.
            </item>
            <item xml:id="i-Fu3xhcCKwhb32xRH2EiPkC">
              Riksdagen tillkännager för regeringen som sin mening vad som
              anförs i motionen om att Försäkringskassan återigen måste få ta
              individuella hänsyn vid bedömning av arbetsförmågan.
            </item>
            <item xml:id="i-HDK24AC9CNs4S2STPds2jx">
              Riksdagen tillkännager för regeringen som sin mening vad som
              anförs i motionen om att den tidsbegränsade sjukersättningen bör
              återinföras.
            </item>
            <item xml:id="i-QHTLCy5J6GT3AM4R28upZA">
              Riksdagen tillkännager för regeringen som sin mening vad som
              anförs i motionen om att arbetslösa personer som är inskrivna
              på Arbetsförmedlingen efter en period med sjuk- eller aktivitetsersättning
              återigen måste få rätt att behålla sin sjukpenninggrundande inkomst.
            </item>
            <item xml:id="i-CsoUVN9Qkn9VG4rsQJpXSZ">
              Riksdagen begär att regeringen återkommer med förslag om höjning
              av sjuk- och aktivitetsersättningen i enlighet med vad som anförs
              i motionen.
            </item>
            <item xml:id="i-Ds8xQGqhDfrS5iwV5DJwBg">
              Riksdagen begär att regeringen återkommer med förslag om höjning
              av bostadstillägget i enlighet med vad som anförs i motionen.
            </item>
            <item xml:id="i-HEvj7Ptb4DkrYGZjcdN2Tz">
              Riksdagen tillkännager för regeringen som sin mening vad som
              anförs i motionen om att ett eventuellt överskott i socialförsäkringssystemet
              ska komma de försäkrade till del.
            </item>
            <item xml:id="i-A3SgKR3xjyGQkqj85kTrHK">
              Riksdagen tillkännager för regeringen som sin mening vad som
              anförs i motionen om att systemet med försäkringsmedicinska rådgivare
              bör avskaffas.
            </item>
            <item xml:id="i-And51mPNEHgjUiFAck9sza">
              Riksdagen tillkännager för regeringen som sin mening vad som
              anförs i motionen om att även sjukgymnaster bör ha sjukskrivningsrätt.
            </item>
            <item xml:id="i-Xpz2t3wP7BtW2G8wU8TZrW">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till införande av garanti om beslut eller ersättning inom 30 dagar
              från Försäkringskassan.
            </item>
            <item xml:id="i-TzQW6T8DtdcD57dJvybDsz">
              Riksdagen tillkännager för regeringen som sin mening vad som
              anförs i motionen om att socialförsäkringsnämnderna bör återinföras.
            </item>
            <item xml:id="i-UyySjc1QyeMQUYe62X3hLG">
              Riksdagen tillkännager för regeringen som sin mening att regeringen
              bör göra en översyn med syfte att ändra lagen om allmän försäkring
              så att personer med sjukpenning samt sjuk- och aktivitetsersättning
              kan engagera sig ideellt utan att det inkräktar på deras rätt
              till ersättning från sjukförsäkringen.
            </item>
            <item xml:id="i-7Dqj922Lm2FyYtkBoYvh6H">
              Riksdagen begär att regeringen återkommer med förslag om ändring
              i lagen (1991:1047) om sjuklön i enlighet med vad som anförs i
              motionen om högriskskydd för långtidssjukskrivna.
            </item>
            <item xml:id="i-PvdT2Vrz2Rm5t4VPEL1BNN">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till ändring som innebär att karensdagen avskaffas.
            </item>
          </list>
          <p xml:id="i-4BXNRc4s4yCp3EJPzudyiV">
            1 Yrkande 2 hänvisat till SkU.
          </p>
        </div>
        <div type="motContent">
          <head xml:id="i-HFqX1xQdhY3SD6HpiUwY72" type="h1">
            3 Inledning
          </head>
          <p xml:id="i-PoidxFnxDjrHT1pUtofjBy">
            Sverige har blivit ett land där sjuka tvingas betala skattesänkningar.
            Men ingen människa blir friskare av fattigdom. Försämringarna
            i sjukförsäkringen syftar till att spara pengar och skadar tilliten
            till välfärdssamhället på oöverskådlig sikt. Försämringarna av
            sjukförsäkringen drabbar kvinnor hårdare än män, eftersom 60 procent
            av alla med sjukpenning eller sjuk- och aktivitetsersättning är
            kvinnor.
          </p>
          <p xml:id="i-8ix32Xuaewq1pGoZBS8vsS">
            Hetsjakten på sjuka har pågått under en längre tid. I stället
            för att fokusera på hur vi kan lösa problem med ohälsa i arbetslivet
            och långtidssjukskrivningar har debatten handlat om fusk och överutnyttjande.
            Fuskdebatten används som ett angrepp på välfärdssystemet för att
            legitimera försämringar för sjuka och arbetslösa.
          </p>
          <p xml:id="i-QHQe5WrFKr3d2u2uNF3ZtM">
            Regeringens attacker mot sjukförsäkringen är systematiska och
            slår mot grundpelarna i vårt socialförsäkringssystem. Nu går vi
            med stormsteg mot ett system med grundtrygghet där de som har
            råd kommer att skaffa privata försäkringar. Det kommer att öka
            klass- och könsskillnaderna ytterligare i vårt land.
          </p>
          <p xml:id="i-Ui62MBy7t39oFd7pLKcgZG">
            Regeringen skryter med ett minskat ohälsotal men allt tyder på
            att människor hamnar i kläm. Enligt en undersökning från Sveriges
            Kommuner och Landsting har 70 procent av landets kommuner fått
            ökade kostnader för socialbidrag till följd av Försäkringskassans
            hårdare policy. Det räcker inte med att minska ohälsotalet vi
            måste också minska ohälsan!
          </p>
          <p xml:id="i-Ek8S7zHbgRK8wJiMPEMhT7">
            Nu ser vi att många sjuka tvingas till sjuknärvaro i arbetslivet,
            arbetslöshet, socialkontoret eller blir utlämnade till andra människors
            välvilja. Ohälsotalet sjunker och det ser bra ut i statistiken.
            Men i verkligheten är det en ekonomisk katastrof för de som drabbas.
          </p>
          <p xml:id="i-K9dUe7psDspgY1xYEz7ZTp">
            Från och med den 1 juli 2008 gäller den s.k. rehabiliteringskedjan
            som medför ytterligare försämringar av sjukförsäkringen i form
            av sänkt ersättning till 72,6 procent efter ett år, tidsgränser
            i sjukförsäkringen för när och hur arbetsförmågan ska prövas,
            avskaffande av tidsbegränsad sjukersättning, hårdare krav för
            sjukersättning, inga individuella hänsyn och införande av diagnosbaserad
            sjukpenning. Den s.k. rehabiliteringskedjan kan bättre beskrivas
            som en utsorteringskedja.
          </p>
          <p xml:id="i-2zuWh12WrcMwdaFZgVeFu3">
            Enligt regeringens budgetproposition för 2010 beräknas 54 000
            personer bli utförsäkrade från sjukförsäkringen 2010 till följd
            av de nya reglerna. Samtidigt beräknas arbetslösheten stiga till
            11,4 procent. Risken är att de sjuka hamnar längst bak i kön till
            varje ledigt jobb och i stället tvingas söka försörjningsstöd.
          </p>
          <p xml:id="i-FDxV5psBjafezB2K82vBsL">
            Regeringen bortser också från grundproblemet kring den höga arbetslösheten
            och utsorteringen i arbetslivet. TCO visar i rapporten Jakten
            på superarbetskraften fortsätter (TCO, 2009) att endast 7 procent
            av arbetsgivarna är positiva till att anställa en person som har
            varit långtidssjukskriven.
          </p>
          <p xml:id="i-HGSNcBEQFuT1CnELm2EToX">
            Vänsterpartiet kämpar för en solidarisk sjukförsäkring. Vi vill
            höja taket och ersättningsnivåerna så att alla känner sig trygga.
            Vi värnar om dessa principer och vill därför höja taket i sjukförsäkringen
            till 10 basbelopp och ersättningsnivån till 80 procent. Det bästa
            sättet att förhindra att klass- och könsskillnaderna ökar är att
            se till att alla har något att vinna på att försvara den generella
            välfärden. Vi vill avskaffa utsorteringskedjan och återinföra
            den tidsbegränsade sjukersättningen. Ingen människa blir friskare
            av fattigdom.
          </p>
          <p xml:id="i-MDJuE2BHN1Y1WX3rAFsm7K">
            Men allt var inte bra förra mandatperioden heller. Det finns
            stora och eftersatta behov av medicinsk och arbetslivsinriktad
            rehabilitering. Dessa problem måste lösas genom mer personal i
            sjukvården och förstärkt rätt till rehabilitering. Rättssäkerheten
            i sjukförsäkringen måste öka, handläggningstiderna bli kortare
            och möjligheterna att återgå till arbetslivet efter långtidssjukskrivning
            måste bli bättre. Den behandlande läkarens roll måste stärkas,
            det förebyggande arbetsmiljöarbetet måste intensifieras och arbetslivet
            måste bli mer rymligt. Detta utvecklar vi i en särskild motion
            om rehabilitering.
          </p>
          <p xml:id="i-6TaLppbzezMp6esravpcFE">
            Enligt budgetpropositionen för 2010 avser regeringen att tillsätta
            en parlamentarisk utredning som ska se över hela socialförsäkringssystemet.
            Med anledning av detta pågår en diskussion om att göra om socialförsäkringssystemet
            enligt pensionssystemet modell. Det skulle ge ett komplicerat
            system som missgynnar stora delar av befolkningen. Vänsterpartiet
            kommer kraftfullt att bekämpa att en sådan systemförändring kommer
            till stånd.
          </p>
          <head xml:id="i-1wcsqRbvR49rWbyv2Lar4" type="h1">
            4 Akut läge för 54 000 utförsäkrade 2010
          </head>
          <p xml:id="i-KbFdut4AoDGxY6TQ8nB5DG">
            Enligt regeringens budgetproposition för 2010 beräknas 54 000
            personer att bli utförsäkrade från sjukförsäkringen nästa år när
            deras 550 dagar med sjukpenning tar slut, eller den tidsbegränsade
            sjukersättningen upphör. Läget är nu akut för dessa människor.
            Regeringens förslag på arbetsmarknadspolitiskt introduktionsprogram
            för gruppen är ett gigantiskt experiment och långt ifrån en lösning
            på problemen. Men det möjliggör miljardbesparingar på sjukförsäkringen
            för regeringen.
          </p>
          <p xml:id="i-3Chr329EBQ25HQGJdkS4SK">
            Ohälsotalet sjunker nu snabbt. Sjukfallen blir kortare och antalet
            ansökningar om sjukpenningen har minskat. Enligt Försäkringskassan
            var 102 000 personer sjukskrivna sedan minst 30 dagar i juni 2009,
            vilket är det lägsta antalet sedan 1981. Men det sjunkande ohälsotalet
            de närmaste åren kommer enligt Försäkringskassan i huvudsak att
            bero på att andelen av befolk­ningen med sjuk- eller aktivitetsersättning
            beräknas minska snabbt, från dagens nivå om nästan 10 procent
            av befolkningen till omkring 6,7 procent i slutet av 2012, vilket
            mot­svarar nivån i Sverige 1989. Det ser bra ut i statistiken.
            Men i verkligheten är det en ekonomisk katastrof för dem som drabbas.
          </p>
          <p xml:id="i-PnVdn9VDNoSFwGm1DoWtNV">
            Till följd av utsorteringskedjan beräknas 22 000 personer som
            i dag har sjukpenning att bli utförsäkrade 2010. Enligt Försäkringskassan
            beräknas omkring 15 000 personer av dessa i början av januari
            2010 bli utförsäkrade. Därefter beräknas omkring 500 personer
            i månaden beröras. Enligt regeringens budgetproposition för 2010
            beräknas detta i kombination med kortare sjukskrivningar leda
            till minskade kostnader på anslaget för sjukpenning med 3 300
            miljoner kronor 2010, 3 400 miljoner kronor 2011 och 3 700 miljoner
            kronor 2012.
          </p>
          <p xml:id="i-4ERCVWZwsfBEQS8pMVRsJu">
            Till följd av att den tidsbegränsade sjukersättningen har avskaffats
            från och med den 1 juli 2008 beräknas 32 000 personer enligt regeringen
            som tidigare haft denna ersättning att bli utförsäkrade 2010,
            19 000 personer 2011 och 2 000 personer 2012. Huvudsakligen till
            följd av detta beräknas kostnaderna minska för sjukersättningen
            med 3 300 miljoner kronor 2010, 6 600 miljoner kronor 2011 och
            7 300 miljoner kronor 2012.
          </p>
          <p xml:id="i-35yM5BY2M3iXH3DGkuegwR">
            I samband med budgetpropositionen för 2010 har regeringen presenterat
            ett arbetsmarknadspolitiskt introduktionsprogram på 3 månader
            där utförsäkrade ska erhålla aktivitetsstöd. De som inte är berättigade
            till inkomstrelaterad ersättning ska hänvisas till lägsta nivån
            i aktivitetsstödet på 220 kronor per dag. Efter dessa 3 månader
            ska man som deltagare i programmet kvalificera sig till deltagande
            i jobb och utvecklingsgarantin eller jobbgarantin för ungdomar.
            Detta är långt ifrån en lösning på problemet med alla som blir
            utförsäkrade. Det är att i stället att betrakta som ett gigantiskt
            experiment med sjuka människor. Till följd av programmet ökar
            kostnaderna för aktivitetsstöd med 2 002 miljoner kronor 2010,
            och 2 954 miljoner kronor 2011 och 2 948 miljoner kronor 2012.
            För att jobba med denna målgrupp ökas anslaget till Arbetsförmedlingen
            med 405 miljoner kronor 2010, 590 miljoner kronor 2011 och 566
            miljoner kronor 2012. De ökade utgifterna är således inte i närheten
            av de besparingar regeringen beräknar att göra på sjukförsäkringen
            till följd av utförsäkringarna nästa år.
          </p>
          <p xml:id="i-Sbg4zaeptKtPxzCXUhkyDa">
            Sannolikt kommer utförsäkringarna att resultera i ett kraftigt
            ökat behov av försörjningsstöd. Enligt Socialstyrelsen har utbetalningarna
            av ekonomiskt bistånd redan ökat med 17 procent mellan andra kvartalet
            2008 och 2009 till personer som ej är flyktingar. Varken Socialstyrelsen,
            Sveriges kommuner och landsting eller Statistiska centralbyrån
            har uppgifter om varför utbetalningarna av ekonomiskt bistånd
            ökar. Den växande arbetslösheten, försämringarna i arbetslöshetsförsäkringen
            och sjukförsäkringen torde däremot utgöra huvudsakliga orsaker.
          </p>
          <p xml:id="i-NRwQX9J57QpHChV5VzyK1U">
            Regeringen verkar däremot tycka att ökat behov av försörjningsstöd
            är en acceptabel konsekvens av försämringarna i sjukförsäkringen.
            I proposition 2007/08:136 skrev regeringen att bland dem som vid
            denna tidpunkt [när de blir utförsäkrade] saknar arbetsförmåga
            kan även finnas personer som behöver ansöka om ekonomiskt bistånd
            från socialtjänsten (s. 97 i prop. 2007/08: 136).
          </p>
          <p xml:id="i-3QUrbUF1skSDUTAyNReRWC">
            Vi i Vänsterpartiet menar att utförsäkringarna är helt oacceptabla.
            Regeringen måste snarast återkomma med en plan till riksdagen
            för de 54 000 personer som beräknas bli utförsäkrade nästa år.
            Detta bör riksdagen begära.
          </p>
          <head xml:id="i-3getyvbbT26kt8g5L6b4rr" type="h1">
            5 Hetsjakten mot sjukskrivna
          </head>
          <p xml:id="i-Ui71d2MgXV3vbW8ygMZKVs">
            Under den senaste femtonårsperioden har arbetslivet, inte minst
            i offentlig sektor, genomgått radikala förändringar. Personalpolitiken
            har prioriterats ned i kommuner och landsting samtidigt som åtskilliga
            miljarder kronor har sparats. Konsekvenserna av detta visade sig
            redan efter 90-talets första hälft. Åren 19922002 ökade antalet
            långtidssjukskrivna kraftigt, framför allt bland kvinnor. I samma
            takt ökade sjuknärvaron och övertidsarbetet, och stressrelaterade
            sjukdomar slog igenom i statistiken med full kraft.
          </p>
          <p xml:id="i-5Liq6Eq9kgSYuBngvcWi1G">
            Arbetet med att komma till rätta med dessa problem borde koncentreras
            på att undanröja orsakerna till att människor far illa i dagens
            arbetsliv och att försöka ge dem som drabbats så goda förutsättningar
            som möjligt att komma tillbaka till arbetslivet. Det handlar om
            insatser för ett rymligt arbetsliv och för individuellt anpassad
            rehabilitering av hög kvalitet.
          </p>
          <p xml:id="i-UGi1wLgNUrfVma3XEmgotr">
            I stället har debatten kommit att fokusera på fusk och överutnyttjande
            av socialförsäkringarna och på åtgärder för hårdare tag mot sjukskrivna
            och arbetslösa. Ränta vid återkrav har införts för att stävja
            s.k. överutnyttjande. Riktlinjer vid sjukskrivning har införts
            med särskilt fokus på s.k. diffusa diagnoser. En bidragsbrottslag
            har införts. Regeringen har trots skarp kritik infört möjlighet
            för arbetsgivare att kräva sjukintyg vid första sjukdagen. Kontroll
            vid uttag av tillfällig föräldrapenning för vård av sjukt barn
            har införts trots att det tar resurser i anspråk hos personalen
            på förskolor och skolor. Stora resurser satsas på s.k. fuskjägare
            hos Försäkringskassan samtidigt som allt mindre resurser läggs
            för att handlägga försäkringen för dem som är sjuka och arbetsskadade.
          </p>
          <p xml:id="i-QawWGyNU8LHLYnF6m3W5eP">
            Vänsterpartiet är övertygat om att det samhällsklimat av kontroll
            och misstänkliggörande som riskerar att breda ut sig i efterverkningarna
            av denna häpnadsväckande debatt är ett betydligt mer allvarligt
            hot mot samhället än fusket i sig. Fuskdebatten används som ett
            retoriskt angrepp på det generella välfärdssystemet och för att
            legitimera försämringar för sjuka och arbetslösa. Det handlar
            om sänkta ersättningsnivåer och om att försvåra sjukskrivningsprocessen.
          </p>
          <p xml:id="i-Dr2XeoaHnmpoDs1pZMgNB">
            Förekomsten av oegentligheter i våra gemensamma trygghetssystem
            är i sig en kränkning mot och riskerar att underminera det generella
            välfärdssystem som omfattar oss alla. Redan för flera år sedan
            blev det möjligt för berörda myndigheter att öka inbördes informationsutbyte
            på elektronisk väg i syfte att förebygga oegentligheter, öka effektiviteten
            och förbättra servicen. Det är möjligt att detta utbyte kan förfinas
            ytterligare för att uppnå avsett resultat utan att inverka på
            integritet och rättssäkerhet.
          </p>
          <p xml:id="i-R9HcAJk1EY5gN34FqqSN2t">
            En del av de oegentligheter som det här är fråga om rör den s.k.
            svarta arbetskraften, t.ex. individer som uppbär sjukersättning
            och trots det förvärvsarbetar. Den typen av oegentligheter skulle
            inte existera om det inte samtidigt fanns skrupelfria arbetsgivare
            som skapar en efterfrågan på svart arbetskraft. Dessa arbetsgivare
            gör sig skyldiga till brott genom att de inte betalar in skatt
            eller socialavgifter på lönesumman, något som i förlängningen
            är till skada för den försäkrade. Det betalas t.ex. inte in några
            avgifter till pensionssystemet, vilket leder till en låg pension.
            Efterfrågan på s.k. svart arbetskraft måste strypas. Att det finns
            arbetsgivare som är beredda att hänsynslöst utnyttja människors
            utsatthet för att slippa betala riktiga löner kräver kraftfulla
            åtgärder.
          </p>
          <p xml:id="i-TZ4qm1CVsvVBijAErZmy4N">
            Mot bakgrund av det som anförs ovan bör regeringen därför utreda
            frågan om problemet med arbetsgivare som anställer s.k. svart
            arbetskraft och återkomma med förslag till åtgärder. Detta bör
            riksdagen som sin mening ge regeringen till känna.
          </p>
          <head xml:id="i-5JikDEUVbg9onK5Hp83VYm" type="h1">
            6 Generell välfärd ett samhällskontrakt
          </head>
          <p xml:id="i-2igKqTaFJ8YuSZkPbSKJCZ">
            Det offentliga välfärdssystemet är så konstruerat att det bidrar
            till en solidarisk omfördelning av ekonomiska resurser mellan
            kvinnor och män, mellan lågavlönade och högavlönade och mellan
            olika perioder i individernas liv. Omfördelningen sker genom skatter
            och avgifter och konstruktionerna varierar mellan olika delar
            av socialförsäkringen och de socialpolitiska förmånerna. Denna
            strävan efter solidarisk omfördelning är viktig i ett samhälle
            som på allvar strävar efter att minimera skillnader på grund av
            klass och kön. Vänsterpartiet värnar om en gemensam och solidarisk
            sektor, grundad på principen av var och en efter förmåga, åt var
            och en efter behov.
          </p>
          <p xml:id="i-5pMcRGicYxGR4jpUwQMFZ6">
            Det ekonomiska offentliga trygghetssystemet är alltså ett av
            våra redskap för att utjämna klass- och könsskillnader och för
            att fördela resurser över hela livet. Ekonomiska resurser ska
            komma alla invånare till del som en rättighet inte som välgörenhet.
            För kvinnor innebär det ett minskat ekonomiskt beroende av enskilda
            män. För arbetstagare leder systemet till en mildrad beroendeställning
            gentemot enskilda arbetsgivare och till en stärkt möjlighet att
            byta arbete och därmed slippa vara livegen.
          </p>
          <p xml:id="i-Y8aSmRs5m2NzTr3Q5bYm3H">
            En av grundtankarna bakom den generella välfärdspolitiken är
            att de olika delarna verksamheterna, socialförsäkringssystemet
            enligt inkomstbortfallsprincipen, det generella bidragssystemet
            och de behovsprövade insatserna ska ses som fristående men kommunicerande
            kärl. Det ekonomiska trygghetssystemet är, på samma gång som det
            är nödvändigt för den enskildes ekonomiska trygghet, också avgörande
            för hela samhällsekonomins funktion och därmed för alla medborgares
            välfärd. Utmärkande för det ekonomiska trygghetssystemet är att
            många individers riskpremier samlas ihop genom skatte- och avgiftssystem,
            för att sedan kunna finansiera ersättningar till individer vid
            situationer som inte drabbar alla lika och samtidigt. Stabila
            offentliga ekonomiska välfärdssystem skapar trygga människor som
            på ett bra sätt kan tillvarata sina livsmöjligheter. Genom att
            föra en politik för full sysselsättning och värna det ekonomiska
            trygghetssystemet skapar vi ett mer rättvist och solidariskt samhälle.
          </p>
          <head xml:id="i-YUJaMQWNbE3Bcgi8nYSesn" type="h2">
            6.1 Inkomstbortfallsprincipen höga tak och starka golv
          </head>
          <p xml:id="i-WRXCdvmU4WbNUUwseLEz63">
            Inkomstbortfallsprincipen innebär att i stort sett alla, inte
            bara de fattigaste, omfattas och gynnas av systemet. Därmed skapas
            en solidaritet även hos samhällets mellanskikt. Med inkomstbortfallsprincipen
            som kompass måste varje förändring i systemen analyseras så att
            vi inte omvägen hamnar i ett grundtrygghetssystem.
          </p>
          <p xml:id="i-UFE2Y6W2xg5YeHVYwhJLdB">
            Det samhällskontrakt som den generella välfärdsmodellen har sin
            utgångspunkt i förutsätter att t.ex. medelklassen solidariskt
            och progressivt ska betala till systemet via skatter och sociala
            avgifter. Härmed ska de som en uppfyllelse av kontraktet också
            få ut en rimlig del. Detta minskar intresset för och betydelsen
            av privata lösningar och upprätthåller därmed systemets legitimitet.
            Eftersom kvinnor har större behov av socialförsäkringarna än män
            och lågavlönade män större behov än högavlönade blir höginkomsttagare
            nettobidragsgivare till systemet. Härmed bör han eller hon alltså
            också få ut sin del när han eller hon är sjuk. Ju fler som är
            med och betalar för välfärden, desto mer resurser kommer samhället
            att ha att omfördela och för att garantera inkomstbortfallet.
          </p>
          <p xml:id="i-8fL9Acuhfb2CQsvRuGtbAo">
            Obligatoriska och generella socialförsäkringar, som är solidariskt
            finansierade på detta sätt, är en grundbult i den svenska välfärden.
            Inkomstbortfallsprincipen bidrar också i stor utsträckning till
            att frigöra medborgarna från de rikas välvilja, välgörenhet och
            fattigvård. Arbetet med att skapa förbättringar inom socialförsäkringssystemet
            ska ta sin utgångspunkt i inkomstbortfallsprincipen. Detta bör
            riksdagen som sin mening ge regeringen till känna.
          </p>
          <p xml:id="i-Jin9YGzgCqVPDN9C3Svdrn">
            Den grundläggande tanken och ideologin är att en försäkrad ska
            kunna få sin standardtrygghet säkrad vid bortavaro från arbetet
            och att den största delen av befolkningen ska befinna sig under
            tak för att solidariteten och legitimiteten ska kunna upprätthållas.
            Om en allt större del av de försäkrade befinner sig i en situation
            där de dels, via skattesystem och sociala avgifter, ska vara med
            och betala till den generella försäkringen, dels ser att de inte
            kan behålla sin standardtrygghet utan tvingas ta privata försäkringar
            sviktar systemets legitimitet. Därmed sätts också solidariteten
            på spel.
          </p>
          <p xml:id="i-W3vTUjp1UoPVEFYdTQw1aa">
            Det faktum att 30 procent av löntagarna i dag tjänar mer än taket
            i sjukförsäkringen har redan lett till att en rad fackförbund
            och enskilda arbetsgivare börjat teckna privata försäkringar för
            att täcka upp inkomstbortfallet för den enskilda arbetstagaren
            med inkomster över tak. Det bästa sättet att förhindra att klass-
            och könsskillnaderna ökar är att se till att alla har något att
            vinna på att försvara den generella välfärden. Höjda tak är en
            förutsättning för att vi ska kunna stärka golven.
          </p>
          <head xml:id="i-KkTqHLDEGRFDh3oZToNJzz" type="h2">
            6.2 Riskerna med att öppna för privatisering och avtalslösningar
          </head>
          <p xml:id="i-BANCwYzLSvmADmRKQo7Xvn">
            Sedan ett antal år tillbaka växer marknaden och inslagen av privata
            försäkringar på socialpolitikens område. Regeringen avser att
            låta den privata trafikförsäkringen ta över sjukförsäkringens
            åtagande i de fall där trafikskador har genererat kostnaden. Som
            ett led i detta har skatt på trafikförsäkringspremien införts.
            Motivet är att öka riskmedvetandet med direkta individuella kopplingar
            till försäkringskostnaden. En första bit mark har därmed brutits
            upp för att sedan kunna efterföljas av speciallösningar för andra
            grupper. Det är inte otänkbart att s.k. riskgrupper som rökare
            och diabetiker skulle kunna komma att inrymmas i sådana lösningar.
            Inte minst ur klass- och könsperspektiv är detta en mycket farlig
            utveckling, exempelvis eftersom människor med förslitande arbetsuppgifter
            relativt sett skulle dra på sig högre försäkringskostnader än
            andra grupper.
          </p>
          <p xml:id="i-RBQN5Yfk9PaxAVxQ8EsXKG">
            Ökad privatisering urholkar jämlikheten i de sociala trygghetssystemen.
            Vänsterpartiet vill understryka att riskerna med en sådan utveckling
            kommer att slå mot vissa grupper mer än andra. Det är därför oerhört
            viktigt att värna den generella karaktären i försäkringssystemen
            och att motverka ökade inslag av privatisering. Detta bör riksdagen
            som sin mening ge regeringen till känna.
          </p>
          <p xml:id="i-4Exk9nSDC9nJmiSijBt27m">
            Diskussioner förs om att finna öppningar för avtalslösningar
            för att arbetsmarknadens parter ska ta över en del av ansvaret
            för socialförsäkringarna. Vänsterpartiet ser definitivt att det
            är stor risk att nuvarande grunder för socialförsäkringssystemen
            bryts sönder om betydande system med avtalsförsäkringar införs.
            Det riskerar i allra högsta grad att kraftigt fördjupa klass-
            och könsskillnader i landet. Ohälsoproblematiken är redan en av
            de största orättvisorna i Sverige och är starkt kopplad till den
            sneda fördelning av makt och resurser som präglar vårt samhälle.
          </p>
          <p xml:id="i-CFCykcCRKNbv7jgG8nfMje">
            Ofta framförs det att ökad privatisering leder till ökad valfrihet.
            Valfriheten i ett privatiserat system är dock godtyckligt beroende
            av en persons fysik, ställning på arbetsmarknaden och kön. Det
            förefaller tveksamt om något försäkringsbolag skulle erbjuda en
            kvinna i fertil ålder något skydd mot inkomstbortfall i samband
            med föräldraledighet.
          </p>
          <p xml:id="i-245UHw93X9GgcCF4wPcNPw">
            Med hänvisning till ovanstående är det alldeles nödvändigt att
            regeringen ägnar stor kraft att inom ramen för arbetet mot ohälsan
            se över vilka förändringar av socialförsäkringarna som är nödvändiga
            för att motverka behovet och framväxten av privata försäkringslösningar
            inom det socialpolitiska området. Statens ansvar för de ekonomiska
            trygghetssystemen ska inte lämnas över till arbetsmarknadens parter.
            Detta bör riksdagen som sin mening ge regeringen till känna.
          </p>
          <head xml:id="i-QRidTUKXR8oBwMMb6tprzp" type="h2">
            6.3 Pågående systemskifte
          </head>
          <p xml:id="i-KsyoRvYKsQNX74jSjaTKEV">
            I september 2005 tillsatte den dåvarande socialdemokratiska regeringen
            en utredning med uppdrag att analysera och lämna förslag till
            en reformering av socialförsäkringssystemet med pensionssystemet
            som förebild. Utredare blev den tidigare generaldirektören på
            dåvarande Riksförsäkringsverket, Anna Hedborg, som alltså utrett
            samma verksamhet som hon tidigare varit ansvarig för. Värt att
            notera är att just Anna Hedborg också var Socialdemokraternas
            representant i pensionsarbetsgruppen och därmed en av huvudkonstruktörerna
            bakom pensionssystemet.
          </p>
          <p xml:id="i-FGvNA6hNiAE1BTEhCkXNV7">
            Socialförsäkringsutredningen har utöver en lång rad s.k. idéskrifter
            även presenterat sitt slutbetänkande Mera försäkring och mera
            arbete (SOU 2006:86). Utredningen hade tydliga direktiv att se
            över socialförsäkringssystemet med pensionsreformen som förebild.
            Enligt utredningens förslag ska inslagen av egenavgifter och avtalslösningar
            öka. Socialförsäkringarna ska utgöra en mer ekonomiskt självständig
            del utanför statsbudgeten. Samma lösning återfinns i pensionssystemet,
            som härigenom gjorts oberoende av politiskt inflytande. Det övergripande
            syftet sägs vara att skapa ett system som är mer ekonomiskt robust
            och mindre beroende av konjunkturen. Med detta avses systemets
            känslighet för bl.a. skenande sjukkostnader att minska. Ett nytt
            inkomstbegrepp som baseras på mer historiskt beräknade inkomster
            ska ligga till grund för ersättningen från försäkringarna. Företagshälsovården
            ska få en aktiv roll i rehabiliteringsprocesser och en bortre
            gräns ska införas i sjukförsäkringen.
          </p>
          <p xml:id="i-TMKF4yWwm4tzKQ6DZeSozz">
            Regeringen har tydligt angivit tonen för vad man tänkt sig angående
            socialförsäkringarna. Förutom en rad genomgripande inskränkningar
            och neddragningar inom socialförsäkringsområdet, vilka vi kommer
            att argumentera mot längre fram i denna motion, avser man också
            att göra om socialförsäkringssystemet enligt ovanstående politiska
            utgångspunkter. Enligt budgetpropositionen för 2010 ska en parlamentarisk
            utredning med uppgift att se över socialförsäkringssystemet tillsättas
            under året.
          </p>
          <p xml:id="i-jXtCCeiKPKzNwbKvyvd6E">
            Vänsterpartiet är mycket kritiskt till detta. Vi kommer i det
            följande att redogöra för vår syn på socialförsäkringssystemet
            och argumentera för behovet av att värna försäkringens grundläggande
            principer genom att förbättra systemet inifrån, i stället för
            att genomföra ett systemskifte som angriper den bakomliggande
            ideologin i våra socialförsäkringar.
          </p>
          <head xml:id="i-7UydKKAkZuBiNApDT8vyNL" type="h1">
            7 En sjukförsäkring för alla
          </head>
          <p xml:id="i-9p97Rex3g71mzGTg3iTYv8">
            Vänsterpartiet kämpar för en solidarisk sjukförsäkring som ska
            ge inkomstskydd vid sjukdom och arbetsoförmåga. Alla förbättringar
            i sjukförsäkringen måste göras med den generella välfärden som
            utgångspunkt. Insatserna för att rädda sjukförsäkringen och resten
            av socialförsäkringssystemet från ett totalt systemskifte måste
            vara en prioriterad uppgift för alla partier som vill minska klass-
            och könsskillnaderna i Sverige.
          </p>
          <head xml:id="i-LGogh69pwpn1WgzQk5zbxJ" type="h2">
            7.1 Höjda ersättningar och bättre villkor i sjukförsäkringen
          </head>
          <p xml:id="i-YVetrU1q2XXUnSeVfbwTjv">
            I och med regeringens sänkning av taket och ersättningsnivåerna
            i sjukförsäkringen har antalet personer som inte omfattas av inkomstbortfallsprincipen
            ökat kraftigt. Ungefär 30 procent av löntagarna, eller 1,5 miljoner
            personer, har hamnat över taket i sjukförsäkringen. Det är en
            fördubbling jämfört med 2006. Vi vill att taket i sjukförsäkringen
            ska höjas till att återigen motsvara 10 basbelopp. Vi föreslår
            en sådan höjning i vår budgetmotion för 2010. Mot denna bakgrund
            bör regeringen återkomma med förslag på en höjning av taket i
            sjukförsäkringen enligt ovan. Detta bör riksdagen begära.
          </p>
          <p xml:id="i-V1wY6g4rcaWoSYa9TMRNdC">
            Den modell som regeringen vill införa om historiskt fastställande
            av den sjukpenninggrundande inkomsten (SGI) skulle innebära en
            avsevärd försämring framför allt för dem som varit sjukskrivna
            eller arbetslösa under de senaste 12 månaderna. De ändrade beräkningsgrunder
            som regeringen infört har gjorts för att motsvara en sådan historisk
            SGI. Den innebär en sänkt ersättningsnivå med över två procent
            för alla sjukskrivna och föräldralediga. Vi vill återställa detta
            och att beräkningsgrunden i SGI:n ska höjas så att ersättningen
            i sjuk- och föräldraförsäkringen återställs från 77,6 procent
            till 80 procent. Vi föreslår att en sådan höjning görs och avsätter
            medel för detta i vår budgetmotion för 2010. Mot denna bakgrund
            bör regeringen återkomma med förslag på en ändrad beräkningsgrund
            för SGI enligt ovan. Detta bör riksdagen begära.
          </p>
          <head xml:id="i-7JZzMr1bXLTaDREQNJ8pQP" type="h2">
            7.2 Avskaffa de fasta tidsgränserna
          </head>
          <p xml:id="i-5nNe4qFjA8E3i87apy45zX">
            I och med proposition 2007/08:136 har regeringen infört historiska
            försämringar av sjukförsäkringen. Under de första 90 dagarna i
            en sjukperiod ska Försäkringskassan bedöma om den försäkrade har
            förmåga att klara sitt vanliga arbete eller annat lämpligt arbete
            som arbetsgivaren tillfälligt erbjuder. Från och med dag 91 i
            en sjukperiod ska Försäkringskassan pröva om den försäkrade kan
            utföra något annat arbete hos arbetsgivaren. Personer med sjukpenning
            ska på Försäkringskassans begäran inkomma med ett utlåtande från
            sin arbetsgivare.
          </p>
          <p xml:id="i-YQqRdvUxVemhFxinX1qxde">
            Från och med dag 181 i en sjukperiod ska Försäkringskassan pröva
            rätten till sjukpenning baserat på om den försäkrade kan utföra
            något förvärvsarbete på den reguljära arbetsmarknaden. Bedömningen
            ska göras mot varje typ av arbete och det ska räcka med att den
            försäkrade kan utföra något sådant arbete på arbetsmarknaden för
            att inte vara berättigad till sjukpenning. I begreppet reguljär
            arbetsmarknad ska även nystartsjobb ingå. I dag får personer som
            är sjuka och saknar anställning sin arbetsförmåga prövad mot hela
            arbetsmarknaden i ett tidigt skede, vilket resulterat i att de
            får avslag eller indrag av sjukpenning oftare.
          </p>
          <p xml:id="i-QgLanCEGMG1oAW2qqLRkTj">
            Sjukpenning ska endast utgå längre än 180 dagar om det finns
            särskilda skäl. Det ska enligt regeringens proposition 2007/08:136
            framgå av det medicinska underlaget att det finns en välgrundad
            anledning att anta att den försäkrade kan återgå i arbete hos
            arbetsgivaren och en tidsplan för när så förväntas kunna ske.
            Enligt regeringen bör särskilda skäl därför endast beaktas vid
            tydliga diagnoser. Vid s.k. diffusa diagnoser menar regeringen
            att det är svårt att ha en välgrundad uppfattning om att en viss
            terapi har önskad effekt eller vilket läkningsförlopp som förväntas.
            Särskilda skäl ska inte kunna beaktas efter att sjukpenning har
            utbetalats i 365 dagar.
          </p>
          <p xml:id="i-W28RC2A3HrecndCSbNBV3z">
            Sjukpenning utgår maximalt 365 dagar inom en ramtid av 450 dagar.
            För att undvika att personer kringgår ettårsgränsen genom att
            genast sjukskriva sig igen efter att de har fått 365 dagar med
            sjukpenning har regeringen infört en karenstid på 87 dagar i följd
            (nästan 3 månader). Vid beräkning av antalet dagar beräknas varje
            dag, oavsett om sjukpenning har lämnats som hel eller partiell
            ersättning. Vänsterpartiet avvisar de fasta tidsgränserna i sjukförsäkringen
            eftersom de leder till utslagning och oacceptabla konsekvenser.
            Människor är inte antingen helt arbetsföra eller helt arbetsoföra
            på grund av ohälsa, hälsan är mer komplicerad än så. Mot bakgrund
            av det som anförs ovan bör de fasta tidsgränserna i sjukförsäkringen
            avskaffas. Detta bör riksdagen som sin mening ge regeringen till
            känna.
          </p>
          <head xml:id="i-VQPwskZAZyipRTRD6Nr3dA" type="h2">
            7.3 Höj ersättningsnivån efter ett år
          </head>
          <p xml:id="i-DjFxNVYbzhHQMeGspwNs76">
            Efter 365 dagar kan försäkrade ansöka om förlängd sjukpenning
            i maximalt 550 dagar med en ersättningsnivå på 75 procent. Efter
            en period med förlängd sjukpenning kan inte ytterligare en period
            med förlängd sjukpenning utbetalas. Efter en period med förlängd
            sjukpenning måste därför en försäkrad arbeta i 87 dagar innan
            rätt återuppstår till sjukpenning.
          </p>
          <p xml:id="i-Ci3JjkwKZSWQ67y51r4Qm8">
            Regeringen har i och med budgetpropositionen för 2007 och 2008
            ändrat beräkningsgrunden för den sjukpenninggrundande inkomsten
            i lagen om allmän försäkring så att den sjukpenninggrundande inkomsten
            ska multipliceras med faktorn 0,97. Det har medfört en sänkning
            av ersättningsnivåerna för samtliga föräldralediga och sjukskrivna
            med mer än 2 procent. Sjukpenningen är således inte längre 80
            procent av den sjukpenninggrundande inkomsten utan i stället 77,6
            procent. En sänkning av ersättningsnivåerna till 75 procent efter
            ett år innebär således en sänkning till 72,6 procent av den sjukpenninggrundande
            inkomsten. För en person med en månadslön på 17 000 kronor innebär
            sänkningen från 80 till 72,6 procent att ersättningen sänkts med
            1 258 kronor per månad efter ett års sjukskrivning.
          </p>
          <p xml:id="i-XMdx9YP9hVVJgyF1C17BS5">
            Vi i Vänsterpartiet avvisar sänkningen av ersättningsnivån för
            långtidssjuka. Ingen människa blir friskare av fattigdom. Mot
            bakgrund av det som anförs ovan bör ersättningsnivån höjas från
            72,6 till 80 procent efter 12 månader med sjukpenning. Detta bör
            riksdagen som sin mening ge regeringen till känna.
          </p>
          <head xml:id="i-XEkn1VS8QfeBAJDL8sLVyP" type="h2">
            7.4 Avskaffa diagnosbaserad sjukpenning
          </head>
          <p xml:id="i-3SJrsn9dyykgXWXwsPzcyn">
            En följd av försämringarna i sjukförsäkringen är att regeringen
            har infört s.k. diagnosbaserad sjukpenning. I förarbetena till
            lagen om allmän försäkring har man angett i vilka fall fortsatt
            sjukpenning kan komma i fråga. Om det föreligger synnerliga skäl
            kan Försäkringskassan göra undantag och betala ut sjukpenning
            med 80 procent av SGI, efter ansökan av den försäkrade, trots
            att sådan sjukpenning redan har lämnats efter 364 dagar under
            ramtiden. Undantaget omfattar personer som är arbetsoförmögna
            på grund av mycket allvarliga sjukdomar så som vissa tumörsjukdomar,
            neurologiska sjukdomar såsom ALS eller om den försäkrade väntar
            på transplantation av ett vitalt organ (prop. 2007/08:136). Någon
            bortre gräns för hur länge en person ska kunna få 80 procent på
            grund av synnerliga skäl finns inte.
          </p>
          <p xml:id="i-Qhh1tuvYTr6KnvvB3H52Uy">
            Många remissinstanser var kritiska till införandet av diagnosbaserad
            sjukpenning. Den vanligaste dödsorsaken i Sverige är hjärt-kärlsjukdomar.
            Sådana sjukdomar nämns inte ens i regeringens uppräkning av de
            sjukdomar som ska berättiga till ersättning på 80 procent.
          </p>
          <p xml:id="i-KQvqACXkQLj1F9Z3xsVotT">
            Karolinska institutet skrev i sitt remissvar till regeringen:
          </p>
          <p xml:id="i-UV76GMXateEGzCAD8J1yEs">
            Såväl medicinska som rättviseskäl talar för att vissa diagnoser
            inte ska ge rätt till högre förlängd sjukpenning än andra. Att
            gradera sjukdomar på det sätt som föreslås i regeringsförslaget
            leder bara till ofruktbara, tidskrävande och uppslitande diskussioner
            mellan patienter, patientorganisationer och professionella inom
            hälso- och sjukvården och Försäkringskassa samt till tidskrävande
            ansökningar för prövning om rätt till högre ersättning.
          </p>
          <p xml:id="i-36X2naSqDekw4zbvGC6tnq">
            Även Försäkringskassan och Socialstyrelsen avstyrkte förslaget
            om diagnosbaserad sjukpenning.
          </p>
          <p xml:id="i-41rYupSZpTSMFGRXuyeB3i">
            Mycket riktigt har det också uppstått problem med tillämpningen
            av den s.k. fortsatta sjukpenningen. Försäkringskassan och regeringen
            gör fortfarande olika tolkningar av den fortsatta sjukpenningen.
            Försäkringskassan tillämpar inte diagnosbaserad sjukpenning utan
            ser i stället till om det föreligger synnerliga skäl. I samband
            med att de nya reglerna infördes fick 76 000 sjukskrivna ett brev
            hem från Försäkringskassan där det stod att fortsatt sjukpenning
            kunde erhållas om det förelåg hot mot den försäkrades liv inom
            de närmaste tre månaderna.
          </p>
          <p xml:id="i-BiXQ8Qdbq1eMh27GBytbV5">
            I samband med detta uppmärksammades Anna Olsson från Uddevalla
            som trots metastaserande bröstcancer hade fått avslag på sin ansökan
            om fortsatt sjukpenning. Annas vittnesmål om försämringarna i
            sjukförsäkringen fick Försäkringskassan att dra tillbaka sitt
            brev till de försäkrade om kravet för att få fortsatt sjukpenning
            och socialförsäkringsministern att utlova ett förtydligande av
            lagen. Anna Olsson fick fortsatt sjukpenning. Men reglerna har
            inte förtydligats.
          </p>
          <p xml:id="i-AAYj5yUMVdjb4ZoBmpJvSj">
            Det råder fortfarande oklarheter om det är exakt de diagnoser
            som nämns i förarbetena som ska omfattas av den fortsatta sjukpenningen
            eller om det är synnerliga skäl som ska styra rätten till diagnosbaserad
            sjukpenning.
          </p>
          <p xml:id="i-ScRFNYfQPRmU7xb7je9XJ4">
            Vänsterpartiet avvisar systemet med diagnosbaserad sjukpenning.
            Sjukförsäkringen ska täcka inkomstbortfall för nedsatt arbetsförmåga
            till följd av sjukdom. Lagen ska inte peka ut vissa diagnoser
            som ska berättiga till högre sjukpenning än andra. Mot bakgrund
            av det som anförs bör reglerna om den diagnosbaserade sjukpenningen
            avskaffas. Detta bör riksdagen som sin mening ge regeringen till
            känna.
          </p>
          <head xml:id="i-GAxHJMdtfcS1Q4xNFr4nAH" type="h2">
            7.5 Återinför möjligheten för Försäkringskassan att ta individuella
            hänsyn
          </head>
          <p xml:id="i-V1Rgmfj7BTkDeBGgwvchNc">
            Försäkringskassan får inte längre ta individuella hänsyn till
            faktorer såsom ålder, kön, tidigare arbetslivserfarenhet och möjligheter
            på den lokala arbetsmarknaden vid bedömning av arbetsförmågan.
            Bestämmelsen om individuella hänsyn infördes i och med proposition
            1996/1997:28 Kriterier för rätt till ersättning i form av sjukpenning
            och förtidspension. Syftet var framför allt att personer nära
            pensionsåldern med en liten restarbetsförmåga inte skulle behöva
            flytta över hela landet för att leta jobb.
          </p>
          <p xml:id="i-2mJKiTnKx4xUtMK7uM89nX">
            Även beslutsstöden från Socialstyrelsen om rekommenderade sjukskrivningstider
            för olika diagnoser gör att det inte lämnas utrymme för individuella
            hänsyn. Beslutsstöden började gälla från och med den 1 mars 2008
            och rekommenderar bl.a. en sjukskrivningstid på 28 dagar efter
            en hjärtinfarkt. Tidigare var den genomsnittliga sjukskrivningstiden
            efter hjärtinfarkt 128 dagar.
          </p>
          <p xml:id="i-ALNt2RT1efaFKyXdH51zLk">
            Sammantaget utgår regeringen ifrån att alla människor oavsett
            ålder och livssituation ska tillfriskna lika snabbt eller ha samma
            arbetsförmåga beroende på sjukdom. Regeringen bortser ifrån att
            ålder och kön påverkar vår hälsa, arbetsförmåga och våra möjligheter
            att tillfriskna.
          </p>
          <p xml:id="i-2T8d8Gw7j57KJEzC7jikTf">
            Vi i Vänsterpartiet avvisar denna förenklade människosyn. Vi
            vet att vi alla har olika förutsättningar att tillfriskna och
            att Försäkringskassan därför måste ha möjlighet att ta individuella
            hänsyn. Mot bakgrund av det som anförs bör Försäkringskassan återigen
            få möjlighet att ta individuella hänsyn i enlighet med reglerna
            som gällde innan proposition 2007/08:136 trädde i kraft. Detta
            bör riksdagen som sin mening ge regeringen till känna.
          </p>
          <head xml:id="i-AoZdgxsMh5dmBUfVnvJ294" type="h2">
            7.6 Återinför tidsbegränsad sjukersättning
          </head>
          <p xml:id="i-SwyGwgTV51HrwFmMhVD79k">
            I och med att riksdagen antog proposition 2007/08:136 ska sjukersättning
            utgå endast om den försäkrades arbetsförmåga är stadigvarande
            nedsatt. Den tidsbegränsade sjukersättningen har även avskaffats
            från och med den 1 juli 2008.
          </p>
          <p xml:id="i-FdZDGPSsHGmoyPS6s2rWdf">
            Tidsbegränsad sjukersättning kunde tidigare utgå till en försäkrad
            som hade en nedsatt arbetsförmåga på minst 25 procent i minst
            ett år men som inte bedöms vara varaktig. I juli 2008 hade ca
            80 000 personer tidsbegränsad sjukersättning.
          </p>
          <p xml:id="i-2iGkhrQzPKzrA5hom1Ru6H">
            Enligt det s.k. PILA-projektet, som har träffat många i gruppen
            med tidsbegränsad sjukersättning, utgör kvinnor 67 procent av
            samtliga med tidsbegränsad sjukersättning. 50 procent i gruppen
            saknar anställning. De vanligaste problemen är värk, myalgier,
            och psykiska diagnoser. I genomsnitt har dessa personer varit
            frånvarande från arbetsmarknaden i 45 år på grund av arbetslöshet
            och sjukskrivning. Det är däremot ovanligt i denna grupp att man
            har stadigvarande nedsatt arbetsförmåga. Det är därför sannolikt
            att dessa människor inte kommer att få sjukersättning utan i stället
            blir hänvisade till försörjningsstöd under 2010.
          </p>
          <p xml:id="i-2EwUeWczVukh2VV5smv8KG">
            Försäkringskassan tror att en stor andel av dessa kommer att
            gå miste om sin ersättning de närmaste två åren och inte vara
            kvalificerade till sjukersättning. Dessutom kommer de med regeringens
            nya regler inte att få behålla sin gamla SGI utan är hänvisade
            till försörjningsstöd för sin överlevnad om de är sjuka. Med den
            nuvarande ordningen är människor uppdelade i kategorin: sjuka
            resten av livet, sjuka max 550 dagar eller sjukdom som innefattas
            av den diagnosbaserade sjukpenningen. Människor är för komplexa
            för detta förenklade system. Tyvärr fungerar inte människokroppen
            och hälsan på detta enkla sätt som den borgerliga regeringens
            politik försöker förespegla.
          </p>
          <p xml:id="i-55462fXgZyE4CT9AfMw6rU">
            Vi i Vänsterpartiet menar att det behövs en tidsbegränsad sjukersättning.
            Det finns personer som inte har en livslång nedsatt arbetsförmåga
            på grund av sjukdom, men däremot kan arbetsförmågan vara nedsatt
            för minst ett år framåt i tiden. Vi menar då att tidsbegränsad
            sjukersättning är en lämplig ersättningsform som måste återinföras.
            Mot bakgrund av det som anförs bör den tidsbegränsade sjukersättningen
            återinföras. Detta bör riksdagen som sin mening ge regeringen
            till känna.
          </p>
          <head xml:id="i-9HF6K3qzWP87hBfyZtjbc6" type="h2">
            7.7 Möjlighet för arbetslösa som haft sjuk- eller aktivitetsersättning
            att behålla sin sjukpenninggrundande inkomst
          </head>
          <p xml:id="i-41tyBkqzMwXi9KNRRL3rxy">
            Regeringen har även avskaffat rätten för arbetslösa att i vissa
            fall få behålla den sjukpenninggrundande inkomsten efter en period
            med sjuk- eller aktivitetsersättning. Tidigare kunde en försäkrad
            som efter en period med sjuk- eller aktivitetsersättning som saknade
            anställning ändå behålla sin gamla SGI förutsatt att man var inskriven
            på Arbetsförmedlingen.
          </p>
          <p xml:id="i-7pESgcsir91VvBEh35SUQ7">
            Avskaffandet av denna rättighet har fått stora konsekvenser för
            alla de med sjuk- eller aktivitetsersättning som saknar anställning.
            Enligt lagen om anställningsskydd föreligger saklig grund för
            uppsägning om en arbetstagare har blivit berättigad sjukersättning
            utan tidsbegränsning. Många med sjukersättning är därför arbetslösa.
            När de under de närmaste åren går miste om sin sjukersättning
            och står till arbetsmarkandens förfogande är de däremot inte längre
            berättigade till sjukpenning om de blir sjuka. I stället kommer
            de att bli hänvisade till försörjningsstöd.
          </p>
          <p xml:id="i-7M2iAiDmGYjADHTZ6K27Jh">
            Vänsterpartiet tycker att detta är oacceptabelt. Överrepresenterade
            i gruppen med sjukersättning är äldre kvinnor som jobbat inom
            LO-yrken. På grund av dåliga arbetsmiljöer och andra faktorer
            har de blivit utslitna i förtid. Med regeringens politik har de
            inte ens rätt till sjukpenning om de blir sjuka trots att de är
            inskrivna på Arbetsförmedlingen och söker jobb. Sådana klassorättvisor
            kan vi inte acceptera. Mot bakgrund av det som anförs ovan bör
            personer som är arbetslösa och inskrivna på Arbetsförmedlingen
            efter en period med sjuk- eller aktivitetsersättning återigen
            vara berättigade till att behålla sin tidigare sjukpenninggrundande
            inkomst. Detta bör riksdagen som sin mening ge regeringen till
            känna.
          </p>
          <head xml:id="i-DFtDqeCA7J5j6oLmS57AHh" type="h2">
            7.8 Förbättra villkoren för sjuk- och aktivitetsersättning
          </head>
          <p xml:id="i-LoeFuqovdFvG8dFAWVjirz">
            För att förstärka de ekonomiska villkoren för långvarigt sjuka
            och personer med funktionsnedsättning föreslår vi en stegvis höjning
            av sjuk- och aktivitetsersättningen från 64 till 67 procent 2012.
            Mot denna bakgrund bör regeringen återkomma med förslag på en
            höjning av sjuk- och aktivitetsersättningen enligt ovan. Detta
            bör riksdagen begära.
          </p>
          <p xml:id="i-Dn1YC658Px96xs5FwgdaFy">
            I budgetpropositionen för 2010 meddelar regeringen att man avser
            att höja bostadstillägget (BTP) för personer med sjuk- och aktivitetsersättning
            från 91 procent av en hyra på max 4 500 kronor per månad till
            93 procent av en hyra på max 5 000 kronor per månad för ensamstående,
            och halva beloppet för sammanboende. Vänsterpartiet har drivit
            detta krav i flera år och välkomnar detta besked. Vi tycker däremot
            att ersättningsnivån ska uppgå till 95 procent. Mot bakgrund av
            det som anförs bör regeringen höja ersättningsnivån i BTP för
            personer med sjuk- eller aktivitetsersättning till 95 procent.
            Detta bör riksdagen begära.
          </p>
          <p xml:id="i-3143S3VbSjtYrpki5DQ1pF">
            Samtliga våra budgetförslag för 20102012 på sjukförsäkringsområdet
            finns i en särskild motion för utgiftsområde 10 (2009/10:Sf321).
          </p>
          <head xml:id="i-3MMEj4sLbMZN8o6evoePNG" type="h2">
            7.9 Använd överskott till att förbättra försäkringen
          </head>
          <p xml:id="i-TKPSzWiXh9ENgnKM9z94Zz">
            Sedan en tid tillbaka har ett visst överskott funnits inom sjukförsäkringen.
            Enligt Försäkringskassan uppgick överskotten i sjukförsäkringen
            till 11 miljarder kronor 2007 och 8 miljarder kronor 2008. Från
            och med den 1 januari 2009 har sjukförsäkringsavgiften sänkts
            med 1 procent, vilket har medfört lägre intäkter till sjukförsäkringen.
          </p>
          <p xml:id="i-LDqzQg8wDsjpbQ2S7bzU8E">
            Socialavgifterna utgör avstått löneutrymme och bör därför gå
            till att stärka socialförsäkringarna. De stora överskotten har
            medfört krav om att uttaget av arbetsgivaravgifterna därför bör
            minskas. Regeringen har tillgodosett de kraven, vilket har medfört
            skattesänkningar för arbetsgivarna. Vi avvisar detta. Eftersom
            avgifterna tillhör löntagarna ska eventuellt överskott användas
            till att förbättra försäkringen och till åtgärder som möjliggör
            för ett rymligt arbetsliv som förhindrar att människor slås ut.
            Detta bör riksdagen som sin mening ge regeringen till känna.
          </p>
          <p xml:id="i-8PwtS2JFeMKANcRT5PVacs">
            Regeringen utformar stora delar av sin arbetsmarknadspolitik
            genom olika former av nedsättningar av socialavgifterna. Åtgärderna
            ökar klyftorna på arbetsmarknaden och riskerar på sikt att urgröpa
            systemets finansiering. Vi avvisar därför bl.a. regeringens förslag
            om såväl nystarts- som nyfriskjobb, sänkta arbetsgivaravgifter
            för ungdomar och äldre samt den generella nedsättningen av sjukförsäkringsavgiften
            med 1 procentenhet som föreslogs i budgetpropositionen för 2009.
          </p>
          <head xml:id="i-EaktSUhn65YMRuCu28TWAG" type="h1">
            8 Rättssäkerhet i sjukförsäkringen
          </head>
          <head xml:id="i-6Ki4wSkKhH1xFtuksSArtk" type="h2">
            8.1 Avskaffa systemet med försäkringsmedicinska rådgivare
          </head>
          <p xml:id="i-DzjzCVVDbJrxbPHDCWWvzs">
            I jakten på att halvera sjukfrånvaron ifrågasätts allt oftare
            de sjukintyg som behandlande läkare utfärdar. Detta har medfört
            att många har förlorat sin ersättning. I många fall där försäkrade
            får avslag på sin ansökan hänvisar handläggarna på Försäkringskassan
            till utlåtanden från försäkringsläkarna eller de försäkringsmedicinska
            rådgivarna.
          </p>
          <p xml:id="i-NgWQu4y1gwzKWLyaBJ5BnU">
            Försäkringsläkarna, eller försäkringsmedicinska rådgivare som
            de numera kallas, är anställda av Försäkringskassan för att hjälpa
            handläggarna att tolka medicinska underlag från de sjukskrivande
            läkarna. Försäkringsläkarna är tjänstemän på Försäkringskassan
            och står därför under Justitieombudsmannens (JO) tillsyn. Men
            JO granskar bara tjänsteutövning och inte medicinska utlåtanden.
          </p>
          <p xml:id="i-YBUc3SHiYpTj2H4DcFQyEA">
            Eftersom de försäkringsmedicinska rådgivarna inte träffar patienter
            granskas de varken av Socialstyrelsen eller av Hälso- och sjukvårdens
            ansvarsnämnd. Det går inte heller att utfärda disciplinpåföljder
            eller dra in läkarlegitimation för dessa läkare om de agerar oskickligt.
            Försäkringsläkarna får inte träffa de försäkrade. Då skulle deras
            utlåtanden bli föremål för granskning enligt hälso- och sjukvårdslagen.
            I landet jobbar ca 400 försäkringsläkare. De flesta har det som
            extraknäck vid sidan av ett annat jobb.
          </p>
          <p xml:id="i-LerENaMHKk1T7Evvnzbxn2">
            Under 2009 byttes titeln på försäkringsläkare till försäkringsmedicinska
            rådgivare. Syftet med förändringen är att de försäkringsmedicinska
            rådgivarna i högre utsträckning ska informera sjukskrivande läkare
            om de nya reglerna i sjukförsäkringen och i mindre utsträckning
            granska sjukintyg. Vi menar dock att systemet med försäkringsmedicinska
            rådgivare kvarstår. Dagens system har totalt urholkat den sjukskrivande
            läkarens roll.
          </p>
          <p xml:id="i-B22H9pQbxQFCuUEfkW3icD">
            Det är den patientansvariga läkaren som ytterst ansvarar för
            kontinuitet och medicinsk kunskap om den enskilda patienten. Det
            är därför viktigt att betona patientansvarig läkares kunskap också
            för bedömningen av behovet för sjukskrivning. Vänsterpartiet har
            tidigare krävt att läkares sjukskrivningsrätt måste värnas och
            att försäkringsläkarna måste underkastas någon form av tillsyn.
            Detta är dock inte tillräckligt i dagens situation. Problemen
            med de försäkringsmedicinska rådgivarna som utan att träffa patienter
            skriver medicinska utlåtanden som sedan används för att avslå
            ansökningar om sjukpenning eller sjukersättning kvarstår. Det
            måste fastslås att det är den ansvarige läkaren som står för det
            medicinska utlåtandet och Försäkringskassans handläggare som fattar
            beslut utifrån gällande regelverk.
          </p>
          <p xml:id="i-5p5oiCErQzwm1iMvaxLV71">
            Mot bakgrund av det som anförs ovan bör systemet med försäkringsmedicinska
            rådgivare avskaffas. Detta bör riksdagen som sin mening ge regeringen
            till känna.
          </p>
          <head xml:id="i-N16bNqnHzjyeLhNzzJe8Jh" type="h2">
            8.2 Sjukgymnasters sjukskrivningsrätt
          </head>
          <p xml:id="i-HcJB1CFfWrfSvT8sLRED2T">
            Problem med rörelseapparaten är vanligt bland sjukskrivna. Personer
            med svåra problem i rörelseapparaten har oftast sin primära kontakt
            med sjukgymnast eller motsvarande i komplement till allmänläkare,
            ortoped eller neurolog. Men den regelbundna kontakten och bedömningarna
            utförs oftast tillsammans med sjukgymnasten. Det innebär att sjukgymnasten
            har stor kännedom om patientens hinder och möjligheter. Därutöver
            ligger det i sjukgymnastens profession att arbeta hälsoinriktat
            och utifrån de resurser varje patient har. Det borde därför ligga
            nära till hands att ge sjukgymnasterna ökade möjligheter att ta
            ett helhetsansvar för långtidssjukskrivna med besvär från rörelse-
            och stödorganen.
          </p>
          <p xml:id="i-VQq2RAa8MqT5uWLzz839Nm">
            Mot bakgrund av det som anförs ovan bör även sjukgymnaster ha
            sjukskrivningsrätt. Detta bör riksdagen som sin mening ge regeringen
            till känna.
          </p>
          <head xml:id="i-PKVpJjFkf14pUmcqWU5zmf" type="h2">
            8.3 Mer personal och bättre service på Försäkringskassan
          </head>
          <p xml:id="i-4bw9jt78Y85SCjwcsMSCiD">
            Servicen på Försäkringskassan är av avgörande betydelse för tilliten
            till välfärdssamhället. Regeringens besparingar på myndigheten
            har resulterat i ett skadat förtroende hos allmänheten.
          </p>
          <p xml:id="i-DYRWvcxCUVGpAn8fm2fJJZ">
            Antalet anställda har minskat med 3 000 personer sedan januari
            2007. Förutom detta har regeringen infört en rad reformer såsom
            vårdnadsbidrag, jämställdhetsbonus, krav på intyg från skola för
            tillfällig föräldrapenning och stora försämringar av sjukförsäkringen.
            I samband med vårbudgeten för 2009 avsatte regeringen ytterligare
            600 miljoner kronor till Försäkringskassans förvaltningsanslag.
            Det var välkommet men inte tillräckligt. Försäkringskassan hade
            äskat om 950 miljoner kronor 2009 för att klara sin verksamhet
            under det kommande året. Med nuvarande sparbeting måste personalstyrkan
            minska med ytterligare 1 500 anställda. I budgetpropositionen
            för 2010 föreslår regeringen att Försäkringskassan ska få ytterligare
            350 miljoner kronor 2009 och 600 miljoner kronor 2010.
          </p>
          <p xml:id="i-HPwbvyikCg2WKXE35Tm2jp">
            Den stora pressen på Försäkringskassan innebär att arbetsmiljön
            för personalen försämras och att personalen riskerar att behöva
            utstå mer stress, hot och våld. Underfinansieringen av myndigheten
            påverkar också servicenivån till de försäkrade.
          </p>
          <p xml:id="i-3ietYZE2NAiHta2ufkMmXR">
            Omorganiseringen av myndigheten i kombination med minskad personalstyrka
            och nya reformer har resulterade i att handläggningstiderna förlängdes
            kraftigt under sommaren 2008. 30 000 pensionärer fick vänta mer
            än en månad på sitt bostadstillägg och 10 000 pensionärer fick
            vänta tre månader. Detta är extra allvarligt eftersom bostadstillägget
            utgör nästan hälften av de fattigaste pensionärernas disponibla
            inkomst. Att vänta åtskilliga månader på en utbetalning kan resultera
            i att man inte har råd att köpa mat, betala hyran, hamnar hos
            kronofogden eller blir beroende av andra människors välvilja.
            När Försäkringskassan till följd av resursbrist inte lyckas tillhandahålla
            en god servicenivå med rimliga väntetider skadas tilliten till
            välfärdssamhället. Under 2009 har handläggningstiderna normaliserats.
          </p>
          <p xml:id="i-KHc6sRrQmLcTYsJhDGtoaz">
            För att värna rättssäkerheten och kvaliteten på handläggningen
            föreslår vi en förstärkning av medlen till Försäkringskassan i
            vår budgetmotion för 2010.
          </p>
          <p xml:id="i-92saWFEP9ktgSbig5qKvqy">
            För att garantera hög servicenivå och korta handläggningstider
            bör lagen om allmän försäkring föreskriva att försäkrade har rätt
            till beslut eller ersättning inom 30 dagar. Det motsvarar tiden
            för en vanlig löneutbetalning och medför därför inte för stora
            förändringar av de försäkrades ekonomi. Vid utbetalningar som
            försenas mer än en månad bör Försäkringskassan betala dröjsmålsränta
            på det aktuella beloppet. Efter två månaders försening bör även
            skadestånd utgå till de försäkrade som plåster på såren för den
            långa väntan. Regeringen bör återkomma med förslag på hur en garanti
            om ersättning eller beslut inom 30 dagar bäst kan utformas. Detta
            bör riksdagen som sin mening ge regeringen till känna.
          </p>
          <head xml:id="i-5Fgb7sJWGpfzGUiXPZdU7F" type="h2">
            8.4 Återinför socialförsäkringsnämnderna
          </head>
          <p xml:id="i-AgNsFpb5nPM3HVGb36aAKP">
            Regeringen har avskaffat socialförsäkringsnämnderna som garanterade
            allmänhetens insyn i handläggningen av socialförsäkringen. Vänsterpartiet
            avvisade avskaffandet eftersom det minskar rättssäkerheten i socialförsäkringen.
          </p>
          <p xml:id="i-VpDaTWQ1753q92Kh3URtkX">
            I Jan Rydhs utredning från 2004 om Försäkringskassans genomförandeorganisation
            (GEORG) uttalades angående synen på förtroendevalda i försäkringsdelegationer
            och socialförsäkringsnämnder att dessa ska ses dels som viktiga
            komplement till tjänstemännens kompetens och kunskap, dels som
            betydelsefulla inslag för att trygga medborgarnas insyn och inflytande
            i det svenska välfärdssystemet (SOU 2004:127). GEORG pekade på
            att den myndighet som hanterar en stor del av landets välfärdssystem
            och så mycket som en tredjedel av statsbudgeten också bör ha medborgarinsyn
            genom förtroendevalda organ. Detta var också riksdagens mening
            och en grundförutsättning för själva genomförandet av sammanslagningen
            till en myndighet.
          </p>
          <p xml:id="i-6ShXTvaHQcX7qhTZdzJeci">
            Att avskaffa socialförsäkringsnämnderna innebär att den folkliga
            förankringen av socialförsäkringen och det lokala medborgarinflytandet
            helt går förlorade. Genom socialförsäkringsnämnderna säkrades
            förutom hänsynstagande till viss lokal kännedom också den fackliga
            förankringen. Avskaffandet har också begränsat individens möjligheter
            att överklaga i försäkringen.
          </p>
          <p xml:id="i-DwAW8ghMFJTx1fbcuD3L3B">
            Det är för Vänsterpartiet en prioriterad fråga att värna medborgarinflytandet
            i socialförsäkringarna. Socialförsäkringsnämnderna utgjorde i
            detta avseende en central del i socialförsäkringens administrativa
            uppbyggnad. Mot bakgrund av det som anförs ovan bör socialförsäkringsnämnderna
            återinföras. Detta bör riksdagen som sin mening ge regeringen
            till känna.
          </p>
          <head xml:id="i-QKeDTSwLEmsL8ut7Gjancc" type="h1">
            9 Övriga förbättringar av sjukförsäkringen
          </head>
          <head xml:id="i-UtNMjALe3hLtjKZLRo4qdX" type="h2">
            9.1 Reglering av rätt till ideellt engagemang
          </head>
          <p xml:id="i-SKLhAgf8NFYkqdNFG4cdps">
            Ett problem för personer med sjukpenning och sjuk- och aktivitetsersättning
            är möjligheterna till ideellt engagemang. Rätten att engagera
            sig ideellt utan att förlora sin ersättning är inte reglerat i
            lag utan endast i Försäkringskassans riktlinjer. I dessa riktlinjer
            föreskriver Försäkringskassan att personer med hel sjuk- och aktivitetsersättning
            har rätt att en åttondel av normalarbetstid på 40 timmar i veckan
            utföra ideellt arbete utan att det inkräktar på rätten till ersättning.
            Det motsvarar 5 timmar per vecka och är ungefär vad som kan anses
            vara ett normalt fritidsintresse. För personer med tidsbegränsad
            sjukersättning eller med sjukpenning gäller däremot inte dessa
            regler.
          </p>
          <p xml:id="i-QfCxMsMoRR6QeLad7tBLhx">
            Det förekommer även att personer med hel sjukersättning avråds
            av Försäkringskassan att engagera sig ideellt eftersom det riskerar
            att inkräkta på deras rätt till ersättning. Människor vågar därför
            inte engagera sig i t.ex. en ideell förening eller ett politiskt
            parti. Det måste betraktas som en allvarlig inskränkning av demokratin.
            Att utföra ideellt arbete i begränsad omfattning såsom 5 timmar
            per vecka bör inte beaktas vid bedömningen av arbetsförmågan och
            därmed inkräkta på rätten till sjukpenning eller sjuk- och aktivitetsersättning.
            Eftersom rättsläget är så oklart i dag och reglerna tillämpas
            godtyckligt runt om i landet bör detta regleras i lag.
          </p>
          <p xml:id="i-4SMNs5UXK9pQoA3Mmo19o8">
            Mot bakgrund av det som anförs bör regeringen göra en översyn
            med syfte att ändra lagen om allmän försäkring så att personer
            med sjukpenning samt sjuk- och aktivitetsersättning kan engagera
            sig ideellt utan att det inkräktar på rätten till ersättning från
            sjukförsäkringen. Detta bör riksdagen som sin mening ge regeringen
            till känna.
          </p>
          <head xml:id="i-S6yVgJazAmjTjWQanqy3eM" type="h2">
            9.2 Högriskskydd för långtidssjukskrivna
          </head>
          <p xml:id="i-xEwUKwq7LXvRQSE8xYjq4">
            Vi vill bl.a. att medel inom sjukpenningsanslaget ska användas
            till ett förstärkt särskilt högriskskydd för långtidssjukskrivna
            som undantas från sjuklöneperioden i ett år vid återgång i arbete
            hos samma eller ny arbetsgivare. Det leder till ökad vilja hos
            arbetsgivare att anställa personer som har långtidsfrånvaro på
            arbetsmarknaden på grund av sjukdom. Mot denna bakgrund bör regeringen
            återkomma med förslag till förändring av lagen (1991:1047) om
            sjuklön i enlighet med det ovan angivna. Detta bör riksdagen begära.
          </p>
          <head xml:id="i-XxRdBWiBEFtDe74kucq2XW" type="h2">
            9.3 Slopad karensdag
          </head>
          <p xml:id="i-A9oeV4v26fwU5rYRA1gauA">
            Karensdagen innebär att människor inte har råd att vara hemma
            när de är sjuka. Detta bidrar till att öka människors osäkerhet
            och otrygghet. Karensdagen är särskilt problematisk för personer
            som arbetar i en dålig arbetsmiljö, har en utsatt ekonomisk situation,
            skiftarbetar, har flera arbetsgivare eller lider av ohälsotillstånd
            av olika slag. I dag innebär karensdagen att många går till jobbet
            fast de är sjuka, vilket troligen ökar ohälsan för individen i
            ett senare skede. Problemen med karensdagen aktualiseras nu när
            H1N1-influensan sprider sig över världen och är pandemiklassad
            av Världshälsoorganisationen. Därför bör regeringen återkomma
            med förslag på ändring som innebär att karensdagen avskaffas.
            Detta bör riksdagen begära.
          </p>
          <head xml:id="i-WXMjQVW8UTJUA7mxG5nGiU" type="h1">
            10 Avslutning
          </head>
          <p xml:id="i-PH8Xy3D9oUZzKrin722kAK">
            Regeringen har sedan 2006 verkställt kraftiga försämringar av
            sjukförsäkringen. Sverige har blivit ett land där cancersjuka
            får betala skattesänkningar. Försämringarna av sjukförsäkringen
            skadar tilliten till välfärdssamhället och hotar människors inkomsttrygghet.
          </p>
          <p xml:id="i-Lftm4GicGhnTQrFfWR7Fsg">
            Regeringen beräknar att 54 000 personer kommer att utförsäkras
            under 2010 till följd av de nya reglerna i sjukförsäkringen. Samtidigt
            beräknas arbetslösheten stiga till 11,4 procent. Regeringens besked
            om ett arbetsmarknadspolitiskt introduktionsprogram för de utförsäkrade
            är långt ifrån tillräckligt.
          </p>
          <p xml:id="i-GBmVALzEVH1Dct4pKtCrPJ">
            Behovet och efterfrågan av privata försäkringslösningar ökar
            i takt med nedmonteringen av den allmänna sjukförsäkringen, och
            vi befarar att det kan föranleda ett systemskifte i socialförsäkringen
            som i likhet med pensionssystemet är komplicerat, administrativt
            dyrt och som missgynnar stora delar av befolkningen. Vänsterpartiet
            kommer att kraftfullt bekämpa att en sådan systemförändring kommer
            till stånd inom sjukförsäkringen och socialförsäkringssystemet.
          </p>
          <p xml:id="i-KshTqUBuGxSnP1HrGsP9dH">
            Vi kämpar för en solidarisk sjukförsäkring. Alla förbättringar
            som görs måste ta sin utgångspunkt i den generella välfärden.
            Rättssäkerheten i sjukförsäkringen måste stärkas, ersättningsnivåerna
            höjas, utsorteringskedjan avskaffas, rätten till rehabilitering
            måste stärkas och den tidsbegränsade sjukersättningen återinföras.
            För att socialförsäkringssystemet ska hålla även i framtiden måste
            rätten till arbete tillgodoses för alla som vill och kan arbeta.
            Arbete åt alla är grunden för vårt socialförsäkringssystem.
          </p>
        </div>
        <div type="motSignatures">
          <list>
            <item xml:id="i-BQxeKv7MRZq4ZirNVoCE4b" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-R1cbEUEeMSrDUFdh1jMHkr" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-WeoGqjNCR6WG2UUWAsKmYX" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-8FSVqT23b3GxVdQ13ZBPuX" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-BZMc5kz9dTw2rraesMY94Q" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-UstmgJGzrcWjhyyvGrtUur" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-5BFTBk3dcU2tqRnzFNAkN9" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-H4gtPNqRHn2o64tmeSMm5e" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
