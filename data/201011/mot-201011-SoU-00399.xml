<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00399">
  <teiHeader>
    <fileDesc>
      <titleStmt>
        <title>Prioriteringsprinciper inom socialtjänsten</title>
        <author corresp="i-nX9ipUS8FhkbQHkWWytwf i-6NzqsXjPzSi4BTz8BKo1Rg">av Ulf Nilsson och Christer Winbäck (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Prioriteringsprinciper inom socialtjänsten</title>
          <idno type="rdwebb">GY02So399</idno>
          <rs type="number">So399</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So399/text</ref>
          <ref type="dokument_url_html">http://data.riksdagen.se/dokument/GY02So399</ref>
          <ref type="dokumentstatus_url_xml">http://data.riksdagen.se/dokumentstatus/GY02So399</ref>
          <ref type="doc">http://data.riksdagen.se/fil/7CA1645D-D378-4001-BD4A-66C1562A08AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TevyZpdyEDJGaUUD1Gpn9M" type="signed"/>
        <correspContext corresp="i-TevyZpdyEDJGaUUD1Gpn9M">
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction xml:id="i-TmbpffkfvAnFMjutMP89yP" type="numbering">
          <date when="2010-10-28"/>
        </correspAction>
        <correspAction xml:id="i-SAzvAgx3y1Tzhfr2Cjq3Lx" type="submission">
          <date when="2010-10-26"/>
        </correspAction>
        <correspAction xml:id="i-Udj4a9MJP5wrvUJjHcjo7Q" type="transfer">
          <date when="2010-10-26"/>
        </correspAction>
        <correspAction xml:id="i-UePVPNCtDBgFWNzX7BoAvG" type="assigned"/>
        <correspContext corresp="i-UePVPNCtDBgFWNzX7BoAvG">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9k92tnnWjoPTHMSDaUzvt3">
            Förslag till riksdagsbeslut
          </head>
          <p xml:id="i-5dWSd3dBzk9u39ekJxzCM8">
            Riksdagen tillkännager för regeringen som sin mening vad som
            anförs i motionen om samordningen av Hälso- och sjukvårdens principer
            för prioriteringar av arbetet med propositionen Värdigt liv i
            äldreomsorgen.
          </p>
        </div>
        <div type="motContent">
          <head xml:id="i-JCvRgCZNABCPatM32hW91g" type="h1">
            Motivering
          </head>
          <p xml:id="i-XffCMVBLGvbbDnjdND7mde">
            För femton år sedan presenterade Prioriteringsutredningen sitt
            slutbetänkande Vårdens svåra val (SOU 1995:5) med förslag om införandet
            av en etisk plattform bestående av tre generella principer: människovärdesprincipen,
            behovs- och solidaritetsprincipen och kostnadseffektivitetsprincipen
            i hälso- och sjukvården. Förslaget mottogs positivt och 1996 beslöt
            riksdagen (1996/97:60) om riktlinjer för prioriteringar i hälso-
            och sjukvården, och en allmän prioriteringsregel infördes i 2
            § hälso- och sjukvårdslagen. Den uttrycks som att den som har
            det största behovet av hälso- och sjukvård ska ha företräde till
            vården. Lagen ger också alla medborgare rätten till en första
            bedömning, varefter den enskildes behov av hälso- och sjukvård
            kan bedömas om det inte är uppenbart obehövligt.
          </p>
          <p xml:id="i-LJxXEEzEdvMThnySARahwx">
            Därefter har riksdagens beslut om prioriteringar följts upp vid
            flera tillfällen av olika instanser. År 2005 fick Socialstyrelsen
            uppdraget att kartlägga prioriteringsarbetet i landsting och kommuner.
            Uppdraget lämnades vidare till Prioriteringscentrum, vilket resulterade
            i rapporten Vårdens alltför svåra val?, 2007. Det ledde till att
            Socialstyrelsen med rapporten som underlag föreslog regeringen
            en genomgripande översyn och omarbetning av rådande principer
            för prioritering inom hälso- och sjukvården. Förslaget blev föremål
            för omfattande debatt därför att det gav tyngd åt kostnadseffektivitetsprincipen
            och ansvarsprincipen och mindre vikt åt eventuella värdeförskjutningar
            och konsekvenserna av en reviderad etisk plattform för hälso-
            och sjukvården som helhet. Slutsatsen blev så som Statens medicinsk-etiska
            råd uttryckte det, nämligen att nuvarande värdegrund för prioriteringsbeslut
            bör fortsätta gälla och resurser bör läggas på att aktivera plattformen.
            Detta kräver samverkan inom och mellan olika nivåer såväl nationellt
            som kommunalt och på landstingsnivå. Det är särskilt viktigt att
            kommunerna engageras eftersom de har ett hälso- och sjukvårdsansvar
            som de delar med landstingen för främst äldre multisjuka och funktionsnedsatta
            personer med både medicinska och sociala behov. Kommunerna har
            alltså att följa hälso- och sjukvårdslagen, men den lagstiftning
            som huvudsakligen styr kommunernas handlande är socialtjänstlagen.
            Här finns ingenting om etiska principer för prioritering mellan
            olika omsorgstagares behov.
          </p>
          <p xml:id="i-6DarT7LUfeahWXxEgnJvBs">
            Våren 2010 tog riksdagen beslut om prop. 2009/10:116 Värdigt
            liv i äldreomsorgen och därmed införandet av en bestämmelse i
            socialtjänstlagen (SoL) om en nationell värdegrund för äldreomsorgen.
            Socialtjänstens omsorg om äldre ska inriktas på att äldre personer
            får leva ett värdigt liv och känna välbefinnande. Det är Socialstyrelsen
            som ska stödja utvecklingen av en utbildning i värdegrundsarbete
            för bland annat arbetsledare inom kommunal och enskild äldreomsorg
            för kommunala biståndshandläggare.
          </p>
          <p xml:id="i-VnDvXvGH62D2deDhmhGjpJ">
            Värdegrundsarbetet har nära koppling till tillämpningen av prioriteringarna
            enligt hälso- och sjukvårdslagen men kompliceras av att kommunerna
            genom övrig lagstiftning i socialtjänstlagen och i lagen om stöd
            och service till vissa funktionshindrade har flera prioriteringsordningar
            att följa och att oklarheter finns om vilka behov, de sociala
            eller hälso- och sjukvårdsbehoven, som i första hand bör lyftas
            fram. Särskilt problematiskt är det i fråga om prioritering av
            de grupper med komplexa och sammansatta vårdbehov för vilka landsting
            och kommun har ett gemensamt ansvar.
          </p>
          <p xml:id="i-3B9yiA6AqjsHEr73HnarXZ">
            Arbetet med att konkretisera riksdagens beslut om en värdegrund
            i äldreomsorgen bör därför beakta den värdegrund som hälso- och
            sjukvården genom prioriteringsprinciperna i hälso- och sjukvårdslagen
            har att följa.
          </p>
        </div>
        <div type="motSignatures">
          <list>
            <item xml:id="i-StYoSQCeFSwMGLdGPo6LKr" who="i-nX9ipUS8FhkbQHkWWytwf">
              Ulf Nilsson (FP)
            </item>
            <item xml:id="i-YVeuRrM54HqjqmXWaYpGvj" who="i-6NzqsXjPzSi4BTz8BKo1Rg">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
