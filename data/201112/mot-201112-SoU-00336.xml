<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00336">
  <teiHeader>
    <fileDesc>
      <titleStmt>
        <title>Demensvård</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demensvård</title>
          <idno type="rdwebb">GZ02So336</idno>
          <rs type="number">So336</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So336/text</ref>
          <ref type="dokument_url_html">http://data.riksdagen.se/dokument/GZ02So336</ref>
          <ref type="dokumentstatus_url_xml">http://data.riksdagen.se/dokumentstatus/GZ02So336</ref>
          <ref type="doc">http://data.riksdagen.se/fil/C97A6801-548E-44F6-8511-CDB5DA5B41F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6E3xDctDGUm8D59Ysge7Qh" type="signed"/>
        <correspContext corresp="i-6E3xDctDGUm8D59Ysge7Qh">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-JRjywNh4ch7PD8koqX7GEB" type="numbering">
          <date when="2011-10-05"/>
        </correspAction>
        <correspAction xml:id="i-AKWcjCHTQFXrjyBJhPmotH" type="submission">
          <date when="2011-10-03"/>
        </correspAction>
        <correspAction xml:id="i-LRVtt1coZtD2mr65JUXJJg" type="transfer">
          <date when="2011-10-02"/>
        </correspAction>
        <correspAction xml:id="i-SdiQGs7LvwV8VHTHVkU3jr" type="assigned"/>
        <correspContext corresp="i-SdiQGs7LvwV8VHTHVkU3jr">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5zrKnP4eg48nDqetm57ARD">
            Förslag till riksdagsbeslut
          </head>
          <list style="ol">
            <item xml:id="i-UKokzUVGVuie1SYeEmgSds">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur kommunerna bättre kan tillgodose de yngre dementas behov
              av kategoriboende.
            </item>
            <item xml:id="i-LtmzchARX9aReTvM5LpvD">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur kommunerna kan inrätta mindre avdelningar för personer
              med demens, i synnerhet för personer med beteendemässiga och psykiska
              symtom vid demenssjukdom (BPSD).
            </item>
            <item xml:id="i-SeCVNGqzEQsvh4cJYye1Zi">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur kommunerna ska få tillgång till läkarkompetens i form av
              geriatriker knutna till enheterna.
            </item>
            <item xml:id="i-SrdGjoJEeF4rfGTnAWgGaW">
              Riksdagen tillkännager för regeringen som sin mening vad som
              anförs i motionen om att uppmana kommunerna att i den mån det
              är möjligt inrätta kategoriboende för också andra grupper dementa.
            </item>
            <item xml:id="i-4FraykxucSLUqtDUqDB2Kr">
              Riksdagen tillkännager för regeringen som sin mening vad som
              anförs i motionen om att kommunerna bör anpassa personalbemanningen
              utifrån de boendes sjukdomsbild i stället för utifrån antal boende.
            </item>
            <item xml:id="i-LL8GY41TDwjYJ12mibQmy9">
              Riksdagen tillkännager för regeringen som sin mening vad som
              anförs i motionen om en satsning på utbildning av personal i fråga
              om både bemötande och anatomi, fysiologi och farmakologi.
            </item>
            <item xml:id="i-8DFNtJgzL2fUzoF4XtY4jf">
              Riksdagen tillkännager för regeringen som sin mening vad som
              anförs i motionen om att utreda hur en satsning på övergångslägenheter
              för dementa i enlighet med motionen skulle kunna utformas.
            </item>
            <item xml:id="i-4YP82UA3TU2MTobAQGwLT2">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur landstingen kan tillhandahålla ett antal akutplatser för
              dementa för att ta emot patienter i akuta kriser.
            </item>
            <item xml:id="i-Jo1b1Bqny8QUPdg9AXYr8E">
              Riksdagen tillkännager för regeringen som sin mening vad som
              anförs i motionen om att uppmuntra kommunerna att utarbeta rutiner
              för att ge anhöriga erbjudande om stöd av kurator i ett tidigt
              skede av sjukdomsförloppet.
            </item>
            <item xml:id="i-89i3cwfVr9nPLpfJCzfGfM">
              Riksdagen tillkännager för regeringen som sin mening vad som
              anförs i motionen om att ge hemtjänstpersonal laglig rätt att
              ingripa i vissa fall då den sjuka behöver skyddas mot sin egen
              oförmåga att handla.
            </item>
          </list>
        </div>
        <div type="motContent">
          <head xml:id="i-Ee5WXRVm9pm9RZu9SLFEXU" type="h1">
            Inledning
          </head>
          <p xml:id="i-ELnW725ZPdK8de21vHd7hy">
            Demensvården har diskuterats flitigt de senaste åren och det
            har då i synnerhet handlat om brist på personal, vanvård med mera.
            Det finns dock många bra exempel ute i landet där vården av de
            dementa fungerar bra eller bättre. Det som saknas för att göra
            vården ännu bättre är inte bara ekonomiska resurser utan också
            förändrade system som kan uppnås med ändrade riktlinjer.
          </p>
          <head xml:id="i-J9yioqzMizUQrhE14hkpqa" type="h1">
            Motivering
          </head>
          <p xml:id="i-JY4abh61SeHhezde9eVacM">
            Demenssjukdomarna är många och ger olika symptom hos olika personer.
            Gemensamt för dem alla är att det i dag inte finns någon återvändo
            och att så gott som alla som insjuknar i slutänden flyttar till
            ett särskilt boende. För kommunerna handlar det om att få alla
            som beviljats särskilt boende att få en plats inom rimlig tid,
            vilket innebär att dementsjuka ibland hamnar på äldreboende där
            människor med helt andra problem bor. Det innebär också att en
            person i dryga 50-årsåldern kan komma att leva tillsammans med
            85-åringar. Det blir svårt för personalen att ha specialistkunskap
            samt organisera lämpliga aktiviteter för en grupp boende med så
            skilda problembilder.
          </p>
          <p xml:id="i-QN4smNhJLyDYkZUpVKNktp">
            Demens är något vi oftast associerar med ålderdom. Att en äldre
            person blir förvirrad eller minnessvag är något vi ser som en
            del av det naturliga åldrandet. Att då i slutet av sitt liv flytta
            till ett särskilt boende på grund av sjukdom eller att man inte
            klarar sig hemma själv är en självklarhet. Det är dock också många
            yngre som drabbas, människor mitt i livet, med barn, arbete och
            fritidsuppdrag. Att hitta en lämplig vård och omsorg som tillåter
            dem att få leva ett liv som i så hög grad som möjligt överensstämmer
            med hur andra i samma åldersgrupp lever behöver beaktas också
            när sjukdomsförloppet gått så långt att de måste flytta till ett
            särskilt boende. Det görs bäst genom att man låter yngre dementa
            få bo tillsammans på samma boende med personal utbildad för just
            denna kategori av vårdtagare. Vissa kommuner har avdelningar för
            yngre boende, men tillgången på platser kan ändå vara begränsad.
            I många kommuner finns det inga specialavdelningar alls. Vi menar
            att kommunerna ska få i uppdrag att bättre tillgodose de yngre
            dementas behov av kategoriboende.
          </p>
          <p xml:id="i-16qemTcT76YSHXLnHJEg2z">
            Personer med beteendemässiga och psykiska symtom vid demenssjukdom
            (BPSD) kan inte vistas i en stor grupp. De är mycket vårdkrävande
            och behöver många individuella insatser. De kan vara mycket utåtagerande
            och sakna impulskontroll, vilket kan leda till incidenter av våldsam
            karaktär. De kan också vara suicidbenägna, vilket naturligtvis
            också kräver stora personalinsatser. Det är därför önskvärt att
            kommunerna för dessa personer inrättar små avdelningar med mellan
            4 och 6 personer samt att personaltätheten är god, även nattetid.
            Det är viktigt att alla enheter får tillgång till läkarkompetens
            i form av geriatriker, i synnerhet för denna grupp.
          </p>
          <p xml:id="i-3ryZXSHKoidk2QErhuDdC3">
            Alla är olika och vi har här bara nämnt två grupper. Det är dock
            viktigt att också se till övriga grupper som de som är i slutet
            av sin demenssjukdom, boende med demenssjukdom som har behov av
            en högre grad av aktiviteter och boende som behöver en lugnare
            miljö etc. För mindre kommuner kan det naturligtvis vara svårt
            att uppnå alla dessa nivåer i boendet men i de större kan det
            ske med en god planering. Kommunerna bör uppmanas att i den mån
            det är möjligt inrätta boenden för olika kategorier av dementa.
          </p>
          <p xml:id="i-HyEayenWQF7Fz7Ns8qp72T">
            En annan viktig fråga är att personalbemanningen bör utgå från
            de boendes specifika situation och inte efter antal personer med
            demenssjukdomar. Det kan behövas tydligare riktlinjer från central
            nivå för att detta ska få genomslag i den kommunala verksamheten.
            Det behövs också en satsning på utbildningsinsatser för personal,
            inte bara gällande bemötande utan även fråga om kunskaper om anatomi,
            fysiologi och farmakologi.
          </p>
          <p xml:id="i-LLdE6bYbpXGk8tQuLpuPU1">
            Under lång tid vistas den sjuka huvudsakligen i hemmet, ofta
            med en nära anhörig som stöd som kan lösa vanliga praktiska problem.
            Många bor dock helt själva och har istället hjälp av hemtjänsten.
            Ett problem för hemtjänsten är att de inte har rätt att till exempel
            slänga sur mjölk och gammal mat ur kylskåpet om den sjuka vill
            ha det kvar och kanske till och med äta detta. En anhörig skulle
            utan problem kunna slänga samma mat. Det bör finnas en laglig
            rätt för hemtjänstpersonalen att rycka in med så självklara saker
            i syfte att skydda den sjuka mot sin egen oförmåga att handla
            rätt.
          </p>
          <p xml:id="i-JarhvKv28sHASVyJRp4up2">
            Det kommer oftast en dag då de anhöriga inte längre klarar av
            att sköta den sjuka i hemmet. Många försöker så länge som möjligt
            av olika skäl. De flesta försöker bo tillsammans med den dementa
            så länge som möjligt eftersom det innebär större trygghet för
            den sjuka. Samtidigt vet de att en infasning till särskilt boende
            kommer att behövas längre fram. I dag finns inga övergångslägenheter
            som den sjuka kan flytta in i tillsammans med sin familj på en
            plats där det också finns tillsyn av personal, en form av kollektivhus
            där varje familj kan hyra sin lägenhet. För att detta ska vara
            möjligt måste det också finnas ett stödsystem i form av till exempel
            bostadsbidrag för att familjen ska ha råd att temporärt flytta
            utan att behöva sälja det egna huset eller den egna lägenheten.
            Hur ett sådant system skulle kunna utformas bör studeras vidare.
            Övergången från boende hemma till särskilt boende kan nämligen
            bli mycket traumatisk.
          </p>
          <p xml:id="i-YK65mqo5WAtqYdKeonZBiP">
            Det gäller särskilt för BPSD-gruppen. Det kan handla om personer
            som plötsligt blir utåtagerande eller våldsamma och som anhöriga
            inte längre klarar av att vårda hemma. Det kan också handla om
            en person som går in i en psykos men relativt snart återhämtar
            sig och kan komma hem igen. Problemet är då vart personen ska
            ta vägen när detta händer. Sådana personer är inte en fråga för
            psykvården och egentligen inte heller för den kommunala omsorgen,
            som ändå brukar vara de som tvingas ta emot i slutänden. Dessa
            personer kräver stor bemanning som då måste ges på bekostnad av
            andra patienter. Varje landsting skulle behöva ha ett visst antal
            akutplatser för dementa för att ta emot patienter i akuta kriser.
          </p>
          <p xml:id="i-JYJTucsmPz9bXBKhZVyv7f">
            Även om forskningen går framåt och vi kanske snart kan nå genombrott
            på området är det ännu en lång väg kvar tills effektiva motmedel
            mot Alzheimer och demens finns att tillgå. I dagsläget inriktar
            sig därför en stor del av stödet på att hjälpa anhöriga att på
            bästa sätt klara av att leva tillsammans med den sjuka utan att
            själva gå under på köpet. Vården av de sjuka går i dag ut på att
            ge dem ett så värdigt liv som möjligt.
          </p>
          <p xml:id="i-QZmNgyAm5tWLW5BkrgFvNp">
            Att som anhörig få möjlighet att prata med en kurator med specialisering
            på anhöriga till personer med demens kan vara svårt. Det ser olika
            ut i olika landsting och kommuner. Ett erbjudande om stöd av kurator
            med specialistkompetens bör ges i ett tidigt skede av sjukdomsförloppet
            eftersom många anhöriga tror sig klara situationen och därför
            väntar för länge med att söka stöd. Eftersom den sjuka i huvudsak
            finns inom den kommunala omsorgen på ett eller annat sätt ter
            det sig naturligt att kommunerna ska erbjuda stöd av kurator i
            första hand. Det kan vara i samarbete med landstingen om det fungerar
            bättre så. Det viktiga är att erbjudandet ges.
          </p>
        </div>
        <div type="motSignatures">
          <list>
            <item xml:id="i-LvJ6uQvxFUWpNHysa7uWjc" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-8uyd8usmCfHHGwpgsLjXRT" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-Kv8PjoC9iWJX8n5zaxgMia" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-Rt9ApfF7Uhr36uziddFkUp" who="i-2GE534P2Foy3WpqKPVNeW8">
              Mats Pertoft (MP)
            </item>
            <item xml:id="i-G9m9UrxZvMQio44ZeckybA" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
