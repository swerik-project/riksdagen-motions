<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03557">
  <teiHeader>
    <fileDesc>
      <titleStmt>
        <title>med anledning av prop. 2016/17:45 Värdeåterföring vid satsningar på transportinfrastruktur</title>
        <author corresp="i-D6V9ti7ETxin1WbJjDaShE">av Nina Lundström m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3557 av Nina Lundström m.fl. (L)</title>
          <idno type="rdwebb">H4023557</idno>
          <rs type="number">3557</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023557/text</ref>
          <ref type="dokument_url_html">http://data.riksdagen.se/dokument/H4023557</ref>
          <ref type="dokumentstatus_url_xml">http://data.riksdagen.se/dokumentstatus/H4023557</ref>
          <ref type="docx">http://data.riksdagen.se/fil/A9617B12-58CA-4165-92A8-DDA3716A7AB0</ref>
          <ref type="pdf">http://data.riksdagen.se/fil/0DDDADE1-D0A8-4850-8CE1-745E6B8BBDDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mrgs1E5hkxXgBkohwVboTz" type="basedOn"/>
        <correspContext corresp="i-Mrgs1E5hkxXgBkohwVboTz">
          <ref>Proposition 2016/17:45</ref>
        </correspContext>
        <correspAction xml:id="i-UqtAei5MAJCXrJ86pdDMd9" type="signed"/>
        <correspContext corresp="i-UqtAei5MAJCXrJ86pdDMd9">
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-2zGdePqvcWNpD27aJK7XZq" type="submitted">
          <date when="2016-12-07"/>
          <time when="15:55:43"/>
        </correspAction>
        <correspAction xml:id="i-UDXcrPASCMC4ajr3qWyYPv" type="dismissed">
          <date when="2016-12-12"/>
        </correspAction>
        <correspAction xml:id="i-MaLFYWJE944MhZ6t6ktMgP" type="reviewed">
          <date when="2016-12-12"/>
          <time when="14:28:34"/>
        </correspAction>
        <correspAction xml:id="i-4hNw2QuNAAuEdy66LA34si" type="referred">
          <date when="2016-12-13"/>
        </correspAction>
        <correspAction xml:id="i-BpZSYnq6r69PLWtUcHk2d6" type="assigned">
          <date when="2017-03-01"/>
          <time when="17:34:42"/>
        </correspAction>
        <correspContext corresp="i-BpZSYnq6r69PLWtUcHk2d6">
          <ref type="assignedTo">Trafikutskottet</ref>
        </correspContext>
        <correspAction xml:id="i-VXfqZpdMK6LAEGVMJ6Sboh" type="behandlas_i"/>
        <correspContext corresp="i-VXfqZpdMK6LAEGVMJ6Sboh">
          <ref type="uppgift">2016/17:TU9</ref>
          <ref type="ref_dok_id">H401TU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU9</ref>
          <ref type="ref_dok_titel">Värdeåterföring vid satsningar på transportinfrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C2y7DHoRNNJDJo5xxdSh12" type="motHeader">
        <div xml:id="i-25dn1aAENxth5BrNP9eMoF" type="motTitle">
          Motion till riksdagen 2016/17:3557 av Nina Lundström m.fl. (L)
          med anledning av prop. 2016/17:45 Värdeåterföring vid satsningar
          på transportinfrastruktur
        </div>
      </div>
      <div xml:id="i-WAf7XergKPXzuSkYi1jVRz" type="motBody">
        <div xml:id="i-2dzLWhkszpdQYAvFCwkiyr" type="motProposal" subtype="förslag">
          <head xml:id="i-DcH7XqYw2kZKEynr1HQTNk">
            Förslag till riksdagsbeslut
          </head>
          <list xml:id="i-SqefzhSkjE2vpwN8uqXRQQ" style="ol">
            <item xml:id="i-XkUBD7mK8QsG76JthGGAkM">
              Riksdagen ställer sig bakom det som anförs i motionen om vikten
              av ett samlat förslag om infrastrukturinvesteringar där privat
              kapital, OPS-lösningar (offentlig-privat samverkan) samt brukaravgifter
              ingår och tillkännager detta för regeringen.
            </item>
            <item xml:id="i-3ALSujAQeSebj6JvFJnUSw">
              Riksdagen ställer sig bakom det som anförs i motionen om att
              befintliga fastigheter som genom infrastrukturinvesteringar ges
              möjlighet till ökad exploatering bör ingå i ett system med värdeåterföring
              och tillkännager detta för regeringen.
            </item>
            <item xml:id="i-MRKpovvCxMVNXSBpEdjk3E">
              Riksdagen ställer sig bakom det som anförs i motionen om effektiviseringen
              av planprocesser och tillkännager detta för regeringen.
            </item>
            <item xml:id="i-2kDSv68YWGf8xom7846a1y">
              Riksdagen ställer sig bakom det som anförs i motionen om hyressättningen
              för fastigheter vid avtal om värdeåterföring och tillkännager
              detta för regeringen.
            </item>
            <item xml:id="i-M9QaEKg9cwBSRa3yvyffwM">
              Riksdagen ställer sig bakom det som anförs i motionen om att
              studentbostäder och särskilda boenden ska kunna undantas från
              kravet på värdeåterföring och tillkännager detta för regeringen.
            </item>
            <item xml:id="i-VdQtRZkvpzAP8YeVaymvyN">
              Riksdagen ställer sig bakom det som anförs i motionen om kommunal
              medfinansiering för cykelåtgärder och tillkännager detta för regeringen.
            </item>
            <item xml:id="i-LhdiT179eGZJpTU36HKVqX">
              Riksdagen ställer sig bakom det som anförs i motionen om att
              de olika regionala förutsättningarna ska beaktas och att värdeökningar
              i samband med infrastrukturstråk bör planeras med lokalt anpassad
              värdeåterföring och tillkännager detta för regeringen.
            </item>
            <item xml:id="i-GCDikBgRu4EgAvmMBoLVBv">
              Riksdagen ställer sig bakom det som anförs i motionen om samplanering
              av infrastruktur och bostäder och tillkännager detta för regeringen.
            </item>
            <item xml:id="i-SKBECsH2BCCSvQyGDebCrb">
              Riksdagen ställer sig bakom det som anförs i motionen om Trafikverkets
              roll för samplanering och tillkännager detta för regeringen.
            </item>
            <item xml:id="i-4qARiog1KBLhB7kdzSonsn">
              Riksdagen ställer sig bakom det som anförs i motionen om behovet
              av att utreda en spärregel och tillkännager detta för regeringen.
            </item>
          </list>
        </div>
        <div xml:id="i-8hc4BZNPryVixzTpjjP89b" type="motContent">
          <head xml:id="i-BAa3oQU8o7dRgi7vRzj2Lk" type="h1">
            Motivering
          </head>
          <p xml:id="i-XqnX8KGtnep28X1zGr7nsh">
            Sverige har behov av stora infrastrukturinvesteringar parallellt
            med att befintlig infrastruktur kräver stora insatser för att
            vidmakthålla nuvarande standard. Finansieringen är därmed avgörande
            för hur mycket ny infrastruktur som går att utveckla parallellt
            med att även klara underhåll och reinvesteringar i befintlig infrastruktur.
            Vi vill därför hänvisa till Liberalernas följdmotion 2016/17:3512
            med anledning av proposition 2016/17:21 Infrastruktur för framtiden
            – innovativa lösningar för stärkt konkurrenskraft och hållbar
            utveckling, både avseende behoven av nya investeringar i infrastruktur
            samt hur finansiering bör kunna utvecklas för att möjliggöra betydande
            insatser kommande planperiod.
          </p>
          <p xml:id="i-EbSWs1zccnQMVFrdy19tgj">
            Ny infrastruktur skapar en grund för tillväxt och därmed även
            potential för ökat bostadsbyggande. Propositionens förslag syftar
            till att öka kommunernas möjligheter att medfinansiera statlig
            eller landstingskommunal transportinfrastruktur genom att ge möjlighet
            att förhandla med en byggherre eller fastighetsägare om medfinansieringsersättning.
            Infrastrukturinvesteringar är nödvändiga i hela landet, samtidigt
            är det även nödvändigt att prioritera bland möjliga åtgärder.
            Liberalerna har av prioriteringsskäl valt att säga nej till höghastighetsbanor
            som vi menar inte ger tillräcklig samhällsnytta sett till prognoser
            på investeringsbehoven på 250–320 miljarder kronor som höghastighetsbanorna
            estimeras till. Liberalerna vill i stället göra andra infrastruktursatsningar
            i syfte att knyta samman regioner (motion 2016/17:3512).
          </p>
          <p xml:id="i-JukXCMZMYP21byT581Cp56">
            Regeringen saknar finansiering och har uttalat att satsningen
            på höghastighetsbanor ska ske med hjälp av dynamiska effekter
            och i den takt ekonomin tillåter (proposition 2016/17:21). Vi
            anser att det är problematiskt med oklara besked vad gäller finansieringen
            av höghastighetsbanorna, vilket i längden gör det svårt att uppskatta
            ledtiden för projektet.
          </p>
          <p xml:id="i-CeQ4jp3t6mPAZffa1qKy2Q">
            Förslagen i proposition 2016/17:45 Värdeåterföring vid satsningar
            på transportinfrastruktur bortser från aspekten att tidsplaner
            för infrastruktursatsningar kan vara oklara, skjutas på framtiden
            och vara beroende av andra faktorer än de som belyses i propositionen.
            Exempelvis förväntas fastighetsägare bidra med finansiering utan
            att veta i vilken takt infrastrukturen kommer att byggas.
          </p>
          <p xml:id="i-Jbd5GsDVjpohhLYiKRCHRS">
            Det pågår även en utredning kring finansieringsformer, utredningen
            om finansiering av offentliga infrastrukturinvesteringar via skatter,
            avgifter och privat kapital (dir. 2016:59), som ska redovisa ett
            delbetänkande senast den 28 februari 2017. Det hade varit önskvärt
            att i dagsläget kunna ta ställning till en samlad lösning för
            finansiering av infrastruktur.
          </p>
          <head xml:id="i-2NaD1T37KtU8HeD8F2Raq1" type="h2">
            Samplanering av infrastruktur och bostäder
          </head>
          <p xml:id="i-V3skkNb7p5oMb2hq7pR1s8">
            Vi vill se fler nya spårlösningar som skapar tillväxt, bidrar
            till bostadsbyggande och som på sikt skapar växande regioner.
            Vi i Liberalerna har föreslagit att Trafikverket ges i uppdrag
            att aktivt verka för samplanering av infrastruktur och bostadsbyggande.
            Bostadsbyggandet kan öka om det går hand i hand med att ny infrastruktur
            byggs ut. Samplanering av infrastruktur och bostäder är nödvändig
            för att skapa förutsättningar för bostadsbyggande och därför behövs
            en bättre samplanering mellan stat, landsting, kommuner och andra
            intressenter. Trafikverket spelar en viktig roll för hur samplanering
            kan utvecklas. Trafikverket bör ges ett tydligt uppdrag kring
            verkets roll i att bidra till samplaneringsåtgärder för ökat bostadsbyggande
            (motion 2016/17:3374).
          </p>
          <p xml:id="i-Vg6C7snehDyRvFpmirEFiF">
            Befintlig infrastruktur ska trimmas och det finns utrymme för
            många små åtgärder som syftar till att öka framkomlighet och minska
            driftsstörningar. Det behövs fler järnvägsspår samt förstärkningar
            av vägar och cykelstråk. En ambitiös satsning på ny infrastruktur
            parallellt med vidmakthållande kan genomföras med hjälp av alternativa
            finansieringslösningar som även skapar utrymme för andra åtgärder
            inom befintlig ram för planperioden. OPS och brukaravgifter bör
            ingå i ett finansiellt helhetsgrepp utöver frivilliga instrument
            inom värdeåterföring. Det behövs dynamiska finansieringsformer
            där både privata åtaganden och brukaravgifter ingår.
          </p>
          <p xml:id="i-Fm7iZnx3QfRcUgKdDJV2io">
            En betydande brist i proposition 2016/17:45 Värdeåterföring vid
            satsningar på transportinfrastruktur är bristen på just helhetssyn.
            Det behövs en samlad bedömning om hur privat kapital, brukaravgifter
            och OPS kan bidra till infrastrukturinvesteringar och hur värdeåterföring
            kontra andra finansieringslösningar påverkar möjligheten att bidra
            till infrastruktursatsningar.
          </p>
          <head xml:id="i-Gjsb1mayavutYJD7PQzjet" type="h2">
            Brister i förslagen avseende värdeåterföring
          </head>
          <p xml:id="i-7AqGUZKy6zPuWJDqQJDR95">
            Propositionens förslag syftar till att göra det möjligt att på
            frivillig väg återföra till samhället delar av den värdeökning
            för fastigheter som uppstår till följd av stora investeringar
            i transportinfrastruktur (värdeåterföring). Värdeåterföring föreslås
            ske genom att en kommun som medfinansierar statlig eller landstingskommunal
            transportinfrastruktur får förhandla med en byggherre eller fastighetsägare
            om att ersätta kommunen för en del av den medfinansiering som
            kommunen lämnar (medfinansieringsersättning). Vi i Liberalerna
            anser att den frivilliga vägen är att föredra i enlighet med förslaget
            i propositionen, framför tvingande åtgärder.
          </p>
          <p xml:id="i-HdFHvdujWh3chV7hhpW6Wn">
            Propositionen behandlar dock endast en begränsad del av de möjligheter
            som finns avseende finansiering för ny infrastruktur, och propositionen
            bortser från de risker enskilda fastighetsägare tvingas bära.
            Dels för att värdeökningar inte kompenseras av alla fastighetsägare
            som ges förutsättningar att exploatera genom ny infrastruktur,
            dels för att det saknas förslag som beskriver fastighetsägarens
            möjligheter att få kompensation om infrastrukturen skjuts på framtiden
            eller inte byggs alls. Det är även oklart under hur lång tid värdeåterföring
            kan krävas av berörda fastighetsägare. Mot denna bakgrund finns
            det anledning att utreda behovet av en spärregel.
          </p>
          <head xml:id="i-XF7eNfyABbNyxRq1meyz1K" type="h2">
            Stad och land
          </head>
          <p xml:id="i-88vSLM3C5pFAzgeAT1bofH">
            Regeringen bortser även från de olika förutsättningar som råder
            i Sverige mellan storstadsregioner och andra delar av landet.
            Vissa fastighetsägare kan riskera en obefintlig värdeutveckling
            om infrastrukturen inte skapar tillgänglighet utan endast andra
            effekter i närmiljön såsom barriärer och buller. Spår utan trafik
            ger heller ingen värdeökning. Möjligheten att räkna hem en fastighetsinvestering
            är begränsad i många små och medelstora orter vilket bör beaktas
            när infrastrukturstråk planeras som berör olika regioner med olika
            förutsättningar.
          </p>
          <head xml:id="i-GQw3VqhzYSUbiMpqZohQvC" type="h2">
            Uppskjuten infrastruktur
          </head>
          <p xml:id="i-Nwqx82a7BKVGXoZJCQmZPH">
            Det behövs kompletterande lagförslag om hur fastighetsägare som
            bidragit finansiellt inom ramen för värdeåterföring ska kompenseras
            om infrastrukturen skjuts på framtiden eller inte byggs alls.
          </p>
          <head xml:id="i-Wq2LmfagWaFCfc8uVQwtZa" type="h2">
            Befintliga fastigheter
          </head>
          <p xml:id="i-W4wwZ6oHJ6ihLaeEMCc3H7">
            Det behövs även ytterligare förslag kring hur befintliga fastighetsägare,
            som drar nytta av värdeökning, ska bidra till värdeåterföring.
            I vissa fall handlar det om befintliga detaljplaner med byggrätt
            som blir lönsamma att exploatera på grund av ny infrastruktur.
            Fastighetsägare ges därmed helt olika finansiella förutsättningar
            beroende på när i tid detaljplaner har vunnit laga kraft. Men
            förslagen i propositionen omfattar inte dessa fastigheter då förslagen
            kring värdeåterföring i propositionen har sin utgångspunkt i nya
            detaljplaner. Vi ställer oss frågande till hur likställighetsprincipen
            värnas när fastighetsägare inte ges samma förutsättningar. Befintliga
            fastigheter som drar nytta av infrastrukturinvesteringar bör ingå
            i ett system med värdeåterföring.
          </p>
          <head xml:id="i-XJpfj4VJ8bbAYgdkQXBUgT" type="h2">
            Effektiv planprocess
          </head>
          <p xml:id="i-4PjmKKX6NGnpDKX9R4p2tL">
            Det är många faktorer som påverkar boendekostnaderna. Räntor,
            konjunktur, plan- och bygglagens beslutsprocesser och tiden från
            idé till att huset står färdigt. Dagens produktionskostnader och
            markpriser påverkar hur boendekostnader utvecklas. Det är dyrt
            med nyproduktion och det är ytterst de boende som betalar. Värdeåterföringen
            kommer att påverka boendekostnaderna. Dels om tiden för att anta
            detaljplaner förlängs genom förhandlingar kring värdeåterföring,
            dels på vilka nivåer värdeåterföring sker. Det är inte byggherren
            som kommer att bära slutnotan utan de som köper eller hyr en bostad
            eller lokal. Möjligheten att förkorta detaljplaneprocessen har
            stått i fokus och åtgärder har vidtagits för att korta ledtider.
            Riksdagen har fattat beslut i syfte att möjliggöra snabbare planprocesser.
            Förslagen kring värdeåterföring riskerar att förlänga planprocesser
            om förhandlingar drar ut på tiden. Det vore en olycklig utveckling.
            Effektiviseringen av planprocesser måste fortsätta och ledtider
            måste kapas.
          </p>
          <head xml:id="i-SuVCSWHqkSwwA2bzVBFErA" type="h2">
            Hyresrätt och äganderätt
          </head>
          <p xml:id="i-6edZurMyq9ce6PUky6CAJ4">
            Värdeåterföringens nivåer i sig är en förhandling mellan kommuner
            och övriga aktörer. Medfinansieringsersättningen syftar till att
            medfinansiera infrastruktur. Uttaget av ersättning kommer dock
            betalas av slutkonsumenten – de boende eller de som hyr en lokal.
          </p>
          <p xml:id="i-Wec3mhZtfpBhmsyxAhkerx">
            För ägda bostäder är prissättningsmodeller i sig inte någon utmaning.
            Däremot är det komplicerat att bygga hyresrätter i samband med
            förhandlingar kring värdeåterföring. Regeringen anger att hyresnivåer
            ska lösas inom ramen för presumtionshyressystemet. Vi i Liberalerna
            anser att den osäkerhet som skapas genom komplicerade förhandlingssituationer
            i flera led där dels värdeåterföring ska avtalas, och dels förhandlingar
            enligt regeringen kring presumtionshyror, gör det mycket svårt
            att hantera investeringskalkyler för att kunna bygga hyresrätter.
            En fastighetsägare kan visserligen antagligen välja att sätta
            hyran själv enligt de andra hyresmodellerna i lagstiftningen men
            riskerar senare att få hyran överklagad. Vid tvist avgör hyresnämnden
            hyran. Den finansiella risken blir därmed mycket hög och med höga
            finansiella risker uppstår även krav på höga riskpremier. Detta
            hindrar nyproduktion av hyresrätter i samband med villkor om värdeåterföring.
            För att möjliggöra nyproduktion av hyresrätter i samband med ny
            infrastruktur bör följdändringar genomföras i hyreslagstiftningen
            som gör det möjligt att anpassa hyressättningen vid avtal om värdeåterföring.
          </p>
          <head xml:id="i-6zTxqvQi8w9S2CzdTfF3Aw" type="h2">
            Studentbostäder och särskilda boenden
          </head>
          <p xml:id="i-9yT5gq18BPa6SHRgg7ZhTs">
            Behovet av studentbostäder och särskilda boenden, inte minst
            i närheten av infrastruktur, är en högprioriterad fråga för Liberalerna.
            Bristen på studentbostäder hämmar möjligheten till högre utbildning
            och vi ser det viktigt att skapa förutsättningar för fler studentbostäder.
            Studenter är en priskänslig grupp då studiemedlet sätter ett ”tak”
            för studenternas köpkraft. Därför har politiska reformer under
            de senaste åren fokuserat på hur fler studentbostäder kan byggas
            där boendekostnaden kan pressas genom billigare byggande. Detta
            arbete bör fortsätta. Även behovet av att bygga ut särskilda boenden
            med närhet till infrastruktur är viktigt att värna, vilket skapar
            ökad tillgänglighet för boende, personal och besökare. Särskilda
            boenden och studentbostadsfastigheter är kategoriboenden och bör
            kunna undantas från kravet på värdeåterföring.
          </p>
          <head xml:id="i-MfQqv5QEQxBu3t8gZEa1tT" type="h2">
            Cykelåtgärder
          </head>
          <p xml:id="i-EcnScSpVnAk1uhPSrrrv6q">
            I propositionen föreslås en ändring i lagen om vissa kommunala
            befogenheter som förtydligar att kommuner får medfinansiera byggande
            av järnväg. Detta innefattar tunnelbana och spårväg som landstinget
            är huvudman för. Vi anser att detta även bör gälla cykelstråk.
            Arbetet pågår för att utveckla regionala cykelstråk som anknyter
            till infrastruktur i övrigt, därmed bör kommunal medfinansiering
            även omfatta cykelåtgärder.
          </p>
          <p xml:id="i-TYxLyf2t3WQ8q5wkQ7zXDN">
            Utvecklingen av välfungerande cykelstråk kan även påverka de
            villkor som gäller för transportinfrastruktur, något som i dag
            bedöms genom gångavstånd till spårstation (tunnelbana, pendeltåg
            eller spårvagn). De beräkningar som används i t.ex. Stockholms
            län är gjorda med en statistisk regressionsanalys som landat i
            en gräns vid ca 500 meters avstånd till en station. För bostäder
            som är lokaliserade mer än 500 meter från en station anses priserna
            falla med ca 1 370 kronor/kvm bostadsyta om bostadsmiljöerna i
            övrigt har likvärdiga stadskvaliteter. Vi menar att man bör se
            över analyserna utifrån potentialen att bygga cykelinfrastruktur,
            vilket gör 500 meter till en för snäv uppskattning om avstånd
            till kollektivtrafikknutpunkter. Med utvecklingen av elcyklar,
            och en ökad cykling generellt sett, ökar möjligheten till kombinationsresor.
            Cyklismens positiva bidrag till utvecklingen av samhällen och
            bostadsbebyggelse behöver på så sätt betraktas som ett mervärde
            och potential för bostadsbyggande i en bredare geografisk struktur
            än t.ex. 500 meter.
          </p>
        </div>
        <div xml:id="i-GCczJL9haBMj68teHf8GuD" type="signatureBlock">
          <list xml:id="i-5o5DTSwUc9Uj4fETk8hGXD">
            <item xml:id="i-Edfr7m6Mk4nHkPHyiMW6CT" type="signature">
              Nina Lundström (L)
            </item>
            <item xml:id="i-17TWHJi56XwSavszNPbuYw" type="signature">
              Christer Nylander (L)
            </item>
            <item xml:id="i-YZE2DPmgB2HvhDQXmkRvo7" type="signature">
              Tina Acketoft (L)
            </item>
            <item xml:id="i-GcffXEs2T6WgxpPkYo4EU8" type="signature">
              Emma Carlsson Löfdahl (L)
            </item>
            <item xml:id="i-MTRCrcj4aKZXjX6skymn81" type="signature">
              Mats Persson (L)
            </item>
            <item xml:id="i-RtTkqFXjg5xVnboVEc3SrF" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
