<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00292">
  <teiHeader>
    <fileDesc>
      <titleStmt>
        <title>ROT-avdrag för fönsterrenovering</title>
        <author corresp="i-7BVrTrBc6AJDkYa3WEfLxy">av Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ROT-avdrag för fönsterrenovering</title>
          <idno type="rdwebb">GZ02Sk292</idno>
          <rs type="number">Sk292</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk292/text</ref>
          <ref type="dokument_url_html">http://data.riksdagen.se/dokument/GZ02Sk292</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk292</ref>
          <ref type="doc">http://data.riksdagen.se/fil/9FA0B795-408C-42A0-A63B-2B8F2AC3F8BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UuvWuqzc4t1eStUvvm8brD" type="signed"/>
        <correspContext corresp="i-UuvWuqzc4t1eStUvvm8brD">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-Ac72ySSeM3ZKr8aTHwKgAT" type="numbering">
          <date when="2011-10-05"/>
        </correspAction>
        <correspAction xml:id="i-31RtX5KeLcWrAwvDD85WZM" type="submission">
          <date when="2011-10-03"/>
        </correspAction>
        <correspAction xml:id="i-HunZruPG6WT17e8GbPJneA" type="transfer">
          <date when="2011-10-03"/>
        </correspAction>
        <correspAction xml:id="i-Nt7qF5N89QUWVWJtRUVcXw" type="assigned"/>
        <correspContext corresp="i-Nt7qF5N89QUWVWJtRUVcXw">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TTJ7KA7cpk7xUCUVKkG6Ds" type="motBody">
        <div xml:id="i-QLG3QjMThHeAj7a8qz5Y1H" type="motProposal" subtype="förslag">
          <head xml:id="i-NYGW3sKTGh8dvJ3EWvGzSX">
            Förslag till riksdagsbeslut
          </head>
          <p xml:id="i-AFcpaVcudzJ7tyqTNYyHaN">
            Riksdagen tillkännager för regeringen som sin mening vad som
            anförs i motionen om ROT-avdrag för fönsterrenovering.
          </p>
        </div>
        <div xml:id="i-QQxRKmcx7QQNiA6KG4HL7q" type="motContent">
          <head xml:id="i-J3YJJ3XiRX1qRPCuej14Ko" type="h1">
            Motivering
          </head>
          <p xml:id="i-nMN9HSVAPo6SdZiLkRmgi">
            Alliansens satsning på avdrag för reparationer samt om- och tillbyggnader
            har blivit en succé. Sommaren 2010 beräknades svenskarna renovera
            sina hus för omkring 34 miljarder kronor. Hur stor del av detta
            som blir avdragsgill är svårt att avgöra, men den estimerade kostnaden
            för innevarande år kan med stor säkerhet överstiga de 3,5 miljarder
            kronor som regeringen avsatt i budgeten. Bland svenskarna har
            det nya permanenta och förbättrade ROT-avdraget blivit folkkärt.
          </p>
          <p xml:id="i-B6s4Wkav9dizyEdhsWQYwN">
            ROT-avdraget har flera förtjänster och även några avigsidor.
            Till avigsidorna får räknas ett större administrativt merarbete
            och möjligen en ökad kreditrisk för företagarna. Förtjänsterna
            ligger givetvis i att människor nu genom en mycket generös avdragsmöjlighet
            ges ekonomisk möjlighet att bygga om och till samtidigt som svenska
            byggjobb kan säkras.
          </p>
          <p xml:id="i-7jw8F2r8vUfEkdZh3ybvog">
            En annan förtjänst med ROT-avdraget är att människor får möjlighet
            att se över sina bostäders energiförbrukning och på så sätt bidraga
            till lägre energiåtgång och därmed även till att uppnå regeringens
            klimatmål. Dock är det en stor brist i ROT-avdragssystemets utformning
            att den kanske största möjligheten till energieffektivisering,
            det vill säga fönsterrestaureringar, inte omfattas av avdragsmöjligheter.
          </p>
          <p xml:id="i-My9FcVTJuZESM4Zd24LpM7">
            Vid renovering av äldre fönsterbågar kan, givetvis beroende på
            fönstrens skick, en energibesparing på upp till 35 procent vara
            realistisk. Ett renoverat fönster där glas med lågemissionsskikt
            används har därmed samma energiförluster som ett modernt treglasfönster
            från 90-talet. Men utan möjlighet till avdrag för detta väljer
            dock många att istället göra andra, icke energibesparande men
            avdragsgilla hantverksarbeten.
          </p>
          <p xml:id="i-XibASGt4qo4ej5JpFGFgTp">
            Förutom att renovering av fönster kan vara viktigt ur ett kulturhistoriskt
            perspektiv bidrar detta givetvis även till minskad resursåtgång.
            Det är ur resurssynpunkt en ren förlust att kasta äldre välbyggda
            fönster vilka enkelt kan renoveras.
          </p>
          <p xml:id="i-CMN9sWtVjq7FgrrKiMgRkU">
            Lagen ger idag endast möjlighet till avdrag för arbeten som utförs
            på plats i hemmen. Eftersom renovering av fönster av praktiska
            och säkerhetsmässiga skäl i all väsentlig omfattning sker i egna
            verkstäder omfattas dessa arbeten i huvudsak inte av rätten till
            ROT-avdrag.
          </p>
          <p xml:id="i-6CQqVYcYiDBhW79gXWGwir">
            Givetvis finns möjligheten för den som önskar att genomföra även
            fönsterrenoveringar på plats i bostäder med alla de olägenheter
            som detta kan innebära i form av damm, lukt och säkerhetsrisker
            med mera. Eftersom möjligheten att göra dessa arbeten i bostäder
            finns, existerar givetvis även möjlighet till fusk vad gäller
            avdrag för fönsterrenovering då det många gånger är svårt att
            kontrollera var arbetet de facto sker.
          </p>
          <p xml:id="i-QVMmyYQuvdY9YsXqhjrsFA">
            Regeringen bör därför se över möjligheten att även låta fönsterrenoveringar
            omfattas av ROT-avdraget.
          </p>
        </div>
        <div xml:id="i-WmnDxxLv6Ad7PMr1Vke2v" type="signatureBlock">
          <list xml:id="i-8KeoSz4DPagCM2idVotrUi">
            <item xml:id="i-L1pES9zKUBQGhJGatHJBs" who="i-7BVrTrBc6AJDkYa3WEfLxy" type="signature">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
