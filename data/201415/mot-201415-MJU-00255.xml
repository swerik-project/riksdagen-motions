<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-00255">
  <teiHeader>
    <fileDesc>
      <titleStmt>
        <title>Hållbar mat</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:255 av Jens Holm m.fl. (V)</title>
          <idno type="rdwebb">H202255</idno>
          <rs type="number">255</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H202255/text</ref>
          <ref type="dokument_url_html">http://data.riksdagen.se/dokument/H202255</ref>
          <ref type="dokumentstatus_url_xml">http://data.riksdagen.se/dokumentstatus/H202255</ref>
          <ref type="docx">http://data.riksdagen.se/fil/EF905B58-F26C-482A-BD9B-D6027044A3A3</ref>
          <ref type="pdf">http://data.riksdagen.se/fil/242EE389-A13F-4264-980E-9E53251A02B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P7HqtC6pe1t5sHnL87gsS5" type="signed"/>
        <correspContext corresp="i-P7HqtC6pe1t5sHnL87gsS5">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-Ln3huDuij6bNERm8rTTw7G" type="submitted">
          <date when="2014-11-04"/>
          <time when="15:49:32"/>
        </correspAction>
        <correspAction xml:id="i-NbQuUFACK7QTXzwUVXf7Cn" type="reviewed">
          <date when="2014-11-04"/>
          <time when="16:54:01"/>
        </correspAction>
        <correspAction xml:id="i-CwaoRSQCu7QG9KQQvzxRvi" type="referred">
          <date when="2014-11-12"/>
        </correspAction>
        <correspAction xml:id="i-SijVdQxfv1pdwVcxP5vFFd" type="assigned">
          <date when="2018-06-05"/>
          <time when="10:29:54"/>
        </correspAction>
        <correspContext corresp="i-SijVdQxfv1pdwVcxP5vFFd">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-HwLxyTacbcZv8HJU5qhb8j" type="behandlas_i"/>
        <correspContext corresp="i-HwLxyTacbcZv8HJU5qhb8j">
          <ref type="uppgift">2014/15:MJU13</ref>
          <ref type="ref_dok_id">H201MJU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU13</ref>
          <ref type="ref_dok_titel">Klimatpolitik m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CAZWQdZtcmdm8Q5ccpEtFg" type="behandlas_i"/>
        <correspContext corresp="i-CAZWQdZtcmdm8Q5ccpEtFg">
          <ref type="uppgift">2014/15:MJU5</ref>
          <ref type="ref_dok_id">H201MJU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU5</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JoL6seSSFVbhc86zSKwk8f" type="behandlas_i"/>
        <correspContext corresp="i-JoL6seSSFVbhc86zSKwk8f">
          <ref type="uppgift">2014/15:MJU3</ref>
          <ref type="ref_dok_id">H201MJU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU3</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VbrjPJsvxr4oWqhiv42dqk" type="motHeader">
        <div xml:id="i-M35kNcnqGdN8Ghdw1MEKG9" type="motTitle">
          Motion till riksdagen 2014/15:255 av Jens Holm m.fl. (V) Hållbar
          mat
        </div>
      </div>
      <div xml:id="i-4QDrwd5B6RzLu54roE58bt" type="motBody">
        <div xml:id="i-Sv8sErhZw3rLHwTbdmCsck" type="motProposal" subtype="förslag">
          <head xml:id="i-3JP3mpeRvG9p1BGd1Ea5qF">
            1 Förslag till riksdagsbeslut
          </head>
          <list xml:id="i-ARcXEgAoN8G6zxKbfmPZXa" style="ol">
            <item xml:id="i-M9RhhzJ7bUc4rRhqwb5cpw">
              Riksdagen tillkännager för regeringen som sin mening vad som
              anförs i motionen om att anta ett nationellt mål om att minst
              30 procent av den svenska jordbruksmarken till 2020 bör vara certifierat
              ekologisk.
            </item>
            <item xml:id="i-AsVRP3T7pERCaSLJS1kWpa">
              Riksdagen tillkännager för regeringen som sin mening vad som
              anförs i motionen om att anta ett nationellt mål om att 50 procent
              av den offentliga livsmedelskonsumtionen till 2020 bör bestå av
              certifierade ekologiska produkter.
            </item>
            <item xml:id="i-M4H3JMMGYkUiHJ9bkDwv6f">
              Riksdagen tillkännager för regeringen som sin mening vad som
              anförs i motionen om att det bör införas ett mål om att till 2020
              minska köttkonsumtionen med 25 procent jämfört med dagens nivåer.
            </item>
            <item xml:id="i-5FUDqq5JyLE9TGLB7j5poV">
              Riksdagen tillkännager för regeringen som sin mening vad som
              anförs i motionen om att det bör tas fram en handlingsplan för
              hur klimatpåverkan av livsmedelskedjan, inklusive animalieproduktionen,
              ska minskas.
            </item>
          </list>
        </div>
        <div xml:id="i-RUhrwwUmpXzrrffmh4Cimz" type="motContent">
          <head xml:id="i-GcupAi4SB5zApRggjh2mvo" type="h1">
            2 Sverige – ett hållbart matland
          </head>
          <p xml:id="i-S8UNxnhmRCgasJdBGKWHNq">
            Sverige är ett starkt urbaniserat land. Industrin och en växande
            tjänstesektor är våra dominerande näringar. Jordbruk och livsmedelsproduktion
            har fått en undanskymd position. Detta har lett till att Sverige
            de senaste 20 åren har gått från att ha en hög självförsörjningsgrad
            på livsmedel till att ungefär hälften av all mat som äts i dag
            är importerad. Lantbrukare och de många andra aktörer som sysselsätter
            sig inom livsmedelsbranschen har fått allt sämre förutsättningar.
            Vi vet också att jordbruket står för våra största utsläpp av näringsämnen,
            som t.ex. bidrar till övergödning av hav och sjöar. Ungefär 25
            procent av svenskarnas klimatrelaterade utsläpp kommer från det
            vi äter, den största delen från kött. Den stora utmaningen i framtiden
            ligger i att väva ihop önskemålet om ökad inhemsk livsmedelsproduktion
            med ambitionerna att minska klimatutsläppen och miljöbelastningen
            från sektorn.
          </p>
          <p xml:id="i-Gc2v5QvQ75tRVJ2TA9jqzh">
            Föregående regering startade 2010 projektet ”Sverige – det nya
            matlandet”. Projektet ska bl.a. leda till att 20 000 nya jobb
            skapas till 2020, ett antal nya företag och att den svenska matexporten
            fördubblas. Vänsterpartiet anser att Sverige – det nya matlandet
            är en intressant insats, men vi saknar konkreta miljö- och klimatambitioner.
            Vänsterpartiet anser att så viktiga frågor som mat bör hanteras
            genom insatser som är långsiktiga och varaktiga. De måste dessutom
            vara mycket mer omfattande än vad den tidigare regeringen föreslog.
            För att Sverige på sikt ska bli även ett hållbart matland bör
            följande målsättningar och fokus vara ledande i en långsiktig
            satsning:
          </p>
          <list xml:id="i-HMZUMKh7zjeiqtAWo8X2ZS" style="ul">
            <item xml:id="i-Kt4LWj8CoDFyQ9TgqExL6H">
              Ökad produktion av hållbar mat; mat som är god, hälsosam, miljövänlig,
              närproducerad och djuretisk.
            </item>
            <item xml:id="i-G8XPwtgdnze92WG2Ets9Vt">
              Ökad andel hållbar mat inom offentlig sektor.
            </item>
            <item xml:id="i-znGSS3CFCHTfaEgzEGmRL">
              Kraftigt ökad ekologisk livsmedelsproduktion.
            </item>
            <item xml:id="i-Prz2gZ3wcydiKPCdwDoVos">
              Skapandet av tusentals nya jobb, främst på landsbygden.
            </item>
            <item xml:id="i-8VKCYui3JiqX5XL7n2SZYx">
              Skapandet av nya småföretag inom livsmedelssektorn, i synnerhet
              på landsbygden.
            </item>
          </list>
          <head xml:id="i-NSXYUEP26RNBG3c7buGnis" type="h1">
            3 Öka den ekologiska produktionen och konsumtionen
          </head>
          <p xml:id="i-SnBp8wqkDMgtR5HudX4Sd2">
            Ekologisk mat har många fördelar. I ekologiska livsmedel finns
            sällan eller aldrig rester av kemiska bekämpningsmedel och kemikalier
            – något som inte används inom det ekologiska jordbruket. Ett ekolantbruk
            bidrar till högre biologisk mångfald och ökar jordbrukets resiliens
            (motståndskraft) vilket är viktigt när klimatet förändras.
          </p>
          <p xml:id="i-L7YtdRb6bGruWqZK3LAWmh">
            Ekologiskt lantbruk har också högre krav på djurskydd, exempelvis
            avseende utevistelse, fri rörlighet och ökad tillgång till grovfoder.
            I dag brukas ungefär 480 000 hektar, eller 15,7 procent, av den
            svenska jordbruksmarken enligt ekologiska principer. Sverige har
            inte lyckats uppnå målet om att minst 20 procent av landets jordbruk
            skulle vara ekologiskt certifierat år 2010. Jämfört med andra
            jämförbara länder ligger Sverige långt efter vad det gäller den
            ekologiska produktionens omfattning. I strategidokumentet ”Samling
            ger eko!” från Ekologiskt Forum (juni 2013) växer inte längre
            ekoodlingen i Sverige. Otydliga politiska signaler tillsammans
            med försämrade villkor för det ekologiska angavs som de främsta
            skälen.
          </p>
          <p xml:id="i-92WsP3dyex7nczYU9Nd2tB">
            Vänsterpartiet vill kraftsamla för ökad ekologisk produktion.
            Vänsterpartiet menar att Sverige måste ha tydliga nationella mål
            för ekologisk produktion och konsumtion för att intensifiera arbetet
            för ett hållbart jordbruk. Certifierad ekologisk jordbruksmark
            bör år 2020 omfatta minst 30 procent av den svenska jordbruksmarken.
            Detta bör riksdagen som sin mening ge regeringen till känna.
          </p>
          <p xml:id="i-2FnFMGUjokY1en32G9VLmF">
            De offentliga inköpen till storkök och till hotell och restauranger
            ökar och utgör cirka 25 procent av den totala marknaden för ekologiska
            livsmedel i Sverige. Av de totala livsmedelsinköpen till offentlig
            sektor var drygt 20 procent ekologiska livsmedel under år 2012
            enligt Ekomatcentrum. Den offentliga sektorns konsumtion har stor
            betydelse för ökad hållbarhet och för utveckling av landsbygden.
            Ett nationellt mål om att 50 procent av den offentliga livsmedelskonsumtionen
            bör utgöras av certifierade ekologiska produkter år 2020 bör antas.
            Detta bör riksdagen som sin mening ge regeringen till känna.
          </p>
          <head xml:id="i-TDeM2ZcJPXk1dbHzZpRxep" type="h1">
            4 Lokalt producerad och förädlad mat
          </head>
          <p xml:id="i-L3yMqGn9tTEFMehizVynj1">
            Vi vill att mer mat ska produceras, förädlas och konsumeras lokalt.
            Vi tycker att det är viktigt att konsumenterna har full insyn
            i produktionsprocessen. Livsmedel är inte vilken vara som helst.
            Mat väcker känslor och engagemang. Med all rätt. Det är mat vi
            och våra barn lever av. Hela 90 procent av svenskarna anser att
            det är viktigt att få veta varifrån maten kommer, från vilket
            land eller vilken region (”Hållbar konsumtion av jordbruksvaror”,
            Jordbruksverkets rapport 2010:19). Här finns det mycket att göra.
          </p>
          <p xml:id="i-Tsb3KjPkx1qBuzJAJnYBSh">
            Vänsterpartiet kommer att fortsätta att verka för en obligatorisk
            ursprungsmärkning av alla livsmedel, inklusive de sammansatta
            varorna. Samtidigt ser vi i Sverige ett starkt växande intresse
            för produktion och lokal förädling av livsmedel. Vi bedömer det
            som att alltfler människor vill involvera sig i lokal produktion
            av livsmedel. Lokala marknader som t.ex. Bondens marknad sprider
            sig. Vi ser också med stort intresse på livsmedelsproduktion inom
            ramen för s.k. mathantverk, där livsmedel produceras lokalt, miljövänligt
            och med metoder med full kontroll från ax till limpa. Men fortfarande
            är dessa verksamheter och aktiviteter på marginalen. De stora
            volymerna av livsmedel är monopoliserade till ett fåtal aktörer
            utan större engagemang för miljön eller lokal utveckling.
          </p>
          <p xml:id="i-PRiPpqjv2dESqHu5jfenyj">
            Vi tror att genom målinriktade satsningar och strategi som omspänner
            allt från EU-medel, offentlig upphandling och direkta stöd kan
            hållbara livsmedel växa i Sverige. Rätt formulerade kan matsatsningar
            leda till stora mervärden – jobb och företag – inte minst på landsbygden.
            Fokus för Sverige som det hållbara matlandet ska vara att bidraga
            med s.k. kollektiva nyttigheter. Produktionen ska ha ett konkret
            mervärde för miljön och lokalsamhället.
          </p>
          <head xml:id="i-B5PWu6ywaLbZVD8nhkyKTR" type="h1">
            5 Hållbar mat inom offentlig sektor
          </head>
          <p xml:id="i-P8Jmoaav8MqhjSv8rE1NRn">
            För att Sverige ska bli ett hållbart matland krävs särskilda
            insatser för offentlig sektor, som t.ex. skolor, förskolor, sjukhus
            och äldreboenden. Varje år köper den offentliga sektorn in livsmedel
            för närmare nio miljarder kronor (”Offentlig marknad för livsmedel
            i Sverige samt import av livsmedel till aktörer i offentlig sektor”,
            Agroidé 2/10-12). Våra äldreboenden, sjukhus, förskolor och skolor
            borde kunna ha en enorm möjlighet att påverka genom upphandlingar.
            Dessutom borde en mycket större del av dessa livsmedel kunna tillagas
            lokalt i respektive inrättning. Det finns flera positiva exempel
            på skolor och andra offentliga institutioner som börjat laga sin
            egen mat. Resultatet har blivit att man tagit ökad kontroll över
            den mat man serverar samt att maten har upplevts som godare, kvaliteten
            har höjts samt svinnet minskat. I många fall har man också kunnat
            spara pengar. Vår vision är att alla större offentliga enheter
            ska kunna laga sina egna livsmedel.
          </p>
          <p xml:id="i-6qdEVQbrZEGK7gggEzBNPg">
            Personalen ska kunna utvecklas och förkovra sig i sin verksamhet.
            Kommuner och landsting ska kunna få stöd för att utbilda kökspersonal
            i hur man lagar god, hälsosam och klimatsmart mat och hur man
            överlag utvecklar maten och gör den godare och bättre för miljön.
            När vi exempelvis föreslår vegetariska måndagar på skolor och
            sjukhus ska det finnas möjlighet att utbilda personalen samt resurser
            för att lansera konceptet med vegetariska måndagar. Skolor och
            andra offentliga inrättningar bör stärkas i sina målsättningar
            om ekologiska och närproducerade livsmedel. Vi kommer att verka
            för ändringar i den offentliga upphandlingen för att det ska bli
            lättare att upphandla hållbar mat. Stöd behövs för att den offentliga
            sektorn ska kunna tillaga mer av sin egen mat samt höja kvaliteten
            inte minst genom utbildning av personalen.
          </p>
          <head xml:id="i-DFr5cwvA72y6rtNqTaqXDC" type="h1">
            6 Minska köttkonsumtionen
          </head>
          <p xml:id="i-D9NHjcTeYJrKgDud3SQRyP">
            Sedan 1950-talet har världens köttkonsumtion mer än femfaldigats.
            Om inget görs kommer världens konsumtion av kött att fördubblas
            till 2050 jämfört med 1999 års nivåer. Enligt FAO-rapporten Livestock`s
            Long Shadow står den globala animalieindustrin för 18 procent
            av världens totala utsläpp av växthusgaser. Enligt FAO:s rapport
            kan boskapssektorn vara en av de största orsakerna till förlusten
            av biologisk mångfald då den nyttjar 30 procent av jordens landyta
            och 70 procent av all jordbruksmark i världen. Boskapssektorn
            är dessutom en av de främsta orsakerna till skövlingen av tropisk
            skog. Hela 70 procent av den tidigare skogsmarken i Latinamerika
            har omvandlats till betesmark. Regnskog skövlas även för odling
            av djurfoder, inte minst soja, som sedan exporteras för att användas
            i exempelvis EU:s köttproduktion.
          </p>
          <p xml:id="i-SX1oBGJMLPFb5k8CzE5wLm">
            Stora delar av världen lider av vattenbrist. Klimatförändringarna
            leder också till ökad vattenbrist i redan torra områden, vilket
            leder till ökad risk för livsmedelskriser. Samtidigt överutnyttjar
            livsmedelsproduktionen vatten. Enligt FAO står boskapssektorn
            bakom en stor del av det ökade användandet av vatten och nyttjar
            över 8 procent av världens vattenresurser. För att hushålla med
            vattnet borde vi alltså äta mer vegetabilier och mindre kött.
          </p>
          <p xml:id="i-GUEuXKcekj3wafunA4cmrC">
            Med internationella mått mätt är Sverige en storkonsument av
            animaliska produkter, och konsumtionen har ökat kraftigt. En viktig
            orsak till detta är EU-medlemskapet och en allt billigare import
            som en följd av att gränshinder har tagits bort. I dag är nästan
            hälften av allt kött som konsumeras i Sverige importerat. Svenskarna
            äter i dag mer kött än någonsin. Sedan 1990 har konsumtionen ökat
            med 40 procent, från 60 kilo per person och år till 85 kilo år
            2012 (”Köttkonsumtionen i siffror”, Jordbruksverket, rapport 2013:2).
            Med den nivån hamnar svensken långt över världssnittet på 42 kilo
            per person och år.
          </p>
          <p xml:id="i-QZC5QXBdLQ1p4f2NTVvyqJ">
            Den ökande köttkonsumtionen har fått de svenska utsläppen att
            öka kraftigt. Enligt ”Trends in greenhouse gas emissions from
            consumption and production of animal food products” (Cederberg,
            Hedenus, Wirsenius, Sunesson, Animal July 2012) har utsläppen
            från den svenska konsumtionen av animalier ökat till 10 miljoner
            ton CO2e. 10 miljoner ton är nästan lika mycket som utsläppen
            från Sveriges personbilar. Forskarnas slutsats är att möjligheterna
            att minska utsläppen med en effektivare produktion är begränsade.
            Om världen ska lyckas att begränsa den globala uppvärmningen till
            max 2 grader Celsius måste konsumtionen av animaliska produkter
            minska (Cederberg, Hedenus, Wirsenius, Sunesson, Animal July 2012).
          </p>
          <p xml:id="i-N1Bk1g1TSDkeC7UNWrQkt4">
            I januari 2013 publicerade Jordbruksverket rapporten ”Hållbar
            köttkonsumtion. Vad är det? Hur når vi dit?” (rapport 2013:1).
            I den lyfter det upp den snabbt ökande konsumtionen av animalier
            och vilka konsekvenser denna kan få. Man konstaterar att köttkonsumtionen
            måste minska av klimatskäl samt att det med en minskad köttkonsumtion
            också följer bättre möjligheter att förse hela jordens befolkning
            med föda. I rapporten lägger man fram en serie förslag på åtgärder/styrmedel
            som skulle kunna bidra till en minskad köttkonsumtion. I sammanfattningen
            konstateras (Jordbruksverket, 2013, sammanfattningen, sid. 5):
          </p>
          <p xml:id="i-CXkxd3diWWjXoNv2VNm7mQ">
            ”Vi i västvärlden behöver äta mindre kött för att utsläppen av
            växthusgaser från livsmedelsproduktionen ska minska. I synnerhet
            nötkött bidrar med stora utsläpp av växthusgaser. Vi behöver också
            äta mindre kött för att jordens resurser ska räcka till att producera
            mat åt alla. Det gäller alla köttslag.”
          </p>
          <p xml:id="i-Ld19LAoFqhhYcE52HfSrkd">
            Vår påverkan på klimatet är långt större än vad som är hållbart.
            Alla sektorer måste därför ta sitt globala klimatansvar. Vänsterpartiet
            vill verka för beteendeförändringar för en hållbarare livsmedelskonsumtion.
            Det är i synnerhet konsumtionen av animaliska produkter i Sverige
            och den industrialiserade delen av världen som måste minska. Samtidigt
            behöver en större andel av de animaliska produkter vi konsumerar
            vara lokalproducerade och ekologiska. Vi anser att flera av de
            förslag för en minskad köttkonsumtion som Jordbruksverket har
            resonerat kring är intressanta och bör övervägas noggrannare av
            riksdag och regering, exempelvis subventioner till utsläppsminskande
            åtgärder, stöd för att fasa ut den klimatmässigt sämsta produktionen
            samt information och utbildningsinsatser. Med rätt metoder tror
            vi att det finns goda möjligheter att minska animaliekonsumtionen.
            Vi noterar också att merparten av svenska folket är beredd att
            minska sin konsumtion av kött om detta leder till minskade utsläpp
            av växthusgaser (Genusperspektiv på allmänhetens kunskaper och
            attityder till klimatförändringen, Naturvårdsverket, 2009).
          </p>
          <head xml:id="i-A1iXguvvyYTny3LDyV1aTu" type="h2">
            6.1 Mål om minskad köttkonsumtion
          </head>
          <p xml:id="i-MjcDPbKfviPpUFcc6incij">
            Precis som Klimatberedningen (SOU 2008:24) har konstaterat saknas
            det styrmedel inom jordbrukssektorn som är direkt riktade mot
            att minska utsläppen av växthusgaser. En ansvarsfull hållning
            vore därför att anta ett nationellt mål om en minskad köttkonsumtion.
            Ett mål om att minska köttkonsumtionen med 25 procent till 2020,
            jämfört med dagens nivåer, bör införas. Detta bör riksdagen som
            sin mening ge regeringen till känna.
          </p>
          <head xml:id="i-3UtoE3BjtPzjLCVsQPgfND" type="h2">
            6.2 Handlingsplan för minskad köttkonsumtion
          </head>
          <p xml:id="i-FzYdF2g8EDHEVQXTKHnKaA">
            För att uppnå målet om en minskning av köttkonsumtionen med 25
            procent till 2020 bör det tas fram en handlingsplan för hur klimatpåverkan
            av livsmedelskedjan, inklusive animalieproduktionen, ska minskas.
            Detta bör riksdagen som sin mening ge regeringen till känna.
          </p>
        </div>
        <div xml:id="i-WdngnTJsrWPB3dowpT9mak" type="motSignatures">
          <list xml:id="i-JnRJL1QiyykYBNEKxG9rWy">
            <item xml:id="i-PadyjwPotN6fSm3gJK4CrD" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-Y8vGUvKzzLFzEk7xJNc6HX" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-WgYH8jH7HozJgJKf9t1a6s" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-UG3nuWiUMdadHxpJZ62sC8" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-6CRVchzk9bcdN3uhPvvXah" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-HTsovLzvRYQtj1u9Bx9aid" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-LgtQWEwkRqZyQdPy7kEw5s" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
