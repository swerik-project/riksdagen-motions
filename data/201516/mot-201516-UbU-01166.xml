<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-01166">
  <teiHeader>
    <fileDesc>
      <titleStmt>
        <title>Likabehandling av fristående skolor och förskolor</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1166 av Marta Obminska (M)</title>
          <idno type="rdwebb">H3021166</idno>
          <rs type="number">1166</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3021166/text</ref>
          <ref type="dokument_url_html">http://data.riksdagen.se/dokument/H3021166</ref>
          <ref type="dokumentstatus_url_xml">http://data.riksdagen.se/dokumentstatus/H3021166</ref>
          <ref type="docx">http://data.riksdagen.se/fil/EE404131-62E5-4A92-AF0C-6FAD2D3F5DE4</ref>
          <ref type="pdf">http://data.riksdagen.se/fil/4DE12910-E4E9-460B-8076-93A80997DA99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UgCSsqAFuoASVyJELhHofi" type="signed"/>
        <correspContext corresp="i-UgCSsqAFuoASVyJELhHofi">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-5HiNM5dVLesRw57dmUKn17" type="submitted">
          <date when="2015-10-05"/>
          <time when="12:46:44"/>
        </correspAction>
        <correspAction xml:id="i-P6XUi3x7xpGymjVhWJyEXw" type="referred">
          <date when="2015-10-13"/>
        </correspAction>
        <correspAction xml:id="i-FHAQnyePyfozKpPxAv3Jz7" type="assigned">
          <date when="2016-09-06"/>
          <time when="16:57:54"/>
        </correspAction>
        <correspContext corresp="i-FHAQnyePyfozKpPxAv3Jz7">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-JGyr7bidRS7uTHsiqkm2su" type="behandlas_i"/>
        <correspContext corresp="i-JGyr7bidRS7uTHsiqkm2su">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1166 av Marta Obminska (M) Likabehandling
          av fristående skolor och förskolor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BpMqawg8pcVbnzEgUAjdUJ">
            Förslag till riksdagsbeslut
          </head>
          <list style="ol">
            <item xml:id="i-8PFpWoMqxtwGvV33egRRDh">
              Riksdagen ställer sig bakom det som anförs i motionen om lika
              villkor för fristående skolor, förskolor och annan pedagogisk
              verksamhet och att barn och elever ska få del av samma resurser
              oberoende av vilken förskola, skola eller annan pedagogisk verksamhet
              som de väljer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-87sxa7oV1hsQgHYJPSrfqC" type="h1">
            Motivering
          </head>
          <p xml:id="i-Xh8pF8ykSb7izvTtk1dSYd">
            Det fria skolvalet och friskolesystemet är viktigt. Alla familjer
            ska ha rätt att göra aktiva och informerade val av förskola och
            skola. Det ska finnas lättillgänglig och relevant information
            om alla förskolor och skolor, så att det blir lättare för föräldrar
            och elever att välja. Det fria skolvalet möjliggör för varje elev
            och familj att hitta den förskola eller skola och undervisningsform
            som passar henne eller honom bäst. Valfriheten ska gå hand i hand
            med hög kvalitet för att ge alla elever likvärdiga möjligheter.
            Skollagen och läroplanerna utgör miniminivån vad gäller kvalitet
            för både kommunala och fristående förskolor och skolor.
          </p>
          <p xml:id="i-3fFP93dvfsmxsPnb8Ei93z">
            År 2010 införde alliansregeringen nya bestämmelser i skollagen
            (2010:800) som innebär att fristående skolor, förskolor och annan
            pedagogisk verksamhet har rätt till lika mycket bidrag som kommunala
            skolor och förskolor enligt kommunens budget (likabehandling).
            Kommunens ersättning till fristående förskolor och skolor samt
            annan pedagogisk verksamhet utgörs främst av ett grundbelopp och
            ett tilläggsbelopp för barn som har ett omfattande behov av särskilt
            stöd. De fristående skolorna ersätts med ett schablonbelopp på
            3 procent av grundbeloppet som ska motsvara kostnaden för administration
            och en schabloniserad ersättning för mervärdesskatt som är fastställd
            till 6 procent av den totala skolpengen. När det gäller ersättningen
            för lokalkostnader så är huvudprincipen att den ska motsvara kommunens
            genomsnittliga lokalkostnad per barn eller elev i motsvarande
            verksamhet.
          </p>
          <p xml:id="i-R83yDcHaLKyZR6hUsejkkp">
            Enligt skolförordningen (2011:185) ska en kommun som lämnar bidrag
            för en elev i en fristående skola eller för ett barn i en fristående
            förskola eller i annan pedagogisk verksamhet med fristående huvudman
            kunna redovisa hur bidraget har beräknats för den enskilda huvudmannen
            (transparens). Transparensen är alltför ofta bristfällig. Det
            är ofta svårt att förstå hur kommunerna har räknat fram skolpengen.
            Kommunerna beräknar, fördelar och redovisar dessutom på väldigt
            olika sätt, vilket gör att det är svårt att få en överblick.
          </p>
          <p xml:id="i-QA7UGPCK93rgihLvq2YYQJ">
            Likabehandlingen av fristående förskolor och skolor i förhållande
            till kommunala fungerar inte heller fullt ut i praktiken. Alltför
            ofta gör kommunerna felaktiga beräkningar av skolpengen. Detta
            innebär att barn och elever i fristående verksamheter får mindre
            resurser än vad de hade fått om de hade valt en kommunal verksamhet.
          </p>
          <p xml:id="i-SxHfNPW5qHNrcNNz7iRP4J">
            Ett annat exempel som strider mot likabehandlingsprincipen är
            när den kommunala verksamheten inte håller sig till budgeten.
            Det händer att kommuner överför underskott till kommande år eller
            skriver av underskott i kommunens egna skolor, utan att kompensera
            de fristående huvudmännen med motsvarande resurser.
          </p>
          <p xml:id="i-B6dBH4NxASPd5ggGzRxwVN">
            Det sannolikt allvarligaste exemplet är när barn och elever med
            funktionsnedsättning som behöver särskilt stöd drabbas. Fristående
            förskolor och skolor ska även vara öppna för barn och elever i
            behov av särskilt stöd. Trots mängder av överklaganden har många
            kommuner bestämt sig för att inte tilldela tilläggsbelopp för
            de barn och elever som har störst behov i själva utbildningssituationen.
            Flera fristående förskolor och skolor har slutat att söka tilläggsbelopp
            för särskilt stöd eftersom det ses som lönlöst. Särskilt små verksamheter
            har svårt att omfördela resurserna i grundbeloppet. Rätten till
            utbildning på lika villkor och rätten att välja skola fungerar
            inte i tillräcklig omfattning för barn och elever med behov av
            särskilt stöd.
          </p>
          <p xml:id="i-PguBx3dSCYKbgwnY7it9BZ">
            Många fristående förskolor och skolor litar på att kommunen har
            gett dem en korrekt ersättning, när den egentligen kan vara för
            låg. I de fall då de misstänker att ersättningen är för låg så
            är det inte rimligt att det ska krävas att de enskilda skolorna
            i denna omfattning ska behöva anlita revisionsbyråer för att granska
            kommunernas resursfördelning eller driva frågan om bristande likabehandling
            i domstol. Det är både kostnadskrävande och medför ökad arbetsbelastning.
          </p>
          <p xml:id="i-JUtTUogoTfYey8CVAZoUZk">
            Med anledning av ovanstående föreslår jag att regeringen arbetar
            med åtgärder för att förbättra förutsättningarna för fristående
            förskolor och skolor samt annan pedagogisk verksamhet att bedriva
            verksamhet på lika villkor och för att barn och elever ska få
            del av samma resurser oberoende av vilken förskola eller skola
            som de väljer.
          </p>
        </div>
        <div type="motSignatures">
          <list>
            <item xml:id="i-3ek4pLz5qgP5i3jhgQfEBj" who="i-9YKB8rsGppqRutMkVzzGbk">
              Marta Obminska (M)
            </item>
          </list>
        </div>
      </div>
    </body>
  </text>
</TEI>
