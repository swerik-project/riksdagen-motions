<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0404/mot_199900_MJ_0404-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ404 pnr: v911
          </p>
          <p>
            Motion till riksdagen
          </p>
          <p>
            1999/2000:MJ404 av Willy Söderdahl m.fl. (v)
          </p>
          <p>
            Ersättning till fiskare som får upp krigsmateriel
          </p>
          <p>
            Havet och de stora sjöarna har dessvärre under långa tider använts
            som en plats där man kan dumpa sådant som upplevts alltför farligt
            att ha kvar på land. Enligt rapporter från Försvarsmakten och
            Helsingforskommissionen är den uppskattade mängden kemiska stridsmedel
            (C-stridsmedel) som har dumpats på följande ställen enligt följande:
            I Östersjön på tre platser:
          </p>
          <p>
            e Isödra utloppet till Lilla Bält (ca 5 000 ton) « Öster om Bornholm
            (ca 33 000 ton) e« Sydost om Gotland (ca 2 000 ton) I Skagerrak
            på två platser: e« Söder om Arendal i den s.k. Norskrenna (130
            000-150 000 ton) e Utanför fyren Måseskär (ca 20 000 ton)
          </p>
          <p>
            I Skagerrak skedde dumpningen genom att ett antal fartyg lastade
            med stridsgas sänktes med lasten kvar i fartygen. I Östersjön
            däremot sänktes bomber och granater på olika anvisade platser
            i havet. Till detta kommer alla de minor som lades ut under kriget
            och som inte detonerat. Beträffande dumpade mängder krigsmateriel
            i svenska insjöar uppges att totalt 4 000 ton oanvänd ammunition
            har lokaliserats. Mellan 1940 och 1968 dumpades ammunition i 71
            sjöar, bl.a. Vänern, Vättern och Mälaren. Dumpning skedde också
            i flera vattendrag, bl.a. Dalälven. Naturvårdsverket och Försvarsmakten
            har granskat de undersökningar av miljöriskerna som tidigare gjorts
            av Försvarsmakten. Värst utsatt är den ammunition som dumpats
            på västkusten och i Östersjön eftersom vattnet där är salt. Det
            påskyndar korrosionen. Forskarna anser att det behövs mer information
            om dumpningarna och fortsatta undersökningar av miljöriskerna.
            Ammunitionen innehåller bl.a. koppar och bly samt explosiva ämnen
            såsom trotyl. De kommer förr eller senare att börja läcka ut.
            Naturvårdsverket och Försvarsmakten bör även fortsättningsvis
            ha ansvar över utvecklingen och i god tid anmäla till regeringen
            om åtgärder måste vidtas. Detta bör ges regeringen till känna.
            Riskerna för de svenska fiskare som får gammalt krigsmateriel
            i sina nät och trålar är inte så stora, men skall för den skull
            inte negligeras. Skulle det
          </p>
          <pb facs="riksdagen-motions-pdf/data/199900/mot_199900_MJ_0404/mot_199900_MJ_0404-0002.pdf"/>
          <p>
            hända att de får någon form av krigsmateriel med sig i sina redskap
            och de Mot. 1999/2000 tar upp det löper de alltså en stor risk
            att skada sig själva. Dessutom måste de MJ404 kassera eller sanera
            sina fångstredskap. Det blir i så fall ett ekonomiskt avbräck.
            I de hittills kända fallen har det rört sig om 20 000-25 000 kr
            per tillfälle. Det är inte så stora summor för staten, men för
            den enskilde fiskaren är det en betydande summa. Om den ofrivilligt
            fångade minan eller torpeden släpps tillbaka i vattnet igen utgör
            den en miljöfara och kanske blir det en annan fiskare som får
            upp den och skadas. I Danmark har man utarbetat noggranna regler
            för hur fiskare skall handha denna typ av ofrivilliga fångster.
            Det som är bra med det danska systemet är att fiskaren hålls skadeslös.
            De får ersättning för förlorad fångst och förlorade redskap. En
            fiskare som upptäcker gammalt krigsmateriel i sina redskap skall
            inte ta upp det i båten utan kapa repen, märka ut platsen och
            meddela marinen eller civilförsvaret. De tar sedan hand om desarmeringen
            och fiskaren får ersättning för sina utgifter. Denna lag har inneburit
            att de danska fiskarna hålls skadeslösa och risken för personskador
            och miljöskador minskar betydligt då krigsmateriel hamnar i redskapen.
            Sjöfartsverket genomförde 1992 på regeringens uppdrag en kartläggning
            av förekomsten av dumpade kemiska stridsmedel på den svenska delen
            av kontinentalsockeln. Utredningen konstaterade bland annat i
            denna fråga: De drabbade fiskefartygen belastas varken i Danmark
            eller Sverige med de direkta kostnaderna för en sanering. Fiskarna
            drabbas däremot av kostnader för stillaliggande och uteblivet
            fiske. I Danmark får fiskarna ersättning av staten medan så inte
            är fallet i Sverige. Med tanke på att de som är verksamma inom
            fisket direkt drabbas av följderna av åtgärder, över vilka de
            inte har kontroll, när de utövar en samhällsnyttig verksamhet,
            framstår detta
          </p>
          <p>
            som mindre rättvist. Någon möjlighet att försäkra sig mot ett
            sådant avbrott lär inte finnas.
          </p>
          <p>
            Eftersom fiskare från olika nationer fiskar på varandras vatten
            vore det önskvärt att de länder som delar på fiskekvoterna i Östersjön
            och Nordsjön hade likartade regler för uppfiskad krigsmateriel.
            Det danska handhavandet skulle kunna vara en modell för Sverige
            och övriga länder att enas kring.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att Naturvårdsverket och Försvarsmakten även fortsättningsvis
            bör ha ansvar för saneringen, 2. att riksdagen hos regeringen
            begär förslag till lag som ger de svenska fiskarna ersättning
            i likhet med de danska då krigsmateriel fångas i redskapen, 3.
            att riksdagen begär att regeringen i olika internationella forum
            arbetar för att dessa regler också skall gälla i andra länder
            som fiskar i Östersjön och Nordsjön.
          </p>
          <pb facs="riksdagen-motions-pdf/data/199900/mot_199900_MJ_0404/mot_199900_MJ_0404-0003.pdf"/>
          <p>
            Stockholm den 28 september 1999 Willy Söderdahl (v) Murad Artin
            (v) Maggi Mikaelsson (v)
          </p>
          <p>
            Stig Sandström (v)
          </p>
          <p>
            Mot. 1999/2000 MJ404 Berit Johannesson (v) Lars Ohly (v)
          </p>
          <p>
            Eva Zetterberg (v)
          </p>
        </div>
      </div>
    </body>
  </text>
</TEI>
