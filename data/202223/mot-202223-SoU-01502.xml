<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-01502">
  <teiHeader>
    <fileDesc>
      <titleStmt>
        <title>Öläge</title>
        <author corresp="i-38jBhirK3Q2WpsVMafAn24">av Hanna Westerén (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1502 av Hanna Westerén (S)</title>
          <idno type="rdwebb">HA021502</idno>
          <rs type="number">1502</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA021502/text</ref>
          <ref type="dokument_url_html">https://data.riksdagen.se/dokument/HA021502</ref>
          <ref type="dokumentstatus_url_xml">https://data.riksdagen.se/dokumentstatus/HA021502</ref>
          <ref type="pdf">https://data.riksdagen.se/fil/20D50871-4DC9-4C54-9FFA-763A9BE15B53</ref>
          <ref type="docx">https://data.riksdagen.se/fil/8235D2AD-F4D9-4D72-B7B4-3A8E2F430B95</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-38jBhirK3Q2WpsVMafAn24</idno>
            <name>Hanna Westerén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V5gYfrfrdkhxKuserbxz42" type="signed"/>
        <correspContext corresp="i-V5gYfrfrdkhxKuserbxz42">
          <note type="signatory" corresp="i-38jBhirK3Q2WpsVMafAn24"/>
        </correspContext>
        <correspAction type="submitted" xml:id="i-7CTCzwPufS8Kffh48XcZ1E">
          <date when="2022-11-23"/>
          <time when="09:26:59"/>
        </correspAction>
        <correspAction type="reviewed" xml:id="i-ArUsj4jncAXBorLm7fj9HJ">
          <date when="2022-11-23"/>
          <time when="11:26:22"/>
        </correspAction>
        <correspAction type="referred" xml:id="i-WqtarLJyNujFNbx9aR4d1u">
          <date when="2022-12-01"/>
        </correspAction>
        <correspAction type="assigned" xml:id="i-HvJhijn88m4567NUViz6cw">
          <date when="2023-09-19"/>
          <time when="14:30:42"/>
        </correspAction>
        <correspContext corresp="i-HvJhijn88m4567NUViz6cw">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-AVySPgmrJbQqxoE2y6EPBC"/>
        <correspContext corresp="i-AVySPgmrJbQqxoE2y6EPBC">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1502 av Hanna Westerén (S) Öläge</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-FbsC12g8mPJGKSQ3LJFNeh">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-VvtQHW1jTpzTqdmoTK8dph">
              Riksdagen ställer sig bakom det som anförs i motionen om att
              se över förutsättningarna för att Region Gotland med sitt öläge
              ska kunna ha en hållbar finansiering av välfärdens behov och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TebY2kCJGDXvHFQHHn3Awy">
            Motivering
          </head>
          <p xml:id="i-9Tib75m8eKcuTBH72FjLaf">
            Region Gotland har sedan många år att hantera både ett primärkommunalt
            ansvar och ett ansvar för landstingskommunal (numera regional)
            verksamhet. Ingen annan region i landet har en sådan situation.
          </p>
          <p xml:id="i-T7wFRAVJNAQnBzwA4Ya4Di">
            I dagsläget riskerar den kostnadsutveckling vi ser inom hälso-
            och sjukvården att ta över och tränga undan Gotlands primärkommunala
            uppdrag. På Gotland hade man höga förväntningar på att en regionförstoring
            skulle lindra utmaningarna för landets enda ö‑region utan landförbindelse
            och landets i särklass minsta landsting. Så blev inte fallet –
            och utmaningarna har Region Gotland således kvar.
          </p>
          <p xml:id="i-XnCxxHWiVoJQRVBcWQQPQu">
            Vi har i Sverige ett kommunalt skatteutjämningssystem för att
            utjämna de skillnader i skattekraft och kostnadsstruktur som finns
            mellan olika regioner. Det hjälper naturligt­vis även Gotland.
            De utmaningar som möter en ö utan landförbindelse är dock annor­lunda
            än för andra regioner och det gör att jämlikheten i vården äventyras.
          </p>
          <p xml:id="i-DAMkmRzeuGQSMpiofYHGE6">
            Att vara landets enda ö-region utan landförbindelse och samtidigt
            vara landets i särklass minsta sjukvårdshuvudman innebär särskilda
            utmaningar. Region Gotland tog redan 2005 fram en analys av merkostnaderna
            i Gotlands hälso- och sjukvård. Det var en omfattande analys som
            visade att 2003 var en uppskattad merkostnad för gotländsk hälso-
            och sjukvård 120 miljoner.
          </p>
          <p xml:id="i-YaxyBSTGZmHkgYL6ctumop">
            Sedan dess har mycket hänt med en kostnadsutveckling inom sjukvården
            som vi idag ser som en nationellt stor utmaning. Vi ser i dag
            en utveckling av hälso- och sjuk­vårdens kostnader som ger hela
            landet utmaningar. Gotland har däremot inte samma möjligheter
            som andra regioner att hitta gemensamma lösningar genom samverkan
            över regiongränserna.
          </p>
          <p xml:id="i-FmCNQuDu9XyaBmfn6hU7NQ">
            En region med runt 60 000 invånare skulle inte ha ett så avancerat
            akutsjukhus som Gotlands om det fanns landförbindelser till grannregionerna.
            Det ger regionen mer­kostnader på mellan 210 och 300 miljoner
            kronor bara för sjukvården och sjuk­transporterna. Ö-läget tarvar
            också – för att ytterligare exemplifiera – kapacitet i laboratorium
            som är högst nödvändig men likväl kostsam för en mindre huvudman.
          </p>
          <p xml:id="i-Y4XnYRAiq9BmWiQpnhY4hk">
            Gotland har ett unikt geografiskt läge där transporter till fastlandet
            och ett annat sjukhus inte alltid är möjliga. Förutom att det
            inte alltid går att skicka patienter till ett annat sjukhus på
            grund av väderleksförhållanden innebär detta också en högre kostnad
            för transporter. Patienter som är i behov av liggande transport,
            oavsett om det rör sig om akuta/icke akuta tillstånd, måste transporteras
            via luftburna transporter, vilka är mer kostsamma än en landburen
            ambulans. I dagsläget finns det ingen möjlighet att transportera
            liggande transporter med färjetrafiken. Det isolerade läget handlar
            således inte bara om avstånd utan också om avsaknad av infrastruktur
            som vägnät till närmsta större sjukhus som övriga Sverige har.
            Man kan bara föreställa sig situationen om den nuvarande coronapandemin
            hade drabbat Gotland hårdare (något många fruktade inför sommaren)
            och väldigt många personer hade behövt snabb transport till fastlandet.
          </p>
          <p xml:id="i-7vZRM3eGWZMNuGt3VgY7w5">
            Det unika geografiska läget innebär att hälso- och sjukvården
            på Gotland alltid måste ha beredskap för att klara akutsjukvården
            själv. Extra kapacitet behövs även i andra vårdkedjor, t.ex. förlossningsvård,
            och därtill kommer att Gotland alltid måste stå med kostsam överkapacitet
            på ett flertal områden, just för att säkra invånarnas rätt till
            trygghet och en jämlik vård. Om inte hälso- och sjukvården på
            Gotland skulle ha denna beredskap, skulle otryggheten för invånarna
            på Gotland vara alltför stor. Den akuta beredskapen ger Gotland
            avsevärt ökade kostnader som inte skulle ha varit fallet om det
            fanns ett angränsande landsting/region. Det unika geografiska
            läget innebär också svårigheter att effektivisera genom nära samarbeten
            med andra vårdgivare utanför den egna regionen. I Sverige ska
            sjukvården vara toppmodern, rättvis och högkvalitativ. Var du
            bor ska inte spela någon roll för chansen att bli frisk. Även
            gotlänningar ska känna trygghet i att god vård finns inom räckhåll.
          </p>
          <p xml:id="i-CzSPJG8MpVVSqEZwCz5oav">
            Det utsatta läget i fråga om att vara en ö-region poängteras
            tydligt i TFEU-artikel 174, vilken påtalar behovet av att ägna
            särskild uppmärksamhet åt negativa strukturella effekter av att
            vara en ö.
          </p>
        </div>
        <div type="motSignatures">
          <list>
            <item xml:id="i-VnYbmFi9bNB2iPYeRKSWpG" who="i-38jBhirK3Q2WpsVMafAn24">
              Hanna Westerén (S)
            </item>
          </list>
        </div>
      </div>
    </body>
  </text>
</TEI>
