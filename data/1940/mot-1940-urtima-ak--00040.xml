<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940-urtima-ak--00040">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_ak__40/mot_1940_urtima_ak__40-001.pdf"/>
      <fw xml:id="i-Ds6asX5ZVFgP9UY1aoLspQ">
        Motioner 1 Andra kammaren, Nr 40. 15
      </fw>
      <div xml:id="i-FcCnWkG37Z7UNrwiKbGKcH" type="motHeader">
        <div xml:id="i-TFzmE59KubCESjvm9WjaU9" type="motTitle"/>
        <div xml:id="i-WQ9NPASSrAPhJnHDBk4q7v" type="motSubmissionInfo"/>
      </div>
      <div xml:id="i-N3PJMoX5A5q2C1wtmEcuZa" type="motBody">
        <div xml:id="i-N3Fx4iPxWLncXuFGTSafiE">
          <p xml:id="i-TFY9fj98TZ4UpowET1vfzJ">
            Nr 40.
          </p>
          <p xml:id="i-7FpSXC9eb3gLFVSAMaiLfu">
            Av herrar Wallentheim och Nilsson i Kristinehamn, 2 anledning
            av Kungl. Maj:ts proposition, nr 3, med förslag till förordning
            om allmän omsättnings- skatt.
          </p>
          <p xml:id="i-4mKiT2mKjbUGzcrBSBbSCR">
            I Kungl. Maj:ts propostion nr 3 med förslag till förordning om
            allmän om- sättningsskatt föreslås bland annat i de vid förslaget
            fogade anvisningarna, att till varor, vid vilkas försäljning omsättningsskatt
            skall utgå, skola räknas även tidningar och tidskrifter samt trycksaker
            och dylikt. Den sålunda före- slagna skatten jämväl å böcker kommer
            att i sina konsekvenser hårt drabba det fria och frivilliga folkbildningsarbetet
            i vårt land, i första hand folkbiblio- teksrörelsen. I årets statsverksproposition
            framhöll chefen för ecklesiastikdepartementet bland annat, att
            det vore av vikt, att folkbiblioteksväsendet — som ännu icke helt
            hade återhämtat sig från den senaste ekonomiska krisen — icke
            genom alltför ingripande besparingsåtgärder från statens sida
            försattes i ett än ogynn- sammare läge, särskilt som erfarenheterna
            från nämnda kris tydligt utvisade, att en stark ökning av besöks-
            och lånefrekvensen, speciellt vad beträffar fack- och studielitteratur,
            kunde vara att emotse vid en försämring av det allmänna ekonomiska
            läget. Sedan dessa uttalande gjordes, ha bibliotektens ekonomiska
            läge ytterligare försämrats genom stegrade lokalkostnader och
            ökade personal- utgifter samt höjda bokpriser, genom reducerade
            statsanslag och i enstaka fall även genom minskade kommunala bidrag,
            medan samtidigt den väntade ökningen av besöks- och lånefrekvensen
            tagit en omfattning, som vida över- stiger vad man även på initierat
            håll torde ha väntat sig. En statistik över boklånen vid de svenska
            stadsbiblioteken under tredje kvartalet 1940, som upprättats inom
            Skolöverstyrelsen, utvisar en stegring av boklånens antal med
            i det närmaste 25 procent i förhållande till motsvarande siffror
            för år 1939. Härvid är samtidigt att märka, att 1939 års utlåningssiffror
            äro de högsta hittills i svensk bibliotekshistoria noterade. Detta
            i och för sig glädjande faktum, som sammanhänger med krisen och
            allmänhetens behov både av avkoppling och orientering under ett
            för alla påfrestande läge, betyder för biblioteken ökade personalkostnader
            och ökat slitage av böckerna med därav följande krav på ökade
            bokinköp. Den ytterligare stegring av bok- priserna som skulle
            bli en följd av den nu föreslagna omsättningsskatten skulle än
            kraftigare hämma bibliotekens förmåga att motsvara de anspråk,
            som all- mänheten ställer och vilkas tillgodoseende i närvarande
            situation måste anses vara ett riksintresse. Även för de vetenskapliga
            biblioteken betyder den före- slagna skatten en kännbar begränsning
            av deras redan förut kraftigt minskade bokinköpsmöjligheter och
            därmed en hämsko för vårt lands forskningsarbete.
          </p>
          <pb facs="riksdagen-motions-pdf/data/1940/mot_1940_urtima_ak__40/mot_1940_urtima_ak__40-002.pdf"/>
          <fw xml:id="i-CUU1ZUr5hKiMjtgAPpVXUo">
            16 Motioner i Andra kammaren, Nr 40.
          </fw>
          <p xml:id="i-R2Vaj215ZH1g9qz9doeei8">
            Vad som här sagts om biblioteksverksamheten gäller i motsvarande
            grad om studiecirkelarbetet, som är beroende av tillgång till
            icke blott bibliotekens bokförråd utan även grundböcker och andra
            läroböcker, som måste anskaffas av de studieintresserade själva.
            Då det — inte minst i tider av arbetslöshet — måste betraktas
            som ett statsintresse att i största möjliga utsträckning hålla
            studiearbetet i gång, måste den föreslagna skatten även i detta
            fall inge allvarliga betänkligheter. Skäl torde tala för att liksom
            i England hela bokmarknaden undantoges från omsättningsskatt.
            Hänsyn till det statsfinansiella läget torde emellertid nödvändiggöra
            en begränsning till den kategori av böcker, som ovan berörts.
            Till ledning för bedömandet av sakens ekonomiska konsekvenser
            må nämnas, att det belopp, som de statliga och statsunderstödda
            biblioteken årligen an- vända för bokinköp och inbindning, torde
            uppgå till i runt tal tre miljoner kronor. Häri inkluderas också
            värdet av det studiematerial, som försäljes till studiecirklarna
            genom de statsunderstödda studieorganisationerna. Det må även
            framhållas, att något hinder från skattetekniska grunder inte
            torde möta gentemot den här föreslagna skattefriheten, då bokhandeln
            redan på grund av de speciella rabatter som gälla för biblioteksköp
            håller biblioteksförsäljningen isär från sin övriga omsättning.
            Under hänvisning till det ovan anförda få vi alltså föreslå,
          </p>
          <p xml:id="i-24n7feMyyxQJjB98C4Hz4o">
            att riksdagen måtte besluta, att allmän omsättningsskatt ej skall
            utgå vid försäljning av böcker till statliga eller statsunder-
            stödda bibliotek samt för bokbinderiarbete utfört för sådana biblioteks
            räkning liksom ej heller vid försäljning av studie- handledningar
            och material för studier genom förmedling av statsunderstödd bildningsorganisation.
            Stockholm den 2 november 1940.
          </p>
          <p xml:id="i-DTdA8QK9UaoY3zbJKGMK8w">
            Adolf Wallentheim. Gustaf Nilsson
          </p>
          <p xml:id="i-3j4b7gSNewWxrukNxfDaXY">
            i Kristinehamn.
          </p>
          <p xml:id="i-ZKy69gTefEGMDru2gMpA7">
            Stockholm 1940. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
