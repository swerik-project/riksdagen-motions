<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0208/mot_200304_MJ_0208-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ208 pnr: c307
          </p>
          <p>
            Motion till riksdagen 2003/04:MJ208
          </p>
          <p>
            av Jörgen Johansson (c)
          </p>
          <p>
            Bly i hagel och kulammunition
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att förändra beslutet om ett totalförbud för användandet
            av bly i hagel och kulammunition i syfte att tillåta bly i ammunition
            vid markansluten jakt och jaktskytte.
          </p>
          <p>
            Motivering
          </p>
          <p>
            Ambitionen att åstadkomma en natur fri från gifter är lovvärd.
            De beslut som fattas i detta syfte skall vara verkningsfulla och
            ha förståelse från en bred folkopinion. Den förankringen och förståelsen
            finns för beslutet om slopande av blyhagel i samband med jakt
            över grunda vatten och våtmarker. Bakgrunden till beslutet var
            att fåglar som söker sin föda i dessa vatten påverkats av bly
            i födan. Resultatet var beteendestörningar hos fåglarna. Det politiska
            beslut som antogs innebar ett totalförbud för blyanvändning i
            hagel och kulammunition. Utvidgningen av beslutet, från att gälla
            endast våtmarker till att gälla hela jaktsektorn, var en effekt
            av en överambitiös vilja att skapa en bättre miljö. Beslutet saknade
            erforderligt underlag och efterlevnaden av ett beslut som saknar
            vederhäftighet kan ifrågasättas. Att dessutom se den ringa spridningen
            av fast metall i form av bly som ett framträdande miljöhot framstår
            knappast som trovärdigt. I stället kan ambitionen i förbudet ses
            som ett sätt att skapa en symbolfråga, vilket knappast ger tilltro
            till ett aktivt och målinriktat miljöarbete. Ett miljöarbete som
            skall ge en långsiktigt hållbar utveckling kräver beslut som fattas
            på saklig grund. Dagens experter framhåller att bly i metallform
            inte lakas ut i naturen utom i mycket speciella förhållanden.
            Dessa förhållanden saknas i den svenska jaktterrängen. Beslutet
            om blyförbud i våtmarker utgör dock, av andra orsaker, ett riktigt
            beslut och bör därför bestå. Bly utgör en mycket lämplig metall
            att använda i hagel och kulor av orsaker som främst finns att
            söka i en human jakt. Anslagsenergi, överlägsen
          </p>
          <pb facs="riksdagen-motions-pdf/data/200304/mot_200304_MJ_0208/mot_200304_MJ_0208-0002.pdf"/>
          <p>
            2003/04:MJ208
          </p>
          <p>
            ballistisk förmåga och minskade risker i samband med jakten är
            några av dessa faktorer. Utifrån miljöaspekten torde alla övriga
            alternativa metaller också påverka naturen i någon riktning. Blyet
            framstår i en sammanvägning av helheten som den mest överlägsna
            metallen att använda i jaktammunition. Gällande beslut om ett
            totalförbud av användandet av bly i hagel och kulammunition bör
            därför omprövas i syfte att finna ett, utifrån jaktlig och miljömässig
            synvinkel, bättre anpassat beslut, detta bör ges regeringen till
            känna.
          </p>
          <p>
            Stockholm den 22 september 2003
          </p>
          <p>
            Jörgen Johansson (c)
          </p>
        </div>
      </div>
    </body>
  </text>
</TEI>
