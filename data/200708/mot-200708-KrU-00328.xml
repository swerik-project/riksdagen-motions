<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00328">
  <teiHeader>
    <fileDesc>
      <titleStmt>
        <title>Statens kulturråd</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens kulturråd</title>
          <idno type="rdwebb">GV02Kr328</idno>
          <rs type="number">Kr328</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr328/text</ref>
          <ref type="dokument_url_html">http://data.riksdagen.se/dokument/GV02Kr328</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr328</ref>
          <ref type="doc">http://data.riksdagen.se/fil/84495C09-083D-45D5-950F-939594A67BA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Runs997WgZes2PviujNhgg" type="signed"/>
        <correspContext corresp="i-Runs997WgZes2PviujNhgg">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-Q7t6NNUJpZ4oBVzQxHjzxZ" type="referral">
          <date when="2007-10-16"/>
        </correspAction>
        <correspAction xml:id="i-PW77GdT9VKPDDwHJ1R2sLD" type="dismissal">
          <date when="2007-10-16"/>
        </correspAction>
        <correspAction xml:id="i-9MVc3ukQZJvBMj5rSdsxxg" type="numbering">
          <date when="2007-10-08"/>
        </correspAction>
        <correspAction xml:id="i-PsiJHjYGJjMzW4TyYHLGb8" type="submission">
          <date when="2007-10-05"/>
        </correspAction>
        <correspAction xml:id="i-JKjjDVtdyuo5VtSDhMJQ5w" type="transfer">
          <date when="2007-10-04"/>
        </correspAction>
        <correspAction xml:id="i-VrohkzDo46DSosLonKxQPG" type="assigned"/>
        <correspContext corresp="i-VrohkzDo46DSosLonKxQPG">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-E3HPS6Bthy3XkYQkV5JvDc" type="motBody">
        <div xml:id="i-2VmH9PZefbrgDQ4PvidWUE" type="motProposal" subtype="förslag">
          <head xml:id="i-DjVrgqT76zw19xBH8Yfm5B">
            Förslag till riksdagsbeslut
          </head>
          <list xml:id="i-K5mNebYRCocqNiGTpDvbkS" style="ol">
            <item xml:id="i-9FMFyPszFM31KPZpNUGFPM">
              Riksdagen tillkännager för regeringen som sin mening vad som
              anförs i motionen om behovet av ändring i 8 § förordningen (1996:1608)
              om statsbidrag till folkbibliotek.
            </item>
            <item xml:id="i-EH531j93PNBmUnD4UVHUqk">
              Riksdagen tillkännager för regeringen som sin mening vad som
              anförs i motionen om behovet av ändring i 2 § förordningen (1996:1598)
              om statsbidrag till regional kulturverksamhet.
            </item>
          </list>
        </div>
        <div xml:id="i-GSf9Pz8eCvuA5y6E3EwpAr" type="motContent">
          <head xml:id="i-DefBMP8jSWbX48GSPCeTvp" type="h1">
            Motivering
          </head>
          <p xml:id="i-55T4obGN7eE7Q7AcGTPaXD">
            Statens kulturråd har som övergripande uppdrag att förverkliga
            de nationella kulturpolitiska mål som regering och riksdag beslutar
            om, däribland att fördela statligt stöd inom kulturområdet. Principerna
            för fördelningen av statliga kulturbidrag regleras dock i sin
            tur utförligt av ett antal bidragsförordningar. Bland dessa förekommer
            bland annat förordningen (1996:1608) om statsbidrag till folkbibliotek
            och förordningen (1996:1598) om statsbidrag till regional kulturverksamhet,
            som båda är i behov av korrigering.
          </p>
          <p xml:id="i-VSuxzL6YSeoHcGuib9TBMw">
            I 8 § förordningen (1996:1608) om statsbidrag till folkbibliotek
            stipuleras att en förutsättning för att erhålla statligt stöd
            är att kommunen för det år bidraget betalas ut avsatt egna medel
            till inköp av medier till folk- och skolbibliotek för ett belopp
            som uppgår till minst summan av föregående års medieanslag och
            att den del av anslaget som avser medier för barn och ungdomar
            inte minskar. Att kommunen själv betalar ut ett medieanslag är
            fullt rimligt för att erhålla bidrag, liksom att ett belopp avsätts
            för ändamål som riktar sig till barn och ungdomar (i syfte att
            stimulera läsande bland unga människor). Statliga kulturbidrag
            bör inte användas för att finansiera kommunal verksamhet. Däremot
            är det märkligt att det kommunala anslaget kategoriskt inte får
            understiga summan av föregående års medieanslag. Även om ett statligt
            kulturbidrag som sagt inte får betraktas som en förevändning att
            sänka kommunens kostnader för medieanslag, är det inte rimligt
            att kommuner som av olika skäl väljer att göra engångssatsningar
            på bokinköp drabbas. En kommun kanske vill öppna en ny biblioteksfilial
            och måste därmed bygga upp ett nytt grundbestånd. Konsekvensen
            av detta kan alltså bli att biblioteken drabbas av ett sänkt statligt
            stöd året efter. Detta stimulerar inte till ett ökat satsande
            på biblioteksverksamhet från kommunernas sida. Därför bör förordningen
            skrivas om så att hänsyn tas till eventuella engångssatsningar.
          </p>
          <p xml:id="i-MAEVZCNLVrEJMMy5Zbjp9M">
            Även förordningen (1996:1598) om statsbidrag till regional kulturverksamhet
            är i behov av förändring. Där anges i 2 §: Statsbidrag lämnas
            endast till regionala och lokala institutioner som också får bidrag
            från ett landsting, en kommun eller någon annan huvudman. Förordningen
            signalerar en märklig inställning till kulturverksamhet. Om en
            nytillträdd majoritet t.ex. drar in bidragen till en kulturverksamhet
            som också emottar statsbidrag, försvinner även det senare. Att
            en ny majoritet gör en annan bedömning än den tidigare kommunledningen
            och Statens kulturråd förändrar inte premisserna för varför Kulturrådet
            i första början beviljade bidraget. Verksamheten kan fortfarande
            vara av sådan karaktär att den bör erhålla statligt stöd. Skall
            då en tillfällig majoritet fullständigt underminera det ekonomiska
            stödet till samma verksamhet? Förordningen bör ändras så att Statens
            kulturråd kan bevilja bidrag oavkortat till landsting, kommuner
            eller andra huvudmän.
          </p>
        </div>
        <div xml:id="i-KUJTz6wp3GJqQpgJC3jQgg" type="motSignatures">
          <list xml:id="i-9wkpQ5nKJ1cCvXS1FZSN74">
            <item xml:id="i-TxvAjjkHiR7PB5mYiQFVeQ" who="i-XHzgSBhvzhMtyTsYMbxgy4">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
