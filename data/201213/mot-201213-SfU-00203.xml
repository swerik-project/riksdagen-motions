<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00203">
  <teiHeader>
    <fileDesc>
      <titleStmt>
        <title>Krav på styrkt identitet som hinder mot familjeåterförening</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krav på styrkt identitet som hinder mot familjeåterförening</title>
          <idno type="rdwebb">H002Sf203</idno>
          <rs type="number">Sf203</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf203/text</ref>
          <ref type="dokument_url_html">http://data.riksdagen.se/dokument/H002Sf203</ref>
          <ref type="dokumentstatus_url_xml">http://data.riksdagen.se/dokumentstatus/H002Sf203</ref>
          <ref type="doc">http://data.riksdagen.se/fil/76FDE095-1FCB-4462-8E32-3DAC5708B267</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rBip24oFm27iDGGeFXB5M" type="signed"/>
        <correspContext corresp="i-6rBip24oFm27iDGGeFXB5M">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-ACyrjSBSFqAwbJqAgDgJxk" type="numbering">
          <date when="2012-09-28"/>
        </correspAction>
        <correspAction xml:id="i-DR99ZgbfEY8iKxdWJpkxRU" type="submission">
          <date when="2012-09-20"/>
        </correspAction>
        <correspAction xml:id="i-UGmVgTcF18FXJeXfnVFbtU" type="transfer">
          <date when="2012-09-20"/>
        </correspAction>
        <correspAction xml:id="i-S1rdCp3vfy4nkDwgsDaeRo" type="assigned"/>
        <correspContext corresp="i-S1rdCp3vfy4nkDwgsDaeRo">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8pojcfBxnGKjWdFZgzNZgz" type="motHeader"/>
      <div xml:id="i-9y4eAuWwuVxTn8V17FdzS7" type="motBody">
        <div xml:id="i-8iHFNUAbJvBUDhx3NnwNjS" type="motProposal" subtype="förslag">
          <head xml:id="i-Nkf1T7WHn9p9MMCitYYnue">
            1 Förslag till riksdagsbeslut
          </head>
          <list xml:id="i-KD4j6gyGKgYjHv5zpCd3og" style="ol">
            <item xml:id="i-38k7X3mqyyfzigk9UDPxVF">
              Riksdagen tillkännager för regeringen som sin mening vad som
              anförs i motionen om förändring i förordningen (1984:936) om bidrag
              till flyktingar för kostnader för anhörigas resor till Sverige.
            </item>
            <item xml:id="i-5n2wReSfUufWgVKoXDPCLo">
              Riksdagen begär att regeringen återkommer med förslag till förändringar
              i utlänningslagen i enlighet med vad som anförs i motionen.
            </item>
            <item xml:id="i-e6HpT14CKFZDTTaEf3SgE">
              Riksdagen begär att regeringen genomför förändringar av utlänningsförordningen
              2 kap. 12 § och 13 § andra stycket i enlighet med vad som anförs
              i motionen.
            </item>
            <item xml:id="i-68Q4Qmg7reqUDdk4FsJGKi">
              Riksdagen tillkännager för regeringen som sin mening vad som
              anförs i motionen om att införa en bestämmelse om fri bevisprövning
              i utlänningslagen.
            </item>
            <item xml:id="i-9zrNAGMQkSUuxWyDQdhvqo">
              Riksdagen tillkännager för regeringen som sin mening vad som
              anförs i motionen om en översyn av lagen om god man för ensamkommande
              barn. 1
            </item>
          </list>
          <p xml:id="i-94X3zwCaAMk6bm6F9iAmqE">
            1 Yrkande 5 hänvisat till CU.
          </p>
        </div>
        <div xml:id="i-7bKMpBNvysUHQ9A48F2MjL" type="motContent">
          <head xml:id="i-4XfxKk34qDP7QbVe5MkQcX" type="h1">
            2 Bakgrund
          </head>
          <p xml:id="i-9DQEiauWNmzr95F56ukcKf">
            Migrationsöverdomstolen förändrade tillämpningen av utlänningslagen
            genom att i flera domar som meddelades 2009 fastslå att kravet
            på att utlänningar ska ha pass vid inresa och vistelse i Sverige
            ska vara absolut om inte uttryckligt undantag angivits i lagen.
            I en dom den 17 mars 2011 slog domstolen också fast att barn som
            ansöker om att återförenas med sina föräldrar måste styrka att
            föräldern eller föräldrarna är barnets vårdnadshavare genom skriftliga
            handlingar. I en dom som domstolen meddelade den 12 maj 2011 avslutade
            man med följande konklusion:
          </p>
          <p xml:id="i-MU8Gzj5wUsemThJMssyTa8">
            Migrationsöverdomstolen är medveten om de problem att styrka
            sin identitet som finns för sökande bl.a. från Somalia. Det är
            emellertid inte möjligt för rättstillämparen att generellt eller
            för en viss grupp av sökande medge undantag från kraven på klarlagd
            identitet och pass. Sådana undantag åligger det lagstiftaren/regeringen
            att föranstalta om. Det är även en sak för lagstiftaren/regeringen
            att, om det anses att reglerna för utfärdande av främlingspass
            inte står i överensstämmelse med lagstiftarens intentioner, förändra
            dessa.
          </p>
          <head xml:id="i-V1AVnqb5JVgghk2dWXCtF" type="h1">
            3 Den migrationspolitiska överenskommelsen mellan regeringen
            och Miljöpartiet
          </head>
          <p xml:id="i-BbizGgxbHX3p98EgLrHZnM">
            Med anledning av de praxisavgöranden som refererats som bakgrund
            i denna motion kom regeringen och Miljöpartiet överens om följande:
          </p>
          <p xml:id="i-h5SJPbHVw9Fw71mr8PEBp">
            Praxisavgöranden i anhöriginvandringsärenden har fått stora konsekvenser
            för vissa grupper. Med utgångspunkt i principen om barnets bästa
            och rätten till familjeåterförening ska en lösning hittas på problematiken
            med kravet på pass och styrkt identitet i familjeåterföreningsfall.
          </p>
          <p xml:id="i-6AqJaris1Z2mVxzZJLSC6U">
            Under de första dryga tio månaderna efter överenskommelsens träffande
            redovisade parterna inga som helst initiativ eller framsteg i
            frågan, som hamnade i ett delvis förändrat läge efter en dom i
            januari 2012.
          </p>
          <head xml:id="i-ErBfDbC9sDMccSTW7dLg3a" type="h1">
            4 Migrationsöverdomstolens dom den 18 januari 2012
          </head>
          <p xml:id="i-6BAorUKcwiBybp3NbrDjP5">
            Migrationsöverdomstolen gjorde i en dom den 18 januari 2012 en
            sådan praxisändring som man tio månader tidigare förklarat vara
            omöjlig att göra för rättstillämparen. I denna dom godtar domstolen
            att dna-bevisning utgör en tung faktor vid fastställande av föräldraskap.
            När föräldraskapet är fastställt kan avgörande vikt fästas vid
            förälderns eller föräldrarnas uppgifter om barnets identitet om
            uppgifterna framstår som tillförlitliga.
          </p>
          <p xml:id="i-DEMecQnmcCTJWPBN4MGU52">
            Denna dom löser en del av problematiken kring frågan om kravet
            på styrkt identitet som förutsättning för rätt till familjeåterförening,
            men är begränsad till de fall där familjemedlemmarna är förenade
            genom blodsband och dna-analys därför kan användas som bevismedel.
          </p>
          <head xml:id="i-Y4s8mbUQ6DJK5myDkZH6ej" type="h1">
            5 Kvarstående problem
          </head>
          <p xml:id="i-PMCFxtE151brCiVJcM6udk">
            Domen ger ingen möjlighet till familjeåterförening för barn som
            bara har en förälder, adopterade barn, maka, make etc. Barn som
            hunnit fylla 18 år nekas också rätt till familjeåterförening.
            Det är oklart hur den praktiska hanteringen av dna-analysen ska
            gå till.
          </p>
          <p xml:id="i-6zPdGg6UVKNCp7Npu6owCo">
            Det har också visat sig att migrationsdomstolarna gör olika tolkningar
            av domen. Vid Migrationsdomstolen i Stockholm anser ca två tredjedelar
            av domarna att domstolen inte kan besluta om dna-utredning eftersom
            det inte är klarlagt vem som är barnets förälder och därmed på
            barnets vägnar kan medge att dna-utredning genomförs. Vid Migrationsdomstolen
            i Malmö däremot återförvisar majoriteten av domarna ärendena till
            Migrationsverket för dna-utredning. Det är också fortsatt stora
            problem med att barn som från hemlandet ansöker om familjeåterförening
            med sina föräldrar i Sverige får sin talan avvisad på grund av
            att omyndiga inte anses behöriga att ansöka om återförening. Migrationsminister
            Billström framförde i en interpellationsdebatt med Christina Höj
            Larsen (V) den 5 april 2012 att han inte delade interpellantens
            uppfattning att familjeåterföreningsprocessen präglas av godtycklighet
            och rättsosäkerhet. Mot bakgrund av den aktuella situationen är
            det svårt att förstå vad migrationsministern lägger in i dessa
            begrepp.
          </p>
          <p xml:id="i-BPgbq4dQZYLGdiPTurY6J8">
            Ett annat kvarstående problem är att många av de familjer som
            nu fått rätt att återförenas inte kommer att ha möjlighet att
            utnyttja denna rättighet. Många av de berörda familjerna kan inte
            själva bekosta resan för sina anhöriga. En del familjer får i
            dag hjälp av Migrationsverket, och andra kan ansöka om hjälp med
            att finansiera resan hos frivilligorganisationer. Men nu står
            vi inför en exceptionell situation. Under det närmaste året kommer
            ett stort antal anhöriga, som ofta väntat i åratal på att få återförenas
            med sina familjer, att få sina ansökningar beviljade. Då kan vi
            inte förlita oss på att frivilligorganisationernas resurser ska
            räcka till. Därför behöver Migrationsverket vara berett att hjälpa
            fler familjer att återförenas. Detta bör rymmas inom myndighetsanslaget
            för Migrationsverket.
          </p>
          <p xml:id="i-54o1pyhnYch6E7PeCU2ui2">
            Anhöriga till personer som beviljats skydd i Sverige som flyktingar
            kan beviljas bidrag för resa till Sverige enligt förordning (1984:936)
            om bidrag till flyktingar för kostnader för anhörigas resor till
            Sverige. Den som fått skydd som alternativt eller övrig skyddsbehövande
            enligt 4 kap. 2 § eller 2 a § omfattas inte av bestämmelsen. Det
            finns inga sakliga skäl för denna åtskillnad. EU:s förändrade
            skyddsgrundsdirektiv har upphävt de flesta skillnaderna i reglerna
            för konventionsflyktingar och alternativt skyddsbehövande. Regeringen
            bör genomföra en sådan förändring av den aktuella förordningen
            att alternativt och övriga skyddsbehövande likställs med konventionsflyktingar
            avseende rätt till bidrag för anhörigas resor till Sverige. Detta
            bör riksdagen ge regeringen som sin mening till känna.
          </p>
          <head xml:id="i-ZWxtNCWabdfg1fSpDrK4i" type="h1">
            6 Behovet av förändringar i utlänningslagen och utlänningsförordningen
          </head>
          <p xml:id="i-82gHYsCf3btefb97xfHUwd">
            Utlänningslagen innehåller inget explicit krav på styrkt identitet
            som förutsättning för rätt till familjeåterförening, men Migrationsöverdomstolen
            har med stöd av förarbetsuttalanden slagit fast att ett sådant
            krav i princip gäller. Huruvida detta krav står i överensstämmelse
            med artikel 8, rätten till familjeliv, i Europakonventionen om
            de mänskliga rättigheterna har Migrationsöverdomstolen inte övervägt.
            Migrationsdomstolens dom den 18 januari 2012 har inneburit att
            ett steg tagits för att lösa det oacceptabla rättsläget, men många
            svåra problem återstår att lösa. Detta kan inte ske genom ny rättspraxis
            utan faller tveklöst på lagstiftaren.
          </p>
          <p xml:id="i-QfqMynw5VpFCJnq1wkMS3n">
            Det är således nödvändigt att genomföra en ändring i utlänningslagen
            för att förändra rättsläget och i lagen stryka kravet på styrkt
            identitet som förutsättning för familjeåterförening. Detta bör
            riksdagen begära hos regeringen.
          </p>
          <p xml:id="i-TdELMKRR8FFXoQMQkYVfmR">
            Det kan också vara nödvändigt att se över bestämmelserna i 2
            kap. utlänningslagen om passkrav och undantag från passkravet.
            Regeringen bör även genomföra erforderliga förändringar i 2 kap.
            12 och 13 §§ utlänningsförordningen för att undanröja bristande
            passinnehav som hinder mot familjeåterförening. Detta bör riksdagen
            begära hos regeringen.
          </p>
          <p xml:id="i-Wjdgf1hCFdd2wbpwxYHAxq">
            Det är också nödvändigt att införa en regel i utlänningslagen
            som uttryckligen slår fast att fri bevisprövning gäller i utlänningsärenden.
            Regeringen bör återkomma till riksdagen med förslag om en sådan
            reglering. Detta bör riksdagen som sin mening ge regeringen till
            känna.
          </p>
          <p xml:id="i-27SgGuEUjxeVToTSMYhEVk">
            Regeringen bör ta initiativ till en översyn av lagen (2005:429)
            om god man för ensamkommande barn så att god man också kan förordnas
            för barn som på grund av att de inte själva får föra sin talan
            inte kan göra en ansökan om familjeåterförening med sina i Sverige
            bosatta föräldrar. Detta bör riksdagen ge regeringen till känna.
          </p>
        </div>
        <div xml:id="i-XjNFgJxbKZ3YjiwqZs1XWR" type="motSignatures">
          <list xml:id="i-Vv2bezr13Wa1LUugqYjJTG">
            <item xml:id="i-65TpUyMdoEbo7iJrWC1PcS">
              Christina Höj Larsen (V)
            </item>
            <item xml:id="i-XPBxYoipzADDJZHGqzP97N">
              Ulla Andersson (V)
            </item>
            <item xml:id="i-Le9GppKT3AqhRS8nffeMaU">
              Josefin Brink (V)
            </item>
            <item xml:id="i-PBzbAscgMN9Yhjh4xH7ecs">
              Rossana Dinamarca (V)
            </item>
            <item xml:id="i-F5EuV52mqCxWX2nn4tkndc">
              Wiwi-Anne Johansson (V)
            </item>
            <item xml:id="i-CTSDJ5fUgjErHxUd6j3Ff4">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
