<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__fk__97/mot_1922__fk__97-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 97. 1
          </p>
          <p>
            Nr 97.
          </p>
          <p>
            Av herr Lindhagen, om anhållan till regeringen att överväga frågan
            om avskaffande av den rena evangeliska läran m. m. samt införande
            i stället av kristendom i statens styrelse.
          </p>
          <p>
            Det är något uti historien, som aldrig kunnat undertryckas och
            alltid kommit igen trots alla katastrofer. Nämligen drömmen om
            andens herravälde över materien och det dagliga behovet i stort
            och smått av denna dröms förverkligande. I allt uppbyggande arbete
            uppenbarar sig denna vägledning såsom det oavisligaste både i
            gestaltningen av indi- videns eget liv och 1 ordnandet av individernas
            sammanslutningar i stater. Dessa författningar äro såsom Platon
            skriver i dialogen om staten icke uppkomna ur eken eller klippan
            utan av medborgarnas seder, vilka genom sin tyngd draga med sig
            och bestämma allt annat. Medborgarnas seder ha emellertid under
            årtusendenas lopp varit synnerligen vanskliga med benägenhet att
            på ett övervägande sätt bestämmas av deras eko- nomiska intressen.
            Knappast någon författning saknar dock varje spår av honnör för
            de ovägbara värdena. I vissa tider ha försök gjorts att göra dem
            till en dominerande faktor även i samlivet mellan människorna
            och i statsbildningen. " Såsom i annan framställning vid denna
            riksdag berättas, har exempelvis Zarathustra förordat rättsinnighet,
            Laotse den inre förmågan, Kong-futse personlighetens kultivering,
            Buddha välviljan, Mong-Dsi (Mencius) mildheten, Sokrates dygden
            och Kristus kärleken såsom sådana vägledningar. En period av största
            motsättning häremot har varit nutiden. Efter upplysningstidevarvets
            försök genom enskildas propaganda att giva anden sin tillbörliga
            plats såsom styresman över individens egen värld och sam- hällena,
            förstördes dessa avsikter av den förenkling av problemet, som
            då, liksom så ofta, tillgreps, när det gällde omsätta den stora
            saken i Bihang till riksdagens protokoll 1922. 3 saml. 36 häft.
            (Nr 97.) I
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-002.pdf"/>
          <p>
            2. Motioner i Första kammaren, Nr 97.
          </p>
          <p>
            praktisk politik. En lära tog hand om det hela och vänn en ofantlig
            anslutning, därför att den uppgav konsekvensen av pioniärernas
            arbeten, självövervinnelsen, och i stället lockade med individens
            tygellöshet så- som det trollmedel, som skulle göra det. Nu uppstod
            ett allmänt slags- mål, i vilket ande och materia fingo båda reda
            sig så gott de kunde. Under sådana förhållanden dukade helt naturligt
            anden under för materien tämligen fullständigt. Den ekonomiska
            liberalismen stormade fram och den reaktionära industrialismen
            blev dess första frukt. De grundlagar, som framgingo ur sådana
            seder, lånade självfallet också sitt skaplynne av de senare. Visserligen
            bibehölls officiellt nya testamentet såsom någon grundlag för
            ett anständigt åskådningssätt under högtidliga tillfällen. Detta
            är dock ett intresseväckande fenomen såsom utgörande ett bevis
            för samvetets outrotlighet även under de mest ogynnsamma yttre
            förhållanden. Men det kunde då icke leda till annat än formler
            och bekännelser med läpparna. I författningarna åter för det dagliga
            livet och dess övervakande blevo de andliga verkligheterna eller
            samvetets makt så gott som ut- utplånade. Det blev rena intresseförfattningar,
            tillyxade efter de in- tressen, som hade makten för dagen. Kärleken
            till nästan och söndags- kravet att taga vara på sin broder blevo
            här i själva verket föremål för den mest raffinerade drift. Den
            högre statskonsten blev att utfinna så många hinder som möjligt
            för människorna. Vi ha därför en avse- värd tid levt och leva
            fortfarande i »hindrarnas» förlovade tid. En sådan författning
            har även svenska folket fått för sina synders skull, och under
            en generation har man gått till kamp en var för att hålla sig
            framme själv och hindra andra. Endast i tryckfrihetsförordningen
            ha insmugit sig några glimtar av ett inre rättsmedvetande. Men
            den kommitté som för någon tid sedan framlade ett förslag till
            revision av denna författning rensade den fullständigt även från
            dessa små påminnelser om en bättre värld. Om således vårt samhälles
            grundlagar i stort lämna föga utrymme för tillämpad högre vägledning,
            är behovet i alla fall innerligt stort i medvetandena och söker
            sig därför utlopp i alla fall på olika sätt. Sålunda söka vi en
            tröst 1 vetenskapen eller låtom oss gärna genast säga naturvetenskapen,
            ty någon annan verklig vetenskap finnes väl knappast. Den hoppas
            man vara en verklig företrädare för den efter- längtade andliga
            kulturen. Den har nämligen gjort de stora uppfin- ningarna och
            kommer säkerligen att göra ännu flera. Den bör således kunna skapa
            oanade möjligheter för tillfredsställande av materiella be- hov
            i största utsträckning. Och kultur är ju enligt vad vår materia-
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-003.pdf"/>
          <p>
            Motioner i Första kammaren, Nr 97. 3
          </p>
          <p>
            listiska tids tänkare lärt oss, möjligheten för de flesta antal
            människor att tillfredsställa ett ökat antal materiella behov.
            Men en vacker dag inställer sig tvivlet även här. Vetenskapen
            har ju ock möjliggjort massfattigdomen genom industrialismen,
            mass- slaktandet genom den allmänna värnplikten och andra liknande
            sorgliga förhållanden. Vetenskaplig insikt utnyttjas väl lika
            ofta till att gynna ocker, skapa krigsmaskiner och annat ont som
            till goda gärningar. Den tekniskt bildade begåvningen kan göra
            grosshandel i missför- hållanden, under det en vanlig medborgare
            får nöja sig med minut- handel i oefterrättligheter. Vetenskapen
            ensam kan tydligen icke heller förhjälpa oss till den stora frigörelsen.
            Den är kanske rent av ingen- ting annat än en förfinad materialism.
            Och en europé blir än mer för- bryllad, då han förnimmer röster
            ifrån orienten, vilka göra gällande att kultur är återgång till
            det enkla. Då anmäler sig filosofien, som kallar sig den högsta
            vetenskapen, och erbjuder sina tjänster. Men vad är egentligen
            filosofien och vad har den framför allt uträttat? Inför en sådan
            fråga vänder sig den vanlige hjälplöse medborgaren i detta land
            till nordisk familjebok, som är en moderat och förtroendeingivande
            publikation. Han finner då till sin överraskning, att filosofien
            åtminstone under de senaste tidsåldrarna företett en ständig slitning
            mellan rationalism, som vill bygga livs- filosofien på förståndsfrågorna,
            och empirism, som vill börja med erfaren- heten. Den tillfrågade
            boken svarar vidare, att dessa motsättningar hitintills stannat
            såsom oförsonande motsatser. Men är det så, att den högsta av
            alla vetenskaper ännu icke kommit längre än till oförsonade motsatser,
            då kan man förstå, hur det skall förhålla sig på alla de andra
            områdena. Icke heller filosofien kan således ensam lämna den erforderliga
            vägledningen. ” Den bortkomne medborgaren undrar då, om icke möjligen
            repre- sentanten för nya testamentet eller kyrkan skulle kunna
            stå honom bi. . Kyrkan är nämligen instiftad för att vara människornas
            »själagörjare», och detta är just det, som vi åstunda. Den stackars
            sanningssökaren finner dock snart, att den verkliga kristendomen
            icke representeras av kyrkan. Den förra har under kyrkans hägn
            förvandlats till en lära, på vilken uppbyggts dogmer utan något
            omskapande värde för livet. Dessa lärosatser vårdas av en särskild
            ämbetsmannakår, prästerskapet, som följaktligen i stort sett både
            på grund av sin uppgift och till följd av sin rekrytering omöjligen
            kan bliva något annat än vi andra människor, nämligen i första
            rummet ett levebrödssläkte. Den av kyrkan ursprungligen instiftade
            skolan, som skulle taga
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-004.pdf"/>
          <p>
            4 Motioner i Första kammaren, Nr 97.
          </p>
          <p>
            hand åtminstone om barnen och ungdomen och fostra dem både till
            förstånd och karaktär, måste också under en dylik ledning i mycket
            väsentliga delar förfela sitt ändamål. Inför detta misslyckade
            eller åt- minstone tvivelaktiga resultat ansåg sig vetenskapen
            kallad att övertaga skolans ledning. Efter åtskilliga ofta ganska
            svåra slitningar mellan kyrkan och vetenskapen kan det ifrågasatta
            ombytet av vårdare nu anses vara tämligen förverkligat. Då emellertid
            vetenskapen icke förmådde såsom redan visats åtaga sig någon karaktärsdaning
            utan måste inskränka sig till förståndsbild- ningen, blev skolan
            fortfarande men på ett annat sätt endast halvgången. Därtill kom,
            att pedagogerna eller skolans närmaste ledare fallit för den mycket
            förklarliga frestelsen att välja den lättare och överkomligare
            uppgiften att med förståndsbegåvning likställa minnesbegåvning
            eller receptivitet och i övrigt betrakta såsom de högsta fallenheterna
            mera anlag för formellt skarpsinne än för produktiv livsduglighet.
            Den, som är tveksam i sitt omdöme, behöver bara fråga sig, vad
            det blivit av den nuvarande ensidigt intellektualistiska skolans
            favoriter, nämligen de lärjungar som kunna bäst magasinera dess
            mångläseri eller varit skarptänkta i dess formler och teknik?
            Ha de skänkt samhället visa lagar, rättvisa domar, ett rikt kärleksliv?
            Ingalunda. En stor del har trots sitt laudatur försvunnit på an-
            språkslösa platser. Större delen har åter befordrats till makt
            och myn- dighet, som de säkerligen oftast utnyttjat till att med
            skolad dogmatik hålla statskyrkan fjärran från kristendomens grundtankar,
            till att i lag- stiftningen med talang gynna makten för dagen
            och intressena och slå dövörat till för samvetena, till att i
            rättsskipningen skarpsinnigt finna utvägar för formerna att förkväva
            den verkliga rätten, till att kunnigt gå förnämiteternas och egennyttans
            tvetydigaste ärenden, till att med stöd av sina insikter sätta
            i gång världskrig och andra nattsvarta dåd o. s. v. Hela härskaran
            av inflytelserika förtryckare och hindrare har rekryterats i all
            synnerhet från skolans »begåvningar». Andlig kultur kan icke växa
            fram ur en fostran, där minneskun- skap och teknisk färdighet
            äro de förnämsta uttrycken för den högsta begåvningen, där kallt
            formellt förstånd och eget intresse betyder allt, där ett vakande
            samvete och en varm kärlek för alla betyder föga, där barnens
            fysiska jämvikt åsidosättes hänsynslöst till föremål för en mekanisk
            ordning under deras mest ömtåliga brytningsperiod. Det måste således,
            så vitt mången förstår, i stället bliva fråga om en mått- full
            och förnuftig fostran, som på samma gång utvecklar rättskänslan,
            skärper den tekniska förståndsförmågan samt meddelar praktiska
            kun-
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-005.pdf"/>
          <p>
            Motioner i Första kammaren, Nr 97. 5
          </p>
          <p>
            skaper i livsduglighet. Då varken den kyrkliga eller intellektualistiska
            skolan förmått fylla dessa mått för ungdomens uppfostran, är det
            klart, att de ledare, som vuxit fram ur en sådan skola, icke heller
            skola kunna i någon framstående mån vara vuxna sin uppgift. Intellektualismen
            har sin uppgift given men är för närvarande allt för mycket gökungen
            i boet. Den går utöver sina gränser. Den smider fruktansvärda
            vapen åt själviskheten. Den dödar människokärleken, själskulturen
            och livsdugligheten. Dess frukter äro fortsatta privile- gilerade
            klasskillnader och världskrig med vapen eller penningar. Dess
            skola premierar de receptiva anlagen, motar bort de produktiva
            samt lämnar i fortsättningen i sin mån såsom resultat, för att
            citera en svensk skaldinna, »kallt hjärta under stjärnan, gul
            hy och granna band». Den praktiska politiken, som tager vid, kan
            icke heller förbättra situationen. Den har ingenting annat att
            bjuda människorna än upp- fordra från skilda håll att sluta sig
            till något av de många intresse- riktningarna, konstituerade i
            partier med mångahanda avskuggningar. Där gives också tydligt
            besked om, att på denna valplats gäller det en strid mellan intressen
            om makten och att sanningssökandet får hålla sig borta och reda
            sig så gott det kan. Det hör, såsom man uttrycker sig, till den
            enskilda företagsamheten. | | Då illusionerna sålunda brustit
            på alla håll, kommer till sist kaos och anmäler sig som världens
            omskapare. Det rena våldet, ytterst vapen- våldet mot obeväpnade.
            Den ena villan blir värre än den andra.
          </p>
          <p>
            Sålunda har varken vårt undervisningsväsende med dess försök
            till förståndsbildning (intellektualism) eller kyrkan med sin
            skrinlagda uppgift att skapa en god vilja (voluntarism) eller
            den praktiska politiken med sin intressekamp (carrierism) eller
            något annat medel lyckats åstad- komma något, som ens påminner
            på något avsevärt sätt om anden och dess herravälde över materien
            i samhällets och individernas liv. Emellertid finnes det en kraft,
            som är nedlagd hos människan och alltid kommer att rädda henne.
            Denna kraft är rättsmedvetandet, sam- vetet. Detta talar samma
            språk hos alla och det går ej att göra in- tressepolitik därav.
            Såsom redan erinrats är denna kraft verkligen antagen såsom högsta
            lag i den svenska konstitutionen i och genom nya testamentets
            upphöjande till högsta sedelag. Där förekomma så- dana, man kan
            gärna säga politiska, programpunkter såsom: älsken edra ovänner,
            dömen icke så skolen I icke varda dömde, förlåt dem, ty de veta
            icke vad de göra, vad I viljen att människorna skola göra eder
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-006.pdf"/>
          <p>
            6 Motioner i Första kammaren, Nr 97.
          </p>
          <p>
            det gören I ock dem, sanningen skall göra eder fria, tag allt
            vad du äger och giv åt de fattiga o. s. v. Detta är uppenbarligen
            en levande vägledning. Den för oss tillbaka icke till kyrkan utan
            till religionerna och deras sedelagar. Religionerna äro en makt
            i samhället med djupa rötter. De äro det först därför, att de
            uppbäras av ett strävande att sammanslå den kända och den okända
            världen till ett. Ingen vetenskap har uppdagat, varifrån världarna
            komma och varthän de gå, men ingen vetenskap skall heller kunna
            förhindra, att stjärnvalvets gåtor alltid skola locka med förunderlig
            makt. Detta okända — av religionerna personifierat i begreppet
            gud — finnes. Läror, som vilja beträda detta okändas mark, måste
            därför alltid få en viss aktualitet för människors sinnen, trots
            det att deras uttolkningar ej kunna bli annat än fantasiskapelser
            och lätt urarta till rena bedrägerier. | Religionerna söka även
            fylla en hel del osynliga behov inom den gripbara verkligheten.
            'Tomrum finnas där, som behöva fyllas, betryck och sorger, för
            vilka varje samhällsordning står främmande. Åven här upprullar
            sig en gåtfylld värld, för vilken under överskådliga tider en
            "mängd människor känna behov av en tillflyktsort från det ekonomiska
            samhället och medmänniskornas illvilja. Religionerna äro slutligen
            mäktiga därför, att de vanligen ägna synnerlig omsorg jämväl åt
            samhällslivet genom att till vägledning för sammanlevnaden uppställa
            en social etik, byggd på sanning och rättvisa. Den sociala etik,
            som förkunnades av Kristus och före honom av andra religionsstiftare
            och praktiska tänkare, är sublim och kan icke av någon tid överbjudas.
            Radikalare och följaktligen riktigare men också därför mera oupphinneliga
            ha de etiska domarna och kraven icke blivit fram- förda än hos
            dessa vigshetsförkunnare, och orsaken var, att deras ord ej voro
            någon egen uppfinning utan ett oförfalskat återgivande helt enkelt
            av samvetets röst hos alla människor. Därför rikta sig dessa religions-
            stiftare och förkunnare till alla, men framför allt vårda de sig
            om alla betryckta, om publikaner och syndare, dem som förnedra
            sig, dem som arbeta tungt, fattiga och olyckliga. Nazareens farliga
            läror begabbades och förföljdes naturligtvis på alla sätt till
            en början. Detta ökade endast anhängarnas trosnit. Ur martyrernas
            blod växte upp nya skaror av trosvittnen och offervilliga kommunister.
            När de härskande ej längre kunde stå emot denna mäktiga rörelse,
            övergingo de själva till densamma. Därmed blev den kristna religionen
            officiell och därmed började också oundvikligt dess förfall.
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-007.pdf"/>
          <p>
            Motioner i Första kammaren, Nr 97. 7
          </p>
          <p>
            Hierarkierna kommo. I strid mot mästarens bud ha de i regel ställt
            sig som maktens och penningens tjänare i upprätthållandet av de
            samhälleliga orättvisorna. Särskilt har man beflitat sig, under
            de makt- ägandes livliga bifall, att utlova frälsningen på andra
            sidan graven så- som en gottgörelse för de upprätthållna vedermödorna
            härnere. På detta sätt skapades en andlig träldom vid sidan av
            den ekonomiska. Rättvisligen måste dock medgivas, att kyrkans
            tjänare ibland organi- serat en omfattande välgörenhet. Det bör
            ock betonas, att kyrkans förfall icke varit ett uppsåtligt verk,
            utan blott en följd av det utslock- nande av. begåvning och medkänsla,
            som synes följa med världslig makt, och än mer av myndighet över
            saligheten i en annan värld. Fortfarande verka dock Kristi och
            hans föregångares etiska läror på djupet. Ingen tid skall undgå
            inflytandet av dessa medryckande be- stående sanningar. Man får
            kanske säga, att kristendomens förvand- lande till en statsreligion
            utgör ett bevis för att ingen förmådde förneka dem. Emellertid
            blev kristendomen av angiven grund icke befriaren från fattigdomen
            på jorden vare sig den ekonomiska eller andliga. Den svenska kyrkan
            skiljer sig i detta avseende icke från andra kyrkor, och kan icke
            heller göra det. Den är ett människoverk, upp- byggt på trossatser,
            för vilkas försvarande som sagt skapats en ämbets- mannakår av
            levebrödsmänniskor. Prästerskapet överhopas därför också med en
            hel. del världsliga bestyr för att samhället skall få någon nytta
            för sina penningar till ecklesiastiska ändamål. Detta är en omedveten
            ironi av samhället, ett erkännande, att lärosatserna ej kunna
            skänka tillräcklig valuta och allra- minst samförstånd och en
            god vilja. Den sista avhandlingen vi ha av Viktor Rydbergs hand
            skildrar motsättningarna mellan den gula och vita rasen. I slutorden
            erinrar han, att vår religions urkunder dock icke kunna anklagas
            för att hava lämnat samhörigheten ur sikte. Tvärtom, säger han,
            djupare har hon aldrig varit grundfästad, skönare och innerligare
            aldrig förkunnad än av Kristus och hans stora apostel Paulus.
            I dessa urkunder har läran om människosläktets samhörighet den
            centrala ställningen, som hon saknar i bekännelseskrifterna. Alla
            mänsklighetens släktleder bilda ett system och den kristna församlingen
            är den tempelbyggnad, i vilken jorde- mänskligheten skall under
            historiens lopp åter sammanfogas till ett helt av levande stenar,
            till en fullkomlig man. Slutorden lyda: &gt;»Läran finnes i nya testamentet.
            Hon ser metafysisk ut, men hon är allmän- fattlig lika visst som
            hon är sublim och fördenskull mäktig att verka pånyttfödande.
            Men hon finnes där lik en skrinlagd skatt, som ej gjorts
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-008.pdf"/>
          <p>
            8 Motioner i Första kammaren, Nr 97.
          </p>
          <p>
            fruktbärande, lik en bunden kraft, som ej gjorts levande i medvetandet
            hos de kristna folken och deras ledare.» Vem har skrinlagt denna
            skatt och gjort den ofruktbar? Det är ett verk av läran. Hos oss
            den rena evangeliska läran, ett människo- påfund från medeltiden
            och ingenting annat, vilket ligger som ett töcken över vårt folks
            andliga -behov. Nyligen frågade jag en framstående konservativ
            och samhällsbevarande man, om han visste vad den evan- geliska
            läran var, eftersom han tillhörde den. Ack, utbrast han, det är
            bara barnsligheter, men blev visserligen efteråt något förbryllad
            över att han på detta sätt försagt sig. Denna lära har icke lyckats
            inverka förandligande på vår författning det allra minsta. Öppet
            utsäges i riks- dagen, att författningen endast är till för att
            förmedla intressenas kamp om makten. Det enda inflytandet från
            kyrkan, som spåras, är grund- lagens töreskrift att utom prästerskapet
            även regeringens medlemmar och Konungen måste tillhöra den rena
            evangeliska läran. Man kan vara tämligen förvissad om, att det
            är ytterst sällan, som ett statsråd vid sitt ämbetes tillträde
            har något begrepp om vad denna lära innebär. Att läran icke skapat
            och kan skapa någon samhörighet mellan människorna, detta faktum
            skulle förlora i betydelse, om man trodde sig behöva till stöd
            för detsamma åberopa auktoriteter. Bevisningen ligger uppenbar
            inför allas ögon och det är väl detta förhållande, som ensamt
            kan ingiva förhoppning om rättelse någon gång åtminstone i tidernas
            längd. Vad som kan hava betydelse att särskilt erinra om är däremot,
            att lärans egna edsvurna förkunnare mången gång icke kunnat undgå
            att bliva seende. Biskop Esaias Tegnér skrev år 1824 i ett publicerat
            brev: »Jag har nu på någon tid studerat dogmernas historia, som
            är rätt lärorik nämligen i den mån, som det är lärorikt att studera
            en bankruttörs handelsböcker för att inse, huru vi kommit till
            den bankrutt icke blott på förnuft utan även på kristendom, som
            nu kallas ortodoxi. De höga föreställningar jag fordom haft om
            Luther och reformatorerna hava blivit mycket nedstämda». Professorn
            inom teologiska fakulteten vid Uppsala universitet O. F. Myrberg
            predikade år 1891: »Den till gudaktighetens form utan gudaktighetens
            kraft förbytta kristendomen, den må kalla sig med vad namn som
            helst, luthersk eller reformert, romersk eller grekisk, det gör
            ingenting till saken, är ett tomt skal utan kärna». Det intresserade
            nyligen mig såsom även tillhörande den rena evangeliska läran
            att skaffa mig någon föreställning om min bekännelses innehåll.
            Jag upptäckte då, att läran uppgav sig visserligen vara grundad
            uti gamla och nya testamentet men med de utläggningar av den-
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-009.pdf"/>
          <p>
            Motioner i Första kammaren, Nr 97. 9
          </p>
          <p>
            samma, som innefattades i lutherska kyrkans bekännelseskrifter,
            nämligen främst de tre symbola, det apostoliska, det nicenska
            och det atanasi- anska, vilka kallas de allmänna, därför att de
            äro hela den kristna kyrkans gemensamma bekännelse, och därnäst
            de speciellt lutherska bekännelseskrifterna: augsburgiska bekännelsen,
            den augsburgiska be- kännelsens apologi eller försvarsskrift,
            schmalkaldiska artiklarna, Luthers lilla och stora katekes, konkordieformeln
            och Uppsala mötes beslut. Av dessa senare talar kap. I 8 1 i kyrkolagen
            endast om den oförändrade augsburgiska bekännelsen, vedertagen
            i Uppsala mötes beslut samt för- klarad uti konkordieboken. När
            en vanlig människa och nybörjare ögnar igenom dessa gamla dokument,
            möter hon synes mig i stort en fläkt av medeltidens formler samt
            rättfärdiggörelse genom tro men inget levande vatten, som sammanför
            människorna och vägleder dem under livets bestyr. Rydberg har
            säkerligen rätt, att för samhörigheten mellan människorna finnes
            mycket litet att hämta ur bekännelseskrifterna. Vid 1920 års kyrkomöte
            yrkade biskopen Personne, att det atana- sianska- symbolet, »skrivet
            mot arianerna», måtte mista sin plats bland svenska kyrkans bekännelseskrifter.
            Detta symbolum innehåller en hel del säkerligen för de flesta
            nutidsmänniskor döda formler rörande läran om tre- enigheten.
            Detta kallar symbolet för den allmänna kristliga tron. Symbolet
            inledes vidare med orden: »Vilken som vill salig varda, han skall
            framför allt hava den allmänna kristliga tron. Den henne icke
            fullkomlig och ren håller, han bliver utan tvivel förtappad evinnerligen.»
            På ett annat ställe heter det: »Den som nu vill varda salig, han
            måste alltså hålla sig vid vad som är sagt om de tre personerna
            i Gudomen». Motionären sade sig hava framställt sitt förslag därför,
            att när man vill beskylla och angripa vår kyrka för benhårt dogmatiskt
            oförnuft och ilsket fanatisk renlärighetsiver brukar man vanligen
            åberopa sig på det g. k. atanasianska symbolet. Kyrkolagsutskottet
            avstyrkte enhälligt motionen med följande moti- vering: | »Då
            svenska kyrkan i sin kyrkolags första paragraf har fastslagit
            vad som är uttryck för hennes trosbekännelse, så har hon härmed
            angivit vad som är den bärande grundvalen för hennes liv. Mera
            än en gång hava förslag framkommit om förändring i fråga om nämnda
            paragrafs angivande av den svenska kyrkans bekännelseskrifter.
            Kyrkomötet, som om intet annat i kyrkans liv bör vara så aktsam
            som om hennes trosbekännelse, har tillbakavisat sådana förslag.
            Detta har skett även av den grund, att förslagen hava uppburits
            icke av vår kyrkas evangeliska uppfattning av bekännelseskrifternas
            förbindande kraft, utan av en legalt juridisk bokstavsträldom.
            Motionären vill ej bestrida, att den heliga skrift »lär ett slags
            treenighet
          </p>
          <p>
            Bihang till riksdagens protokoll 1922. 3 saml. 36 häft. (Nr 97.)
            2
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-010.pdf"/>
          <p>
            10 Motioner i Första kammaren, Nr 97.
          </p>
          <p>
            hos Gud», utan vänder sig blott mot den formulering, som Athanasianum
            har givit åt denna lära; och han yrkar därför på uteslutande av
            detta symbolum. Därmed synes han göra sig skyldig till missuppfattningen,
            att vår kyrka genom att räkna detsamma till sina bekännelseskrifter
            skulle binda sig vid ej blott dess evangeliska innehåll, utan
            vid dess bokstavliga formulering. Enligt utskottets mening skulle
            därför bifall till motionen icke innebära frigörelse, utan trälbundenhet.
            - Särskilt vänder sig motionären mot det trosbegrepp, som han
            menar sig finna uttryckt i Athanasianum. Redan mot hans tolkning
            härvid av vissa ordalag i Atha- nasianum torde vissa invändningar
            kunna göras. Det avgörande är emellertid, att vår kyrka i de ur
            reformationen framgångna bekännelseskrifterna med största klarhet
            och styrka bekänt och betonat, att den kristna tron för henne
            betyder ej ett försanthållande av vissa läroformuleringar utan
            hjärtats förtröstan på Jesus Kristus, sådan han möter oss 1 evangelium.
            Därmed är ock utsagt, att även om ett annat trosbegrepp synes
            kunna framgå ur vissa uttryck i den s. k. Athanasian- ska Sy esbekannelsen,
            detta ej kan betraktas såsom ett uttryck för vår kyrkas be- kännelse.»
            |
          </p>
          <p>
            Under debatten i kyrkomötet underströks från kyrkligt håll ivrigt
            utskottets motivering. Det framhölls ock, att genom ett bifall
            till motio- nen skulle man »rubba en av grundstenarna i vår kristna
            uppfattning» och därigenom »kommer nog turen snart också till
            de andra symbola». Från lekmannahåll beklagades, att man kom »ohjälpligt
            till korta i strid med de lärda herrarna», och man förvånade sig
            över att den bokstavliga formuleringen icke skulle hava något
            att betyda. Med 42 röster mot 12 bifölls utskottets avslagsyrkande.
          </p>
          <p>
            Det är givet, att dylika upplevelser icke skola vara ägnade att
            minska benägenheterna för kyrkans skiljande från staten. De frikyrkliga
            äro enligt sakens natur för en sådan skilsmässa. Många statskyrko-
            präster anse det också vara ett livsvillkor för att kyrkan skall
            kunna fylla sin andliga uppgift. Bland det stora svenska folket,
            som står upp- ställt såsom statister utan att begripa mycket av
            själva pjäsen, måste mången tycka att det nu kan vara tid på,
            att denna omedvetna roll upphör. Under sådana förhållanden kan
            verkligen också en lekman förmena, att det är tämligen bortkastat
            arbete att börja restaurera eller modernisera de gamla bekännelseskrifternas
            medeltidsbyggnad. Hos mången, som är färdig med kyrkan som själasörjare,
            är det emellertid något, som bär emot, när fråga väckes om dess
            avskaffande rätt och slätt. Det är svårt att tolka dessa förnimmelser,
            och man nöjer sig med den invändningen, som just karaktäriserar
            tvivlet, att det blir icke bättre på det sättet heller. Om man
            vill vara verkligen pessimistisk, skulle man kunna re-
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-011.pdf"/>
          <p>
            Motioner i Första kammaren, Nr 97. 11
          </p>
          <p>
            sonera på följande sätt. Människorna äro ännu uppenbarligen,
            såsom hela historien lär, så outvecklade till sitt förstånd och
            sin goda vilja att, ehuru dessa förmögenheter finnas och förmodligen
            kunna utvecklas, de dock ej räcka till för att kunna ännu i överskådliga
            tider uppbära något som helst tusenårigt rike. För att hålla människorna
            på mattan någorlunda måste man genom fostran, vana, tvång, lydnad
            och lycklig . okunnighet sammanföra deras lekamliga och andliga
            behov till bekän- nelse av några formler vilka som helst, på vilka
            de tro fanatiskt, resig- nerat eller vanemässigt allt efter de
            olika naturellerna. Utan en sådan ordning blir det anarki och
            syndaflod, samma liv som de vilda djurens i djunglerna och än
            värre förresten. I politiken, som handhar de lekam- liga behoven,
            sammanföras också människor i blindo gruppvis under lednivg av
            vissa läror, vårdade av läroförkunnare och ledare. Det finnes
            ingen anledning, varför icke de andliga behoven måste ordnas på
            samma sätt. Det blir visserligen en evig strid mellan de många
            lärorna. Men genom att varje församling har myckna anhängare,
            fruktar man var- andra mera och ingår kompromisser samt åstadkommer
            på det sättet en i någon mån uthärdlig samhällsbyggnad. Skulle
            däremot varje individ släppas lös och få tänka och handla efter
            sina egna gåvor, komme mänskligheten stå inför den stora undergången.
            Med en sådan historisk uppfattning kan ju en statskyrka vara en
            ganska förträfflig organisation, därför att den har möjlighet
            att blint binda vid sig det största möjliga antal själar och på
            detta sätt kan utgöra en ryggrad i ett någorlunda drägligt tvångssamhälle.
            . En dylik samhällsuppfattning betyder emellertid döden i grytan
            för varje högre liv. Vi måste förkasta redan nu detta system med
            medborgarnas sortering lekamligen och andligen mellan ett större
            eller mindre antal bönehus, färdiga till vilket religionskrig
            som helst. Detta strider ju ock mot det svenska samhällets redan
            nu antagna högsta be- kännelse utan bekännelseskrifter, nämligen
            att samhällets och individens mål är fred på jorden och människorna
            en god vilja. Den betydelsefullaste tvekan ligger väl däremot
            därnti, att de und- liga rösterna inom oss måste kräva någon omvårdnad
            för de själsliga värdena även av samhället såsom sådant och främst
            av detta. Man förstår att dessa värden icke tåla att utlämnas
            till fritt byte åt den enskilda företagsamheten. Man har en orolig
            känsla av, att med nav- skaffande av statskyrkan utan att sätta
            något annat i stället har man även formellt avskaffat det begrepp,
            som kyrkan visserligen icke kunnat representera i verkligheten
            men till skenet representerar, nämligen själa- vården såsom en
            samhällsangelägenhet.
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-012.pdf"/>
          <p>
            12 Motioner i Första kammaren, Nr 9?.
          </p>
          <p>
            Med dessa känslor sammanhänger också, att kyrkan oavsett sina
            läror fyller ett andligt behov genom sina tempel och sin gudstjänst.
            Människorna behöva någon tilllykt och någon tröst, som sannerligen
            icke lämnas dem i rikstförsamlingarna, på partikongresserna, vid
            bolags- stämmorna eller under det allmänna vargadömet människa
            emot män- niska. Templets fred, orgelns toner, församlingens andakt,
            det manande i predikantens stämma skänka denna tillflykt från
            världen, som män- -: niskan i längden icke kan umbära. I dessa
            stunder betyder för den under ett ögonblick i sig själv försjunkna
            människan prästens formule- ringar ingenting och bekännelseskrifternas
            obekanta ordsvall ännu mindre. Det är denna templets fred, som
            gör svenska kyrkan stark trots hennes tro, hennes dogmer och hennes
            världsliga organisation. Eljest hade hon för längesedan störtat
            samman och blivit till intet. När andaktsstunden däremot är slut,
            då är det också slut med kyrkans inflytande fullständigt. Då bar
            hon ingenting annat att komma med än sin lära och sina penningeanslag.
            Människorna längta i sitt dagliga slit och kiv icke efter någon
            lära utan efter ett evangelium, som kommer till dem med ett glatt
            budskap om fred på jorden även utanför tempelrummen. Genom sin
            andliga fattigdom är kyrkan här en hindrare. Genom sitt ämbetsmannavälde
            är hon här ett stöd mera för de mäktiga än för de svaga. Kyrkans
            tjänare bliva beroende för sitt uppehälle och sin befordran av
            sitt välförhållande i den härskande poli- tikens ögon. De våga
            icke, de få icke, de kunna icke i samhällslivet predika den sanna
            kristendomen och revolt mot vrånga institutioner, ty då förlora
            de sitt levebröd. De flesta skulle nog ej heller vilja det, då
            de äro fostrade till att vara ett med det bestående. En kyrkans
            son kan däremot hysa hur utmanande reaktionära meningar som helst
            och ändå vara säker om sin utkomst. Kyrkan är uppenbarligen en
            förtorkad gren på livets träd. Det synes mig uppenbart, att det
            första villkoret . för kristendomens införande i statens styrelse
            är avskaffandet av det formulär, kallat den rena evangeliska läran,
            som likt en dödsmask lägrar sig över ett ovetande och andligen
            ofritt folks anletsdrag. Detsamma kan för övrigt sägas även om
            andra läror, kyrkliga, politiska och kvasi- vetenskapliga. | Statskyrkans
            lära och för övrigt andra läror också måste försvinna såsom en
            statsangelägenhet men endast på villkor, att i stället det all-
            männa medverkar till en verklig själavård. Medborgarnas karaktärs-
            daning och deras personligheters inre utveckling är en samhällsange-
            lägenhet. Stjärnvalvets gåta åter, de eskatologiska frågorna äro
            varje individ ensam förbehållna och kunna i sina famlanden aldrig
            bliva en
          </p>
          <pb facs="riksdagen-motions-pdf/data/1922/mot_1922__fk__97/mot_1922__fk__97-013.pdf"/>
          <p>
            Motioner i Första kammaren, Nr 97. 13
          </p>
          <p>
            enhetlig egendom för ett helt folk och således icke heller för
            en statlig verksamhet. Såvida man nämligen icke hyllar den förenämnda
            pessi- mistiska uppfattningen om människolivet. Hur det skall
            tillgå att finna det livskraftiga och grönskande, som bör komma
            i stället för det förtorkade, det måste jag uppriktigt erkänna
            är en sak utöver min förmåga att ens konturvis angiva för närvarande.
            Så. mycket är dock visst, att själavård genom läror måste överflyttas
            till historien och själavård genom sanningens makt bliva dess
            efter- trädare. Lagen måste i det dagliga livet och samhällslivet
            avlösas av evangelium. Det hemställes därför såsom en opinionsyttring,
          </p>
          <p>
            att riksdagen ville anhålla, att regeringen i lämpligt samråd
            med sitt folk måtte överväga ange- lägenheten att avskaffa den
            rena evangeliska läran och även andra läror såsom folkets själasörjare
            samt "i stället i statens styrelse införa kristendom. Stockholm
            den 31 januari 1922.
          </p>
          <p>
            Carl Lindhagen.
          </p>
          <p>
            Bihany till riksdagens protokoll 1922. 3 saml. 36 häft. (Nr 97.)
            3
          </p>
        </div>
      </div>
    </body>
  </text>
</TEI>
