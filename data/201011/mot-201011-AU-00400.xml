<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00400">
  <teiHeader>
    <fileDesc>
      <titleStmt>
        <title>Arbetsmarknaden för personer med funktionsnedsättning</title>
        <author corresp="i-BaBRFz7sgjhbuqYiz8u7vt i-F5CraRitpEtuezeja6cK6P">av Désirée Pethrus Engström och Anders Sellström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknaden för personer med funktionsnedsättning</title>
          <idno type="rdwebb">GY02A400</idno>
          <rs type="number">A400</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A400/text</ref>
          <ref type="dokument_url_html">http://data.riksdagen.se/dokument/GY02A400</ref>
          <ref type="dokumentstatus_url_xml">http://data.riksdagen.se/dokumentstatus/GY02A400</ref>
          <ref type="doc">http://data.riksdagen.se/fil/37302890-47CD-4CF2-B13E-214275513B52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-F5CraRitpEtuezeja6cK6P</idno>
            <name>Anders Sellström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2yBwy3dJdL3dt4THZxMorr" type="signed"/>
        <correspContext corresp="i-2yBwy3dJdL3dt4THZxMorr">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-F5CraRitpEtuezeja6cK6P"/>
        </correspContext>
        <correspAction xml:id="i-PQpegEN1JvgwYQ2gBDRZ4D" type="numbering">
          <date when="2010-10-29"/>
        </correspAction>
        <correspAction xml:id="i-KpfezNYP2abpKdFv99M2QD" type="submission">
          <date when="2010-10-27"/>
        </correspAction>
        <correspAction xml:id="i-K2HB53yXArdNX8XtsjUNqo" type="transfer">
          <date when="2010-10-27"/>
        </correspAction>
        <correspAction xml:id="i-EzDaSh3LBaGnUHTy5Jyp7q" type="assigned"/>
        <correspContext corresp="i-EzDaSh3LBaGnUHTy5Jyp7q">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-R7ndRjNgBKe1J7P9338oLT">
            Förslag till riksdagsbeslut
          </head>
          <p xml:id="i-7E9KZsLgrnD5EyDmGYbYVg">
            Riksdagen tillkännager för regeringen som sin mening vad som
            anförs i motionen om insatser för att underlätta för personer
            med funktionsnedsättning att ta sig in på arbetsmarknaden.
          </p>
        </div>
        <div type="motContent">
          <head xml:id="i-KZkgj6LQ4SRqyadSa2uRjM" type="h1">
            Motivering
          </head>
          <p xml:id="i-G4hEMDvVSsMY46YcpQ6e1a">
            Drygt en halv miljon människor, eller sex av tio personer med
            funktionsnedsättning, bär på en funktionsnedsättning som gör att
            deras arbetsförmåga är nedsatt. I denna grupp är rörelsehinder
            den vanligaste funktionsnedsättningen.
          </p>
          <p xml:id="i-GWU5eL9Q2UraHAy6vCmw9Z">
            Personer med funktionsnedsättning har jobb i betydligt lägre
            utsträckning än andra. År 2008 var 50 procent av personer med
            funktionsnedsättning som medför nedsatt arbetsförmåga sysselsatta
            medan motsvarande siffra för ej funktionsnedsatta var drygt 77
            procent. Sysselsättningssiffrorna för 1998 var 56,3 för personer
            med funktionsnedsättning som medför nedsatt arbetsförmåga och
            74,3 procent för övriga. Sysselsättningsgraden har alltså minskat
            bland personer med funktionsnedsättning som har nedsatt arbetsförmåga
            samtidigt som den alltså ökat bland övriga.
          </p>
          <p xml:id="i-J2av1BdpW3puuYtuM9rw1F">
            Oavsett regeringsinnehav har sysselsättningsgraden för personer
            med funktionshinder varit alldeles för låg. Detta är inte bra
            för samhällsekonomin men framför allt är det inte bra för den
            enskilda personens möjlighet till egen försörjning. Regeringen
            arbetar nu med en sysselsättningsstrategi på EU-nivå, EU 2020,
            där målsättningen är att höja sysselsättningsnivån totalt bland
            befolkningen för att klara den ökade konkurrensen från omvärlden.
            Därför är det nu extra viktigt att aktiva åtgärder sätts in för
            att få in fler personer med funktionsnedsättning på arbetsmarknaden.
          </p>
          <head xml:id="i-9b5dW5W8uLgh8dLLcwgxGY" type="h1">
            Alliansregeringens insatser för personer med funktionsnedsättning
          </head>
          <head xml:id="i-9d1Z5pPhhFrDmLFRkQjwq7" type="h2">
            Nystartsjobb
          </head>
          <p xml:id="i-9vFy9SWcgsRtLEZZh1anS3">
            Alliansregeringens inställning när det gäller anställning med
            stöd är att nystartsjobb i första hand ska användas. Det särskilda
            nystartsjobbet innebär att en arbetsgivare som anställer personer
            under 26 år, som under minst sex månader haft hel sjukpenning,
            rehabiliteringspenning, sjukersättning eller aktivitetsersättning,
            får ett stöd som motsvarar dubbla arbetsgivaravgiften under maximalt
            fem år. Detta arbete har varit framgångsrikt, drygt 18 procent
            av alla nystartsjobb 20072008 gick till personer med funktionsnedsättning.
          </p>
          <head xml:id="i-HGJYcQhnLz7UmQQepzSrek" type="h2">
            Subventionerade anställningar
          </head>
          <p xml:id="i-N4R3ru95KzHH1ocxZagaDB">
            För de personer som behöver ytterligare stöd finns olika subventionerade
            anställningar i form av lönebidrag, skyddat arbete hos offentliga
            arbetsgivare (OSA), skyddad anställning hos Samhall AB samt utvecklings-
            och trygghetsanställning. Dessa anställningsformer fyller en viktig
            funktion för många arbetssökande som på grund av funktionsnedsättning
            som medför nedsatt arbetsförmåga står långt från arbetsmarknaden.
            Alliansregeringen har under de senaste fyra åren satsat kraftigt
            på dessa anställningsformer. Exempelvis har antalet lönebidrag
            successivt ökat och anställningar gjorts vid Samhall AB motsvarande
            2,4 miljarder kronor extra under åren 2007 till 2010.
          </p>
          <head xml:id="i-KXK2b4KgcpJ2CptDKmFAz7" type="h2">
            Arbetshjälpmedel och personligt biträde
          </head>
          <p xml:id="i-AD55umnjLTcJikXTCD3pWg">
            Förutom olika anställningar med stöd har regeringen även gett
            Arbetsförmedlingen i uppdrag att lämna stöd till arbetshjälpmedel
            eller personligt biträde, särskilt introduktions- och uppföljningsstöd
            samt särskilt stöd till start av näringsverksamhet. Under 2008
            fick sammanlagt 13 300 personer sådana stöd och kostnaderna uppgick
            då till 440 miljoner kronor.
          </p>
          <p xml:id="i-9khKQMKJ73kuTo4dRnSP6e">
            För att arbetsgivare i större utsträckning ska anställa personer
            med stora stödbehov fördubblade alliansregeringen från och med
            den 1 januari 2009 det högsta beloppet för stöd till hjälpmedel
            till 100 000 kronor per år. Dessutom har stödet höjs för personligt
            biträde från 50 000 till maximalt 60 000 kronor per år för anställda
            och från 100 000 till 120 000 kronor för företagare.
          </p>
          <head xml:id="i-PpsiNNGHS7UnZVoP4PtNWZ" type="h1">
            Lagstiftningen kring personer med funktionsnedsättning
          </head>
          <head xml:id="i-8Zx9ud1m2FYTdcoQwwjXg7" type="h2">
            Lagen om stöd och service (LSS)
          </head>
          <p xml:id="i-Pny4NpnECto77yKrLz4J2R">
            Som ett stöd för personer som har de mest omfattande stöd- och
            servicebehoven till följd av varaktiga funktionsnedsättningar
            finns sedan 1994 lagen om stöd och service (LSS).
          </p>
          <p xml:id="i-B9WsAaqcnwNBciFq11csSp">
            Denna lag är en rättighetslagstiftning med tio angivna insatser
            (bland annat personlig assistans, ledsagarservice, kontaktperson
            och daglig verksamhet) som den enskilde har rätt till under vissa
            omständigheter och om denne ingår i någon av nedanstående personkretsar.
          </p>
          <list style="ul">
            <item xml:id="i-6LQyFH8PD6oxyM8tVSeDS9">
              Personkrets 1t med utvecklingsstörning, autism eller autismliknande
              tillstånd.
            </item>
            <item xml:id="i-WdSputdujSnsSvHmDhtrYF">
              Personkrets 2 med betydande eller bestående begåvningsmässigt
              funktionshinder efter hjärn-skada i vuxen ålder föranledd av yttre
              våld eller kroppslig sjukdom.
            </item>
            <item xml:id="i-JtFFT4n9nTNaziKqQ27Ti">
              Personkrets 3 med andra varaktiga fysiska eller psykiska funktionshinder
              som uppenbart inte beror på normalt åldrande, om de är stora och
              förorsakar betydande svårigheter i den dagliga livsföringen och
              därmed ett omfattande behov av stöd och service.
            </item>
          </list>
          <p xml:id="i-RrrJHukhuxzdabzobzgy6i">
            Alla som tillhör någon av dessa personkretsar har inte automatiskt
            rätt till insats enligt lagen. Den rätten prövas i förhållande
            till varje insats som den enskilde ansöker om. År 2007 var 58
            000 personer beviljad någon LSS-insats. Av dessa tillhörde 46
            841 personkrets 1 1691 tillhörde personkrets 2 och 8 239 stycken
            tillhörde personkrets 3. Som komplement till LSS finns också socialtjänstlagen
            (SoL) som ger personer med funktionsnedsättning rätt till ekonomiskt
            bistånd för att ha en skälig levnadsnivå. Vad gäller bistånd till
            livsföring i övrigt finns ingen i SoL angiven särskild insats.
          </p>
          <head xml:id="i-AN12mrNMr9aiu1VFuDgQf7" type="h2">
            Daglig verksamhet
          </head>
          <p xml:id="i-TEjBH267dTknSPDDyo6uEN">
            Den person som har en varaktig funktionsnedsättning, är i yrkesverksam
            ålder och inte utbildar sig, har idag rätt till insatsen daglig
            verksamhet. Denna rättighet omfattar dock bara personer inom personkrets
            1 och 2. För personer inom personkrets 3 finns idag ingen rätt
            till daglig verksamhet enligt LSS. Risken är därför stor att denna
            grupp passiviseras. Dock kan personen pröva att söka sysselsättning
            som bistånd enligt SoL. Regeringen har också nyligen gett Socialstyrelsen
            i uppdrag att utforma och administrera en försöksverksamhet med
            meningsfull sysselsättning för personer med psykisk funktionsnedsättning
            inom personkrets 3. Eftersom den enskilde inte får någon lön för
            att delta i daglig verksamhet är det för många en förutsättning
            att de har inkomsten ordnad på annat sätt, till exempel genom
            aktivitets- eller sjukersättning. Variationen av aktiviteter inom
            den dagliga verksamheten är stor, bland annat traditionellt hantverk
            och legoarbete.
          </p>
          <head xml:id="i-L1EMKSJShnUT3QjzzLeSmZ" type="h2">
            Arbetsförmedlingens insatser för unga med funktionsnedsättning
            idag
          </head>
          <p xml:id="i-22qNTSC98uoy2SugYcWJL8">
            En del av de unga med en funktionsnedsättning som tar studenten
            får hjälp av Arbetsförmedlingen Unga Funktionshindrade. Oftast
            kommer dessa dit via remiss från olika arbetsförmedlingskontor
            eller skolor där personen varit elev. När den arbetslösa kommer
            dit görs en kartläggning av situationen och han eller hon tilldelas
            en handläggare som ska ge stöd i att hitta ett arbete.
          </p>
          <head xml:id="i-FbD18yn9iJSqpZghp69RQU" type="h2">
            Förberedande insatser
          </head>
          <p xml:id="i-Tks39oPF78ej4k23DVfJiM">
            Arbetsförmedlingen kan också erbjuda så kallade förberedande
            insatser. Insatserna kan ha vägledande, rehabiliterande eller
            orienterande karaktär. Syftet är att ge den enskilde sådana färdigheter
            som krävs för att man ska fungera på en arbetsplats eller kunna
            tillgodogöra sig andra arbetsmarknadspolitiska insatser. Det kan
            i vissa fall handla om att lära sig att passa tider eller åka
            kollektivtrafik. I dag kan dessa förberedande insatser pågå i
            maximalt sex månader.
          </p>
          <head xml:id="i-SCzv54AJNaaQABaA71SE7L" type="h2">
            SIUS-konsulent
          </head>
          <p xml:id="i-MSDYXPWJNFzpG25ThUKrWT">
            Vid sidan om detta har unga personer med funktionsnedsättning
            också rätt till en så kallad SIUS-konsultnt (särskilt introduktions-
            och uppföljningsstöd). SIUS-konsulenterna fyller en viktig funktion
            när det gäller att coacha och att skola in personer på en arbetsplats.
            SIUS-konsulenten är även viktig för arbetsgivaren för att ge stöd
            om det skulle uppstå komplikationer på arbetsplatsen. Själva vetskapen
            om att sådan hjälp finns att tillgå kan öka benägenheten att anställa
            personer med funktionsnedsättning. Stöd från en SIUS-konsulent
            kan dock ges under högst sex månader. Det finns dock en möjlighet
            att få ett uppföljningsstöd av en SIUS-konsulent under det första
            året av en eventuell anställning.
          </p>
          <head xml:id="i-GVMxuaNQMSmPmhBSPwv1dZ" type="h2">
            Utvecklingsanställning
          </head>
          <p xml:id="i-GAD34BC6CjKPNrJtJVhyqf">
            I samarbete med en arbetsgivare kan även Arbetsförmedlingen förmedla
            en så kallad utvecklingsanställning, som ofta ges på deltid. Arbetsgivaren
            ges ekonomisk ersättning enligt samma regler som för lönebidrag.
            Syftet med utvecklingsanställningen är att individen ska utveckla
            sin arbetsförmåga och därmed förbättra sina möjligheter till ett
            framtida reguljärt arbete. Under tiden med en utvecklingsanställning
            kan personen få vägledning, prova ut arbetshjälpmedel eller delta
            i kortare utbildningsinsatser. En utvecklingsanställning kan pågå
            under högst ett år.
          </p>
          <head xml:id="i-SjPLJYcN9BMEbyantoDuaM" type="h1">
            Kristdemokraternas förslag
          </head>
          <p xml:id="i-MQZCWQFV9gUJUc5p5L57Zx">
            Såväl Arbetsförmedlingens insatser som den lagstiftning som finns
            inom bland annat LSS utgör viktiga delar i det arbete som förts
            för att få personer med funktionsnedsättning in på arbetsmarknaden.
            Vi kristdemokrater tror dock att ytterligare insatser krävs för
            att arbetslinjen ska omfatta även dessa personer.
          </p>
          <head xml:id="i-Nbig9J1pY4j6LzDJwfrUGM" type="h2">
            Skapa en gemensam ingång
          </head>
          <p xml:id="i-GENa2DWhawasXkGGirmcpJ">
            Samarbetet mellan Försäkringskassan, socialtjänsten och Arbetsförmedlingen
            måste intensifieras ytterligare och på sikt bör en gemensam ingång
            skapas. Det är ett faktum att många i dag faller mellan stolarna
            och att många hänvisas till olika nivåer och att ingen tar ett
            riktigt helhetsgrepp. Med en gemensam ingång för alla som inte
            kan försörja sig själva kan en helhetsbild ges och rätt åtgärd
            sättas in från första början. Beroende på orsak till att en person
            inte kan försörja sig på egen hand sätts åtgärd in och personen
            slussas vidare till den instans som är rätt för just henne/honom.
            Målet ska vara att personen så snabbt som möjligt hittar ett jobb
            och får en egen försörjning.
          </p>
          <head xml:id="i-3MfvSr3ty3KaKmsovk6od3" type="h2">
            Arbetsförmågebedömning ska göras från dag ett
          </head>
          <p xml:id="i-94quy1p5ZWpWTkRrkujGvG">
            När en ung person med funktionsnedsättning avslutar sin skolgång
            bör den enskilde erbjudas stöd till arbete. Om den unge personen
            söker någon form av ersättning så ska denne från och med dag ett
            gå in i ett tre månaders program som ett första steg i att göra
            en bedömning av personens arbetsförmåga. Redan här kan man förstås
            komma fram till att personen helt saknar arbetsförmåga och därför
            ska bli sjukpensionerad alternativt prövas för daglig verksamhet.
            Detta ska gälla vid alla typer av funktionsnedsättning som innebär
            nedsatt arbetsförmåga, det vill säga även för de personer som
            återfinns i personkrets 3 och som idag saknar rätten att prövas
            för daglig verksamhet enligt LSS. Genom att ge denna grupp rätt
            till att prövas för daglig verksamhet ges dessa personer möjligheten
            att bryta sin inaktivitet och träffa andra människor och, i vissa
            fall, ta ett första steg på vägen till ett lönearbete.
          </p>
          <head xml:id="i-WMQ2nCnadZNsExPvq5sXiv" type="h2">
            Val av arbetsförmedling genom jobbpeng
          </head>
          <p xml:id="i-5n8JqpdBHD2gy4SnWvEaKW">
            Den person med funktionsnedsättning som bedöms ha en arbetsförmåga
            slussas därefter vidare till val av arbetsförmedling, där såväl
            offentliga som privata förmedlingar ska finnas att tillgå. Dessa
            förmedlingar ska vara certifierade. Till detta val knyts en jobbpeng
            där personer med funktionsnedsättning får välja den arbetsförmedling
            som passar honom eller henne bäst. Jobbpengen varierar i storlek
            beroende på hur omfattande funktionsnedsättning personen har.
            Som stöd vid val av arbetsförmedling ska särskilda jobbcoacher
            finnas till hands. Klarar personen inte av ett arbete med stöd
            på den ordinarie arbetsmarknaden ska möjlighet till arbete på
            ett socialt företag finnas som ett alternativ.
          </p>
          <head xml:id="i-XgVjnYuusfQjDzxoAJXZZB" type="h2">
            Belöningssystem till arbetsförmedlingar som lyckas bra
          </head>
          <p xml:id="i-YZ8Kq8xv5Sd8rL18LBBW3s">
            För att ytterligare öka motivationen att lyckas i sitt förmedlingsuppdrag
            föreslår vi att arbetsförmedlingar ska få betalt efter hur väl
            de lyckas. Utöver pengen som en arbetsförmedling får vid inskrivningen
            av en arbetssökande ska förmedlingen få betalt när den lyckas
            förmedla ett jobb och ytterligare en peng när personen haft jobbet
            en viss tid. Ju högre peng den arbetssökande har, desto högre
            ersättning betalas ut till förmedlingen när jobb förmedlas. Med
            ett sådant system belönas bra arbetsförmedlingar och förmedlingarna
            uppmuntras att arbeta med personer som står långt utanför arbetsmarknaden.
            Dagens arbetsförmedling har inga ekonomiska incitament att lyckas
            i sitt arbete.
          </p>
          <head xml:id="i-2midqS4qUAkkMjJRk1aEjB" type="h2">
            Betygssättning och öppna jämförelser av arbetsförmedlingar
          </head>
          <p xml:id="i-9NXjvZGdGyb9hdEUS8TNr2">
            För att öka transparensen och konkurrensen inom förmedlingsverksamheten
            tror vi att en bra idé är att olika förmedlingsaktörer betygsätts
            och att dessa jämförelser blir offentliga. På så sätt kan den
            arbetslöse gå till den förmedling som lyckats bäst med att bryta
            utanförskapet. Med ökad konkurrens ökar också trycket på resultatförbättring.
          </p>
          <head xml:id="i-TuHTLHZpeQwD5FpTCuWAoj" type="h2">
            Återkommande prövning av arbetsförmågan i daglig verksamhet
          </head>
          <p xml:id="i-2g9y9irx3p4NM6JLaSAWkC">
            Idag är daglig verksamhet något av en slutstation för människor
            som har en funktionsnedsättning. Av Socialstyrelsens kartläggning
            framgår att i mer än hälften av landets kommuner under den senaste
            femårsperioden har inte någon person gått från daglig verksamhet
            till ett lönearbete, varken osubventionerat eller subventionerat.
            Detta sker trots att så många som 10 procent av dem som idag har
            daglig verksamhet skulle kunna gå vidare till någon form av lönearbete.
            För den enskilda personen som har en potential är det inte mer
            än rätt att undersöka möjligheten till egen försörjning. Även
            för den som en gång har bedömts sakna arbetsförmåga och därmed
            beviljats daglig verksamhet finns det anledning att pröva med
            jämna mellanrum eftersom arbetsförmågan kan utvecklas efter hand.
            Därför föreslår vi att arbetsförmågan prövas varje år för den
            person som har beviljats daglig verksamhet och som bedöms vara
            nära någon form av arbetsmarknad. Finner man att personen saknar
            arbetsförmåga eller av andra skäl inte kan lämna den dagliga verksamheten
            ska möjligheten att kvarstå i dagligverksamhet finnas kvar.
          </p>
          <p xml:id="i-Ltc2DmDd6wtAHgAi2NS8KV">
            Vi vill i detta arbete knyta jobbcoacher som är specialiserade
            på olika former av funktionsnedsättningar. Tillsammans med SIUS-handläggarnas
            hjälp ska dessa vara ett stöd för personer in i ett eventuellt
            lönearbete. Idag är det kommunen som ansvarar för den dagliga
            verksamheten, och det är därför naturligt att kommunen har det
            yttersta ansvaret för att en kartläggning och uppföljning genomförs.
          </p>
          <head xml:id="i-Fo7YSJ7CRQabDpwNAgWU4N" type="h2">
            Förläng tiden för förberedande insatser, SIUS-konsulent och utvecklingsanställning
          </head>
          <p xml:id="i-AmSpXq9Gg3d8edmcvxjTTe">
            Idag kan förberedande insatser och stöd från en SIUS-konsulent
            ges under en tid av maximalt sex månader. För många personer med
            funktionsnedsättning är detta för kort tid för att fungera på
            bästa sätt inom arbetslivet. Därför vill vi förlänga tiden man
            ska kunna få förberedande insatser samt stöd till SIUS-konsulent
            till ett år. Utvecklingsanställningen bör också den förlängas,
            från ett år till två år. Vi vill också här betona vikten av att
            SIUS-konsulenternas handledningsstöd ges både till personer som
            har en funktionsnedsättning och till de arbetsgivare som anställer
            dessa personer.
          </p>
          <head xml:id="i-9nNyHCZ7rtED2HtsrxTUdy" type="h2">
            Bättre finansieringsmöjligheter för sociala företag
          </head>
          <p xml:id="i-Ss6HNbWviNYuGHhWmNiaoN">
            Det sociala företagandet måste stärkas i Sverige. Det utgör en
            enorm resurs och sysselsätter människor som annars skulle ha mycket
            svårt att få in en fot på arbetsmarknaden. Det finns cirka 170
            sociala företag i landet som sysselsätter totalt cirka 5 000 personer.
            Det är mycket viktigt att dessa företag kan verka i en miljö där
            deras verksamhet kan utvecklas och att de får samhällets stöd.
            Finansieringsmöjligheterna för sociala företag måste bli bättre.
            Risken är annars stor att en möjlig och önskvärd expansion uteblir.
          </p>
          <head xml:id="i-3f6xPjdYizsj8XiDkQRpAK" type="h2">
            Öka antalet lönebidrag
          </head>
          <p xml:id="i-RWvYQjr1NhPuGxWCp47D81">
            Lönebidragen är framgångsrika och efterfrågan är större än de
            ekonomiska ramarna medger. Vi föreslår därför att antalet lönebidrag
            utökas. Det är inte minst viktigt i en tid då arbetsmarknaden
            är kärvare och konkurrensen om lediga jobb hårdnar. Alla arbetsgivare
            ska få information om vilka möjligheter som finns att anställa
            personer med funktionsnedsättning. Även för den enskilde arbetstagaren
            krävs tydlig information om vilka arbetsmarknadspolitiska stödformer
            som finns och vilken rätt man som enskild har till dessa. Av flera
            skäl är det viktigt att se anställning med lönebidrag som ett
            jobb, inte främst en stödform. Dagens krav på löntagare att producera
            är höga och kan i många fall inte nås av en person med en funktionsnedsättning.
            Här måste offentligt stöd kunna gå in och kompensera skillnaden,
            överbrygga glappet. Det finns också skäl att ompröva tidsgränserna
            för lönebidraget. För vissa kan en längre giltighet, till exempel
            två år, innebära större chans till anställning. Fördelen är att
            arbetsgivaren får mer tid på sig att finna det mest effektiva
            sättet att organisera arbetet tillsammans med den som man får
            bidraget för.
          </p>
          <head xml:id="i-Sb67pXJm1uJYKsy1ketiAd" type="h2">
            Fler företag måste ta sitt sociala ansvar
          </head>
          <p xml:id="i-Bjjv4QWU7FpKd4zy7RL8mh">
            För att personer med funktionsnedsättning ska kunna komma in
            på arbetsmarknaden i större utsträckning än idag krävs det att
            alla arbetsgivare gör mer för att ta emot dessa personer. Både
            offentliga och privata arbetsgivare behövs i detta arbete.
          </p>
          <p xml:id="i-A4iJcw6vMhc6ZBUt3L11Dt">
            Flera företag har börjat tänka i banor av att vara en positiv
            kraft i samhället och ta emot personer med funktionsnedsättning.
            ICA och Max Hamburgerrestauranger är bra exempel på företag som
            bestämt sig för att ha en policy om att anställa personer med
            funktionsnedsättning. Då har det också visat sig att anställningarna
            påverkat övrig personal i form av förbättrad arbetsmiljö och att
            fler trivs på sin arbetsplats. Kristdemokraterna uppmanar fler
            företag att ta sitt sociala ansvar genom att aktivt välja att
            anställa personer med funktionsnedsättning.
          </p>
          <head xml:id="i-LQpv4PDS6BvyCni872C8Wh" type="h2">
            Nya jobb i offentlig sektor för personer med funktionsnedsättning
          </head>
          <p xml:id="i-QoEawjMYCJJ32XW5DVTebQ">
            Kristdemokraterna menar att kommuner, landsting och statliga
            myndigheter/bolag i samarbete med Arbetsförmedlingen ska föregå
            med gott exempel och anställa 10 000 personer med funktionsnedsättning.
            Vårt förslag är en fördelning som innebär 2 000 personer inom
            statliga myndigheter/bolag, 2 000 inom landsting/regioner samt
            6 000 i kommunerna.
          </p>
          <p xml:id="i-HzRyd7br48V5SQb2hAkqN7">
            De exakta arbetsuppgifterna kan variera beroende hur det ser
            ut i olika kommuner, landsting/regioner och statliga myndigheter/bolag.
            Inspiration kan hämtas från exempel där kommuner använder sig
            av Samhall för att utföra olika slags tjänster. I exempelvis Ludvika
            kommun städar, tvättar och handlar Samhall inom omsorgen. Under
            parollen Fler händer i vården levererar Samhall hjälp kring måltider,
            uppstigning och sänggående samt att gå promenader på såväl äldreboenden
            som via hemtjänsten. På så sätt kan vårdpersonal inom äldreomsorgen
            och hemtjänsten fokusera på vårduppdraget. Andra kommuner som
            använder sig av liknande tjänster är Gällivare, Hallstahammar
            och Stockholms kommun. Andra uppgifter kan handla om markskötsel
            (gräsklippning, snöskottning, sandning och skräpupplockning) eller
            fastighetsskötsel (exempelvis vaktmästeri, trappstädning, underhåll
            med mera).
          </p>
          <p xml:id="i-S58tSCAHEWreeX3gV95poa">
            Det kan även vara universitets- och högskolutbildade personer
            med funktionsnedsättning som kan arbeta som till exempel handläggare,
            ekonomer eller konsulter. Det kan också handla om värdar och service
            inom transportsektorn. Listan kan göras lång.
          </p>
        </div>
        <div type="motSignatures">
          <list>
            <item xml:id="i-BZiKo2PE3ZvVN9hqyQu5z9" who="i-BaBRFz7sgjhbuqYiz8u7vt">
              Désirée Pethrus Engström (KD)
            </item>
            <item xml:id="i-MnxGT2V4i4cWht6qTqMhqE" who="i-F5CraRitpEtuezeja6cK6P">
              Anders Sellström (KD)
            </item>
          </list>
        </div>
      </div>
    </body>
  </text>
</TEI>
