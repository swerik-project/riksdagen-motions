<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UU-00014">
  <teiHeader>
    <fileDesc>
      <titleStmt>
        <title>med anledning av skr. 2003/04:20 Mänskliga rättigheter i svensk utrikespolitik</title>
        <author corresp="i-9sbggAkNaaFH8ywMWFbLEk">av Göran Lennmarker m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2003/04:20 Mänskliga rättigheter i svensk utrikespolitik</title>
          <idno type="rdwebb">GR02U14</idno>
          <rs type="number">U14</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GR02U14/text</ref>
          <ref type="dokument_url_html">http://data.riksdagen.se/dokument/GR02U14</ref>
          <ref type="dokumentstatus_url_xml">http://data.riksdagen.se/dokumentstatus/GR02U14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KdNZEf7wb1MAJv58QEHYrr</idno>
            <name>Göran Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Vuf2iovr2aWWgDThaeqMPN</idno>
            <name>Ewa Björling</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-AqZkPRg6HbbZ9nDzibdbp5</idno>
            <name>Björn Hamilton</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3TzUjUVop5GV6tpKYjGYGr</idno>
            <name>Rolf Gunnarsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-T2aXcsQqA9hkUFtCcU4AeQ</idno>
            <name>Henrik S Järrel</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6PVw9b14nHyyamxGVvRRDJ</idno>
            <name>Nils Oskar Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SXS3EXSyKAj5aceqnLLhHK" type="basedOn"/>
        <correspContext corresp="i-SXS3EXSyKAj5aceqnLLhHK">
          <ref>Regeringsskrivelse 2003/04:20</ref>
        </correspContext>
        <correspAction xml:id="i-C6odc4A8SNfckYL9euJQMT" type="signed"/>
        <correspContext corresp="i-C6odc4A8SNfckYL9euJQMT">
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-KdNZEf7wb1MAJv58QEHYrr"/>
          <note type="signatory" corresp="i-Vuf2iovr2aWWgDThaeqMPN"/>
          <note type="signatory" corresp="i-AqZkPRg6HbbZ9nDzibdbp5"/>
          <note type="signatory" corresp="i-3TzUjUVop5GV6tpKYjGYGr"/>
          <note type="signatory" corresp="i-T2aXcsQqA9hkUFtCcU4AeQ"/>
          <note type="signatory" corresp="i-FKLdFezw4jPcBcpexqvUyJ"/>
          <note type="signatory" corresp="i-6PVw9b14nHyyamxGVvRRDJ"/>
        </correspContext>
        <correspAction xml:id="i-PKPv93xiXXRHiRRTJbdRcy" type="referral">
          <date when="2003-11-27"/>
        </correspAction>
        <correspAction xml:id="i-D18Ugx7JxvSwRd5jMNFcj" type="dismissal">
          <date when="2003-11-26"/>
        </correspAction>
        <correspAction xml:id="i-AnJ5tiQpRhtP2uecAueJHU" type="submission">
          <date when="2003-11-25"/>
        </correspAction>
        <correspAction xml:id="i-UhjP3mJWM12MhvCZxjFpzE" type="assigned"/>
        <correspContext corresp="i-UhjP3mJWM12MhvCZxjFpzE">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_U_0014/mot_200304_U_0014-0001.pdf"/>
      <div xml:id="i-ASA5G2CggugfgVDJygPbWe" type="motHeader">
        <div xml:id="i-Y4W4FnPeJTHqnHBCG22f4E" type="motTitle"/>
        <div xml:id="i-XzbMLkMZfNBkBu1sSJuRZo" type="motSubmissionInfo"/>
      </div>
      <div xml:id="i-N8WE3qxpEK5gasdkwBfCay" type="motBody">
        <div xml:id="i-GuUnThce6e42SZLqAL5xGU">
          <p xml:id="i-XUXyAydT2cka1G2iJrLocp">
            2003/04 mnr: U14 pnr: m215
          </p>
          <p xml:id="i-EtVYufz2LsNUPDzPVFXpwP">
            Motion till riksdagen 2003/04:U14
          </p>
          <p xml:id="i-2VNojHLMb3rormFvyrPaYq">
            av Göran Lennmarker m.fl. (m) med anledning av prop. 2003/04:20
          </p>
          <p xml:id="i-NHidV79Jo4EFgek3R3gXJ1">
            Mänskliga rättigheter i svensk utrikespolitik
          </p>
          <p xml:id="i-XX6v6545K3SHLEvECu931F">
            1 Inledning
          </p>
          <p xml:id="i-2xV8dhsjoLRTjWComA6L3L">
            Ingen samhällsförändring är mer dramatisk och fundamental än
            demokratins segertåg i världen. Ändå var demokratin en jämförelsevis
            ovanlig styrelseform så sent som för 20 år sedan. Hälften av Europa
            blev demokratiskt först 1989-1991. Demokratin mognade betydligt
            senare än vad vi tänker oss när vi i dag tar den för given. Det
            som skett under de senaste decennierna är något unikt i mänsklighetens
            historia. Hundratals miljoner människor vann sin frihet och närmare
            trettio nationer vann sin självständighet. Kampen mot förra århundradets
            värsta gissel, totalitarismen vann en avgörande om än kanske inte
            slutgiltig seger. 1990-talet var ett omvälvande decennium i den
            internationella politiken. Den viktigaste och på lång sikt mest
            betydelsefulla utvecklingen var sammanbrottet för de socialistiska
            planekonomiska diktaturerna som under decennier hade förtryckt
            och förnedrat sina medborgare i former som inte får glömmas. Lika
            glädjande var apartheidsystemets försvinnande i Sydafrika. Miljontals
            människor som levt i kommunismens och apartheidsystemets politiska
            förtryck och ekonomiska misär kan nu se fram emot en bättre framtid
            med frihet, demokrati och marknadsekonomi. Det är en politisk
            civilisationsprocess som ger människor möjlighet att bygga det
            öppna samhället och förkasta de totalitära idéerna. I Sveriges
            närområde och på den europeiska kontinenten i sin helhet är denna
            utveckling särskilt tydlig. I och med kommunismens sammanbrott
            är det möjligt att bygga ett nytt Europa där frihet, demokrati,
            öppna gränser och marknadsekonomi är ledstjärnor i de allra flesta
            länderna. Utvecklingen i Europa är en tydlig illustration av den
            gamla sanningen att verklig fred mellan människor blir möjligt
            först när frihet och demokrati vinner utbredning. Demokratier
            går inte i krig med varandra. Demokratiska regeringar är valda
            av, och står till svars inför folket. Normalt brukar människor
            föredra fred framför krig. I fria och öppna samhällen är respekten
            för människors fri- och rättigheter basen för samhällsutvecklingen.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0002.pdf"/>
          <p xml:id="i-QxtpvWmoVCGQkcn33Tim2i">
            2003/04:U14
          </p>
          <p xml:id="i-PkhDK4iDwXUXfJ1G9iMzes">
            Demokratiskt valda regeringar får mandat att undvika konflikter
            och söka fredligt samarbete, men också att ytterst försvara friheten.
            I Latinamerika, som tidigare plågades av många militärdiktaturer,
            är det enbart Kuba som nu inte har en folkvald regering. Men åtskilliga
            av demokratierna är bräckliga och respekten för mänskliga rättigheter
            är inte tillfredsställande i vissa av länderna. I Asien är utvecklingen
            på rätt väg. De stora undantagen är länderna i det socialistiska
            blocket från Myanmar i väster till Nordkorea i öster. Här kan
            man inte se någon vilja till demokratisering och de mänskliga
            rättigheterna ignoreras. I ett bälte från Centralasien över Afghanistan,
            Pakistan, Iran och Arabvärlden mot Central- och Västafrika är
            demokratin satt på undantag. Situationen beträffande de mänskliga
            rättigheterna är inte bättre. Det finns en islamisk fundamentalism
            som utövar förtryck mot människor med en annan religiös övertygelse
            och mot kvinnor. Den afrikanska och arabiska socialismen är liksom
            annat sekulärt maktbegär en vanlig orsak till diktatur och förtryck.
            Det är emellertid glädjande att demokratin i det övriga Afrika
            inte bara fått fotfäste utan även breder ut sig. I södra Afrika
            är demokrati vanligare än diktatur. Även om situationen där är
            bräcklig, har betydande framsteg gjorts.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0003.pdf"/>
          <p xml:id="i-26C2h2QPK8Ru9JAPdbL6MV">
            2 Innehållsförteckning
          </p>
          <p xml:id="i-K8HeP1kLXRKs82siQb438p">
            NOOUBWNH
          </p>
          <p xml:id="i-FW4PXxxxFJt3w9mR1ZH9nX">
            Inledning Innehållsf Förslag till riksdagsbeslut Synpunkter på
            regeringens skrivelse 2003/04:25 Individens frihet är grunde FN:s
            roll.. Situationen i några delar av världen.
          </p>
          <p xml:id="i-DUcuzQj5LPoWxQffZj3FDT">
            7.1 Ett enat Europa för frihet, fred och mänskliga rättigheter.
            7.2 EU:s närområde. 7.3 Arabvärlden och Mellanösterr 7.4 Afrika.
            7.5 Kina... 7.6 Kuba.
          </p>
          <p xml:id="i-QWV93LGrH7R4V2C6A1YVuF">
            2003/04:U14
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0004.pdf"/>
          <p xml:id="i-JBzv2eDxhfn18aFPaXn7xP">
            2003/04:U14
          </p>
          <p xml:id="i-4R5Vx7aeshQfvGKYnowQNt">
            3 Förslag till riksdagsbeslut
          </p>
          <p xml:id="i-USZ4y8G9i3DotEKeBH7jHS">
            1. Riksdagen tillkännager för regeringen som sin mening vad i
            motionen anförs om att Sverige som enskilt land har ett särskilt
            ansvar för att främja och påverka utvecklingen av demokrati och
            mänskliga rättigheter i de länder som Sverige sedan länge har
            ett omfattande utvecklingssamarbete med. 2. Riksdagen tillkännager
            för regeringen som sin mening vad i motionen anförs om att regeringen
            årligen och i god tid före, eller senast i samband med, budgetbehandlingen
            skall ge riksdagen en utförlig rapport om situationen och utvecklingen
            när det gäller mänskliga rättigheter och demokrati i mottagarländerna.
            3. Riksdagen tillkännager för regeringen som sin mening vad i
            motionen anförs om att Sverige i FN bör ta initiativ till en ländervis
            granskning av mänskliga rättigheter och demokrati som årligen
            skall redovisas och debatteras i FN:s generalförsamling. 4. Riksdagen
            tillkännager för regeringen som sin mening vad i motionen anförs
            om Turkiet. 5. Riksdagen tillkännager för regeringen som sin mening
            vad i motionen anförs om att Moldavien, Ukraina och Vitryssland
            bör ges medlemskapsperspektiv i EU. 6. Riksdagen tillkännager
            för regeringen som sin mening vad i motionen anförs om att Nordiska
            rådet bör ge särskilt stöd till de demokratiska krafterna i Vitryssland.
            7. Riksdagen tillkännager för regeringen som sin mening vad i
            motionen anförs om Europarådets centrala roll i värnandet om mänskliga
            rättigheter och demokrati i Ryssland. 8. Riksdagen tillkännager
            för regeringen som sin mening vad i motionen anförs om att OSSE
            och Europarådet bör spela en central roll i värnandet om mänskliga
            rättigheter och demokrati i södra Kaukasien och Centralasien.
            9. Riksdagen tillkännager för regeringen som sin mening vad i
            motionen anförs om att Sverige bör vara berett att göra större
            fredsfrämjande insatser i Afghanistan, vilket bidrar till förutsättningar
            för ökad respekt för mänskliga rättigheter och demokrati i landet.
            10. Riksdagen tillkännager för regeringen som sin mening vad i
            motionen anförs om arbetet i den nya parlamentariska församlingen
            inom ramen för EU:s Medelhavsdimension. 11. Riksdagen tillkännager
            för regeringen som sin mening vad i motionen anförs om att Sverige
            och EU aktivt bör verka för att den syriska ockupationen av Libanon
            upphör. 12. Riksdagen tillkännager för regeringen som sin mening
            vad i motionen anförs om att Sverige och EU är tydligare i sin
            kritik mot brott mot mänskliga rättigheter som begås av regimen
            i Iran.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0005.pdf"/>
          <p xml:id="i-3W4M8x9ZSzAkBUmDRsaEgr">
            3. Riksdagen tillkännager för regeringen som sin mening vad i
            motionen anförs om att Sverige bör stödja uppbyggnaden av demokrati
            i Irak. 4. Riksdagen tillkännager för regeringen som sin mening
            vad i motionen anförs om att Sverige och EU bör betona vikten
            av och bidra till att det skapas regionala strukturer för mänskliga
            rättigheter och demokrati i Afrika. 5. Riksdagen tillkännager
            för regeringen som sin mening vad i motionen anförs om att EU
            sluter upp bakom USA i en tydlig kritik mot de brott mot mänskliga
            rättigheter som kommunistregimen i Kina begår. 6. Riksdagen tillkännager
            för regeringen som sin mening vad i motionen anförs om att EU
            är tydligt i sin kritik mot de brott mot mänskliga rättigheter
            som begås av den kommunistiska regimen på Kuba.
          </p>
          <p xml:id="i-4aEdeUNxeJV2LGqhDsBWba">
            4 Synpunkter på regeringens skrivelse 2003/04:20
          </p>
          <p xml:id="i-FHrUAVfy2hYVf76ggDEAyf">
            Regeringens skrivelse om mänskliga rättigheter i svensk utrikespolitik
            ger en korrekt men ofullständig bild av utvecklingen och hur Sverige
            kan stärka skyddet för de mänskliga rättigheterna i världen. Det
            saknas en redogörelse om de mänskliga rättigheterna i de länder
            som Sverige samarbetar med. Inte ens med de länder som Sverige
            sedan länge har ett omfattande utvecklingssamarbete finns det
            något om MR-situationen. Vad värre är, så anger regeringen inga
            konkreta förslag om hur Sverige i framtiden avser att främja de
            mänskliga rättigheterna i de länder där Sverige har särskilt stora
            möjligheter att påverka. Riksdagen har i flera år begärt att regeringen
            årligen och senast i samband med budgetbehandlingen, skall ge
            riksdagen en utförlig rapport om situationen och utvecklingen
            när det gäller respekten för mänskliga rättigheter och demokrati
            i mottagarländerna. En sådan rapport skulle utgöra ett underlag
            för en utförlig debatt i riksdagen inför beslut om framtida svenska
            biståndsinsatser. Vetskapen om att den svenska riksdagen noggrant
            följer och värderar utvecklingen av mänskliga rättigheter och
            demokrati skulle vara en viktig signal till mottagarländerna.
            Utrikesutskottet har tidigare uttalat sig positivt till detta
            förslag samt förutsatt att en samlad bild av läget beträffande
            respekten för mänskliga rättigheter och demokrati i mottagarländerna
            skulle komma att ges, lämpligen som en bilaga till budgetpropositionen.
            Den 10 december 1998 gjorde riksdagen ett tillkännagivande till
            regeringen om detta sedan en enig riksdag ställt sig bakom ett
            tillkännagivande från ett enigt utrikesutskott. Trots detta har
            regeringen inte presenterat någon sådan rapport. Riksdagen har
            således inför tidigare och årets budgetarbete inte haft tillgång
            till en samlad bild av läget för mänskliga rättigheter och demokrati
            i våra samarbetsländer. Vi finner detta mycket anmärkningsvärt
            och vill därför rikta allvarlig kritik mot
          </p>
          <p xml:id="i-LjawVt6ux4yM7bovjFjB5C">
            2003/04:U14
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0006.pdf"/>
          <p xml:id="i-Mu8faWHY9zEAPn2G54bkJm">
            2003/04:U14
          </p>
          <p xml:id="i-HngTbCJQLLLwXyC1pzJDxx">
            att regeringen inte heller i skrivelsen 2003/04:20 väljer att
            tillkännage riksdagens beställning. Underlåtenheten kan endast
            tolkas som bristande intresse från regeringens sida att för riksdagen
            redovisa läget för mänskliga rättigheter i de länder som mottar
            svenskt bistånd. Vi begär ånyo att regeringen årligen och i god
            tid eller senast i samband med budgetbehandlingen, skall ge riksdagen
            en utförlig rapport om situationen och utvecklingen när det gäller
            mänskliga rättigheter och demokrati i mottagarländerna.
          </p>
          <p xml:id="i-PRx5SFJqUNbLYUfE8Mi3bZ">
            5 Individens frihet är grunden
          </p>
          <p xml:id="i-FeaJWPabRJFphWWaa1zQr6">
            Mänskliga rättigheter bygger på individens frihet. Frågan om
            lika rättigheter började utvecklas under antiken i opposition
            mot den yttersta ofriheten, slaveriet. På 1600-talet fick rättighetsbegreppet
            sin klassiska form i England, särskilt i filosofen John Lockes
            idé om att grunden är rätten att vara fri, och frihet är att slippa
            drabbas av andras tvång. Att erkänna en persons rättigheter är
            att ge henne utrymme att välja och handla fritt. Den som närmast
            berörs av handlingen, d.v.s. den person som utför den, bör få
            ökad kontroll över beslut och handlingar. Rätten till egenmakt,
            att ha friheten att själv välja och bestämma Över sitt eget liv
            snarare än att överhet, stat eller politiker gör det, är grundläggande
            för den moderata synen på individuella fri- och rättigheter. Med
            friheten följer principen om eget ansvarstagande. Den som handlar
            fritt har ansvar för sina handlingar och måste således stå för
            vad man gjort samt bära konsekvenserna av sina handlingar, inte
            minst om konsekvenserna av ens handlingar medför problem för en
            själv eller andra. Individen har rätt att handla så länge hon
            inte begränsar någon annans frihet. I grund och botten handlar
            det om medmänsklighet, dvs. den egna rätten till frihet förutsätter
            och leder till respekt för andras lika värde.
          </p>
          <p xml:id="i-UovBM8s1PQ9Czpp8azVe3X">
            6 FN:s roll
          </p>
          <p xml:id="i-HUKWT6K8doq9mfPABUjPrS">
            Det internationella regelsystem som syftar till att värna den
            enskilda människans rätt är relativt väl utbyggt. Ett problem
            är att många länder inte ansluter sig till internationella konventioner,
            eller vilket är vanligare, att anslutna länder inte uppfyller
            åtagna förpliktelser. En rad ideella organisationer gör ett mycket
            värdefullt arbete för att övervaka och i ländervisa rapporter
            redovisa läget om mänskliga rättigheter och demokrati. Det är
            nu dags att också FN:s generalförsamling varje år får en utförlig
            rapport med redogörelser om läget beträffande de principer som
            organisationen själv är grundad på. Barnkonventionens uppföljningsmekanismer
            skulle kunna tjäna som föredöme. Sverige bör i FN ta initiativ
            till att en ländervis granskning redovisas direkt i generalförsamlingen.
            Därmed tydliggörs vilka länder som bryter mot
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0007.pdf"/>
          <p xml:id="i-JAbeQvifJ5JaqMyz35QgVL">
            principerna. Med tanke på att den universella deklarationen om
            de mänskliga rättigheterna antogs den 10 december 1948, kunde
            detta datum vara ett bra tillfälle att genomföra årliga uppföljningsdebatter
            i generalförsamlingen. Sverige liksom andra FN-medlemmar är förpliktade
            att verka för FN:s principer. Det innebär främst en skyldighet
            att förhindra eller motverka angreppskrig, folkmord eller folkfördrivning.
            Därför skall vi främja FN:s säkerhetsråd och dess ansvar för internationell
            fred och säkerhet. Folkrätten bygger på FN-stadgans principer,
            internationella traktater och sedvanerätt. Den är dynamisk och
            ger utrymme för tolkningar, vilket kan leda till olika förhållningssätt
            och perspektiv. En central fråga är när skyddet av mänskliga rättigheter
            hamnar i klar konflikt med principen om staters suveränitet, vilken
            tidigare var bärande för = folkrätten. Men statssuveränitetsprincipen
            kan inte längre vara överordnad andra viktiga principer. Strävan
            måste vara att varje människas rätt att leva ett liv i frihet
          </p>
          <p xml:id="i-f4mkHki3NRRnqNHvsWEWP">
            och säkerhet skall skyddas, även om angriparen är den egna regimen.
            Så länge FN:s säkerhetsråd tar sitt ansvar att främja internationell
            fred och säkerhet råder inga oklarheter. Problemet uppstår om
            säkerhetsrådet sviker sitt uppdrag. Vid folkmordet i Rwanda tittade
            FN bort och en miljon människor miste livet, vilket fick Afrikas
            folk att misströsta om FN. Rwanda är ett exempel på att en humanitär
            intervention uteblev, när den borde ha genomförts. När FN:s säkerhetsråd
            har varit handlingsförlamat har den redan drabbade befolkningen
            får betala priset med sina liv. Kurderna i norra Irak fick inget
            beslut av säkerhetsrådet när det gäller skydd mot Saddam Hussein-diktaturens
            planer på folkmord (Anfal). Trots att medlemsländerna i FN är
            förpliktade att förebygga, stoppa och bestraffa folkmord, fick
            Storbritannien och USA på egen hand under tolv års tid skydda
            kurderna. När albanerna i Kosovo hotades av etnisk rensning kunde
            säkerhetsrådet inte enas om mandat för att förhindra detta. Natos
            aktion för att förhindra en tragedi fick genomföras ändå. Efter
            Iraks aggression mot Kuwait, Saudiarabien och Israel fick FN ansvaret
            för stilleståndsvillkoren. Trots att regimen systematiskt och
            tydligt bröt mot dessa förmådde inte säkerhetsrådet ta beslut
            om att hävda FN:s auktoritet. I stället förlängdes de FN-sanktioner
            som varit avsedda för en begränsad period, vilket fick alltmer
            allvarliga konsekvenser för Iraks folk som redan led under hårt
            förtryck. Alternativet till USA:s och Storbritanniens aktion hade
            varit att antingen fortsätta med sanktioner, vilket tedde sig
            alltmer orimligt, eller att låta regimen slippa påföljd efter
            aggression. Det skulle allvarligt ha hotat säkerheten i hela regionen
            och åter satt skräck i grannländerna, särskilt Kuwait, och riskerat
            folkmord på kurderna. Det finns all anledning att fundera över
            FN:s roll som bärare och beskyddare av internationell moral när
            principerna om att skydda mänskliga rättigheter underordnas mekaniska
            beslutsprocesser. Det är nödvändigt att värna folkrätten, även
            när säkerhetsrådet inte förmår agera. Världen kan och får inte
            stillatigande acceptera folkmord och andra grova brott mot folkrätten.
            Ingripanden på humanitära grunder — vid folkmord och folkfördrivning
            — blir alltmer accepterade. Carlsson-Ramphals kommission för globalt
          </p>
          <p xml:id="i-EF2RCmXhD5ZBUK4DCXpWiq">
            2003/04:U14
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0008.pdf"/>
          <p xml:id="i-ESXjVdwTgAYHT9gQhf4QZ7">
            2003/04:U14
          </p>
          <p xml:id="i-KEPTjaQYRoYmi7SpVYHC3k">
            samarbete föreslår i sin rapport att FN-stadgan bör ändras så
            att humanitär intervention i FN:s regi lättare skall kunna komma
            till stånd i fall av grova och omfattande kränkningar av mänskliga
            rättigheter. Folkrätten står således inför en utmaning. Den behöver
            förtydligas och kodifieras vad gäller humanitär intervention.
            Ingrepp för att förhindra folkmord och folkfördrivning bör kunna
            ske med explicit stöd i FN-stadgan. Det internationella samfundet
            måste även i enlighet med FN-stadgans principer kunna agera i
            akuta krislägen, trots att inte säkerhetsrådet har givit klartecken.
            Frågan är hur långt man skall gå när det kan anses vara rätt att
            avväpna och avsätta en diktatorisk regim som grovt och systematiskt
            förtrycker den egna befolkningen. Endast i särskilt grova fall
            kan diktaturer demokratiseras med humanitär intervention. Fri
            handel och mänskliga kontakter är självfallet att föredra. Skall
            militära insatser göras måste det positiva värdet av dessa alltid
            vägas med största noggrannhet mot det lidande som enskilda människor
            utsätts för. Omfattande sanktioner har erfarenhetsmässigt mycket
            negativa konsekvenser för befolkningen i det land som är utsatt
            för dessa. I vissa allvarliga situationer är sanktioner dock nödvändiga.
            De måste i så fall vara beslutade av FN:s säkerhetsråd för att
            de skall få effekt och moralisk tyngd. Så kallade smarta sanktioner
            riktade mot ledarna i diktatoriska regimer är att föredra då de
            slår mot just dem som berövar de enskilda människorna deras fri-
            och rättigheter.
          </p>
          <p xml:id="i-PQPJ9LDfpYnam7vKV2SCsc">
            7 Situationen i några delar av världen
          </p>
          <p xml:id="i-CiRwnUzPbU1R7yXP9Gm4oS">
            Det sker dagligen övergrepp mot människors fri- och rättigheter
            världen över. Vi har valt att begränsa oss till Europa och dess
            närområde samt ett antal andra länder för att ge en bild av situationen
            gällande mänskliga rättigheter som vi ser den och vill förbättra
            den.
          </p>
          <p xml:id="i-4M1iX49iZszyHJbP1wZaqV">
            7.1 Ett enat Europa för frihet, fred och mänskliga rättigheter
          </p>
          <p xml:id="i-VaWqLb3SyEU9in8SEiXbGB">
            1990-talet var ett omvälvande decennium i den internationella
            politiken. Den sannolikt viktigaste och på lång sikt mest betydelsefulla
            utvecklingen var sammanbrottet för de socialistiska planekonomiska
            diktaturerna. Förtryckta nationer som under årtionden tryckts
            ner i fattigdom, diktatur och kulturskymning har på nytt återfunnit
            sin identitet som europeiska nationer. Människors värdighet och
            frihet har återerövrats genom en fredlig kamp för frihet och rättvisa.
            Sovjetunionen som var ett ständigt hot mot människors frihet och
            fred i vår del av världen, som under sig kuvade folk och nationer,
            som förnekade människors rätt till den egna historien och till
            medborgerlig värdighet, föll till slut under trycket av den egna
            orättfärdigheten.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0009.pdf"/>
          <p xml:id="i-H7TRQMAY6BtQN6rDPrFd1U">
            Alltsedan länderna i Central- och Östeuropa blev fria har EU
            och Nato medvetet och envetet drivit på utvidgningsprocessen.
            Europasamarbetets grundläggande krav på frihet, demokrati och
            respekt för den enskilde ger ny styrka åt klassiska ideal. De
            har kommit att bli en måttstock för de gamla diktatursamhällenas
            utveckling mot moderna europeiska nationer. Det är en framgång
            för de idéer om ett allt närmare samarbete mellan Europas folk
            som formades vid andra världskrigets slut. Utvidgningen är ett
            uttryck för att EU som europeiskt fredsprojekt har prövats och
            klarat testen. Europeiska unionen öppnar gränser och utvidgar
            rättsstaten, den fria ekonomin, demokratin och respekten för den
            enskildes grundläggande fri- och rättigheter. Förutom de tio länder
            som inom ett halvår blir fullvärdiga medlemmar i unionen står
            redan i dag tre kandidatländer på tur. Bulgarien och Rumänien
            är på god väg i sina förhandlingar med sikte på medlemskap 2007.
            Turkiet kommer att påbörja sina medlemskapsförhandlingar om ett
            år, förutsatt att de krav som EU ställer på respekt för mänskliga
            rättigheter och demokrati infrias.
          </p>
          <p xml:id="i-4MpDiwFic24wBXDz7joGS7">
            EU-kommissionens översynsrapport av den 5 november 2003 visar
            att betydande framsteg gjorts på MR-området i Turkiet de senaste
            åren. Landets parlament och regering har utarbetat reformpaket
            och lagar, som skall garantera demokrati, rättssäkerhet, mänskliga
            rättigheter samt respekt för och skydd av minoriteter. Regeringen
            framhåller att reformerna görs för landets bästa och inte primärt
            för att tillgodose EU:s krav. Turkiet har också nyligen ratificerat
            FN-konventionerna om civila och politiska rättigheter samt sociala
            och ekonomiska rättigheter. Parlamentets, regeringens och centrala
            organs vilja att stärka och garantera de mänskliga rättigheterna
            har dock ännu inte nått ut i samhället på lokal nivå. Implementeringen
            av reformpaketen och de nya lagarna i rättstillämpning och praktiskt
            genomförande hos domstolar, åklagare, polis och lokala myndigheter
            är klart otillfredsställande. Regeringen synes vara väl medveten
            om de krafter som motsätter sig såväl reformer och takten i reformprocessen
            som Turkiets medlemskap i EU. Den avser under 2004 att fokusera
            på genomförandet och har inrättat en övervakningsgrupp för att
            garantera tillämpningen av reformerna. Turkiet är synbarligen
            på rätt väg när det gäller att uppfylla de politiska Köpenhamnskriteriernas
            krav men det är lika tydligt att det återstår mycket att göra.
            Vi välkomnar Turkiet som medlem i Europeiska unionen. Samma krav
            måste givetvis ställas på Turkiet som på andra länder när det
            gäller respekt för mänskliga rättigheter. Sverige bör aktivt stödja
            reformprocessen i Turkiet med syfte att anpassa landets MR-nivå
            till europeiska normer.
          </p>
          <p xml:id="i-T2Zvkm5Q8tBhsGGhf3dcb">
            7.2 EU:s närområde
          </p>
          <p xml:id="i-LAR7nsheYtYy3aTr9S2TEd">
            När EU utvidgas är det viktigt att säkerställa att det inte byggs
            nya skiljelinjer i Europa. Sverige och EU skall i sina förbindelser
            med andra länder och i FN värna och framhäva demokrati och mänskliga
            rättigheter som grund för
          </p>
          <p xml:id="i-9sWh3xdmJd449pCDQvgpjY">
            2003/04:U14
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0010.pdf"/>
          <p xml:id="i-5EoQzswwbd4bgZNtgkwrqL">
            2003/04:U14
          </p>
          <p xml:id="i-WsyrNbYjJox4UqmyuR17Wu">
            10
          </p>
          <p xml:id="i-QkZP1o6LfQZmjTvJXu9pD7">
            samhällelig utveckling. EU skall politiskt bidra till frihandel
            och marknadsekonomiska reformer samt etablerandet av marknadsekonomiska
            institutioner. Detta gäller inte minst EU:s relationer till länder
            i närområdet som Balkan, det östligaste Europa, Ryssland, Kaukasus
            och Medelhavsområdet.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0011.pdf"/>
          <p xml:id="i-9FUmwBdrQo8aE8Rzf6FNH9">
            Västra Balkan på rätt väg
          </p>
          <p xml:id="i-Fw5Zx416nHB36RMymYZiH9">
            För första gången på länge pågår inte någon öppen väpnad konflikt
            på västra Balkan. Läget har idag stabiliserats med ett ökat regionalt
            samarbete med Nato och EU. Det är viktigt att Sverige, EU, OSSE
            och FN stödjer och uppmuntrar den positiva utveckling som skett
            de senaste åren och inte lämnar länderna på västra Balkan åt sitt
            eget öde. En internationell militär och civil närvaro kommer att
            krävas en lång tid framöver för att bidra till fortsatt stabilitet.
            Sverige skall även fortsättningsvis stödja utvecklingen mot fungerande
            demokratier, respekt för enskildas fri- och rättigheter, rättssamhällen
            och ekonomier samt förebyggande av nya kriser. EU har en mycket
            viktig roll att spela på västra Balkan. Vägen till ett stabilt
            och normaliserat västra Balkan går via möjligheterna till integration
            i europeiska strukturer. Det är därför mycket positivt att både
            Nato och EU beslutat att ge Albanien, Bosnien-Hercegovina, Kroatien
            och Makedonien samt Serbien-Montenegro möjlighet till framtida
            medlemskap. Det ger dessa länder och inte minst deras befolkningar
            framtidstro och råg i ryggen att under svåra förhållanden orka
            fortsätta på frihetens och fredens väg.
          </p>
          <p xml:id="i-Tr7WrutX26RjGEKiy8X2D3">
            Det östligaste Europa
          </p>
          <p xml:id="i-6EqaC8BSpMEtuvWh5jC28Q">
            I och med EU:s erbjudande om framtida medlemskap till länderna
            på västra Balkan har därmed, med tre undantag, alla länder väster
            om Ryssland givits en uttalad möjlighet till medlemskap. Undantagen
            är än så länge Moldavien, Ukraina och Vitryssland. Det är nu dags
            att också ge dessa tre länder medlemskapsperspektiv för att därmed
            ge deras folk framtidshopp om att även de en dag skall få leva
            i ett samhälle som garanterar och respekterar individens grundläggande
            fri- och rättigheter. Sverige bör i EU driva denna fråga för att
            främja en stadig utveckling mot demokrati och respekt för mänskliga
            rättigheter. Sveriges, EU:s och Natos stöd för utveckling i Ukraina
            är betydande. Insatser för att stödja institutions- och systemförändring
            i Moldavien, som är Europas fattigaste land, bör vara en lika
            prioriterad fråga. Båda länderna är med i Europarådet som har
            det primära ansvaret att stödja mänskliga rättigheter och demokrati.
            Osse har ansvar för att bistå i frågan om Transinistrien.
          </p>
          <p xml:id="i-RjuwqDJAAG1wajKPDkJYjr">
            Vitryssland är Europas enda och förhoppningsvis sista diktatur.
            Parlamentsvalet 2000 och presidentvalet 2001 dömdes ut av de internationella
            valövervakarna från OSSE och EU, därför att de inte uppfyllde
            kraven för ett demokratiskt val. Under de senaste åren har en
            rad prominenta personer med band till oppositionen = försvunnit.
            Efter = försvinnandena har de = rättsliga undersökningarna gått
            mycket långsamt. Den vitryska konstitutionen förbjuder tortyr,
            men polisvåld och våld mot fångar är vanligt förekommande. Det
            finns ett flertal rapporter om polismisshandel som i vissa fall
            varit så svår att den kan jämställas med tortyr. Framför allt
            riskerar demonstranter mot regeringen att misshandlas, särskilt
            när de häktas.
          </p>
          <p xml:id="i-6XT2mEkL65JBWjnK3883JY">
            2003/04:U14
          </p>
          <p xml:id="i-NM1rrEnX4d5rfbpQ3KBhei">
            21
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0012.pdf"/>
          <p xml:id="i-DesWiArHqHBFjXe44H7gGk">
            2003/04:U14
          </p>
          <p xml:id="i-K3acZ7gov859FxaTrK5kMk">
            12
          </p>
          <p xml:id="i-68F5vdTAWv3JsdrkcU1NXE">
            Rättssäkerheten är bristfällig då det är presidenten som kontrollerar
            tillsättningen av domare. Domstolarna kan således inte betraktas
            som självständiga. Presidenten styr ofta genom dekret, vilket
            kraftigt begränsar parlamentets makt samtidigt som regimen använder
            godtyckliga frihetsberövanden som ett effektivt sätt att skrämma
            till tystnad. Sverige bör driva frågan att Nordiska rådet skall
            ge särskilt stöd till de demokratiska krafterna i Europas enda
            kvarvarande diktatur.
          </p>
          <p xml:id="i-XqsQifYRSGVFMpzcDApnqY">
            En aktiv Rysslandspolitik
          </p>
          <p xml:id="i-FLNdY2NE7Xew9XKQkaftqT">
            Sverige och EU skall föra en aktiv politik gentemot Ryssland.
            Det ligger i vårt intresse att bistå Ryssland att bygga de strukturer
            som krävs för att utveckla en stark demokrati och väl fungerande
            marknadsekonomi där individen har full frihet. Kränkningar av
            mänskliga fri- och rättigheter är ortfarande vanligt förekommande
            och för detta har den ryska regeringen ansvar. Det pågående kriget
            i Tjetjenien är oacceptabelt och måste få en redlig lösning. De
            svenska och europeiska kraven på Ryssland skall vara tydliga.
            Det är ett europeiskt intresse att rättsstaten och respekten för
            mänskliga fri- och rättigheter samt utvecklingen av fria media
            står starka även i den stora del av Europa som Ryssland utgör.
            Ett sådant Ryssland kommer att kunna forma ett ekonomiskt och
            politiskt partnerskap med EU-länderna. Sverige bör driva rågan
            om att utvidga nuvarande frihandelsområde genom avveckling av
            handelstullarna mellan EU och Ryssland. Europarådet, där Ryssland
            blev medlem 1996, har understödd av EU och ato en central roll
            att spela för att värna respekten för mänskliga rättigheter och
            demokrati i landet. OSSE bör engagera sig i Tjetjenienkonflikten
            och upprätta en mission i området.
          </p>
          <p xml:id="i-8Lbu3TWbieoGoh8h2VL4Vm">
            Södra Kaukasien och Centralasien
          </p>
          <p xml:id="i-XS7xfxdUr6ezehH1XVwveN">
            Azerbjdzjan är visserligen på väg mot demokrati, men mycket återstår
            innan regimen uppfyller kraven på respekt för mänskliga rättigheter
            och demokrati. Dödsstraffet är avskaffat, men fortfarande förekommer
            summariska arresteringar och demonstrationsfriheten är inskränkt.
            Politiska motståndare uppger att de ofta utsätts för trakasserier.
            Premiärminister Ilham Aliyev, son till den avgående presidenten
            Heydar Aliyev, vann presidentvalet i oktober 2003. Internationella
            valövervakare från OSSE har dock vittnat om en tvivelaktig valkampanj
            och valfusk. Azerbjdzjan är formellt i krig med Armenien som har
            ockuperat den armeniska enklaven Nagorno-Karabasch och ett stort
            landområde runtomkring. Ungefär en miljon azerer av en befolkning
            på åtta miljoner är sedan tio år på intern flykt. Flyktingarna
            har inte inlemmats i det azeriska samhället utan en stor majoritet
            bor under miserabla förhållanden i hyddor i stora flyktingläger.
            Barn ända upp i tioårsåldern har aldrig upplevt annat än lägerboende,
            med malaria och andra svåra sjukdomar som grasserar i lägren.
            Regeringens hållning är att den uppstådda situationen är Armeniens
            fel. Flyktingfrågan måste lösas och allas grundläggande rättigheter
            respekteras. Azerbjdzjan har en stark önskan om att upptas i den
            europeiska gemenskapen.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0013.pdf"/>
          <p xml:id="i-JLyZv1nCnymfLicsPhZQ8P">
            Före detta Sovjetrepubliker i Centralasien såsom Turkmenistan
            och Uzbekistan med flera länder har långt kvar till demokrati
            och mänskliga rättigheter. I flera av dessa stater styr starka
            presidenter med stor makt genom dekret. Den enda egentliga oppositionen
            består av islamiska fundamentalister som om möjligt utgör ett
            än värre alternativ vad gäller respekt för människor. OSSE måste
            med kraft engagera sig för att främja en god utveckling i hela
            Centralasien.
          </p>
          <p xml:id="i-V1y7tRkiEnGUGUig5baafr">
            7.3 Arabvärlden och Mellanöstern
          </p>
          <p xml:id="i-DukU9QvxUyY4ha6D4dEip7">
            Läget beträffande demokrati och mänskliga rättigheter är fortsatt
            dåligt i Mellanöstern. Inget land förutom Israel är demokrati.
            Den sammanlagda effekten av ett säkerhetssystem i Mellanöstern
            som gör att länderna känner sig trygga mot angrepp samt en möjlig
            demokratisk utveckling i Irak borde dock stimulera en framväxt
            av demokrati och respekt för mänskliga rättigheter i arabvärlden.
            Även om det finns ett hot från Al Quaida och andra terrororganisationer
            vilket vi nyligen sett i Turkiet, Marocko, Egypten, Israel, Saudiarabien
            och Irak så finns nu bättre förutsättningar för en utveckling
            i demokratisk riktning. Den underlättas av EU:s Medelhavspolitik
            där frihandel till år 2010 ingår i första hand, men det görs också
            försök att stödja demokrati och mänskliga rättigheter. Det viktigaste
            i detta initiativ är inte enbart samarbetet mellan EU och respektive
            land utan också att det syftar till att skapa ett samarbete mellan
            arabländerna, något som nu ofta lyser med sin frånvaro. Det vore
            underligt om inte också Europas grannskap söder och öster om Medelhavet
            skulle kunna demokratiseras och respektera de mänskliga rättigheterna.
            Det finns all anledning för Sverige och EU att genom tydliga krav
            och kontakter bidra till att demokratin får fotfäste. Inrättandet
            av en ny parlamentarisk församling, ”Euro-Mediterranean Parliamentary
            Assembly”, i vilken samtliga kuststater förutom Libyen samt Jordanien
            skall ingå, är ett steg i rätt riktning. De nationella parlamenten
            i EU:s medlemsländer och Europaparlamentet ges därmed ökade möjligheter
            samt ökat ansvar att stödja de demokratiska krafterna i de nationella
            parlamenten i Medelhavsområdet. Det är ingen överdrift att kalla
            stora delar av arabvärlden för ett av världens idag få återstående
            diktaturblock. Hur prekärt tillståndet i den delen av världen
            är framgår tydligt och klart av de två FN-rapporter som har publicerats
            i år och föregående år med titeln ”UN-report on Arab Human Development”.
            Rapporterna är de första från FN:s utvecklingsprogram UNDP som
            inriktar sig på just Arabförbundets 22 medlemsländer från Atlanten
            till Persiska viken. De 22 arabländerna som undersökningen talar
            om är: Algeriet, Bahrain, Comorerna, Djibouti, Egypten, Förenade
            arabemiraten, Irak, Jemen, Jordanien, Kuwait, Libanon, Libyen,
            Mauretanien, Marocko, Oman, Palestinska myndigheten, Qatar, Saudiarabien,
            Somalia, Sudan, Syrien och Tunisien.
          </p>
          <p xml:id="i-CcEFeJ5cufxHBTuZXK41of">
            2003/04:U14
          </p>
          <p xml:id="i-767JUhzZSeS53pLHBjJbGH">
            13
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0014.pdf"/>
          <p xml:id="i-LMcY4xfvk6juGivz6Mbs3u">
            2003/04:U14
          </p>
          <p xml:id="i-MqSsh2QFPLmUs3YndzWk1e">
            14
          </p>
          <p xml:id="i-G8Gap4GneaZ3iwjFmUAJf6">
            Där förmedlas dyster läsning. Inte i något enda arabland finns
            det politiska oppositionspartier som på laglig väg kan utmana
            odemokratiska makthavare och av egen kraft bilda en regering.
            De 22 arabländerna med nära 300 miljoner människor utgör den region
            i världen där nätsurfandet är allra minst utbrett, till och med
            mindre än i Afrika söder om Sahara. Hela 43 procent av arabvärldens
            vuxna befolkning är analfabeter, drygt dubbelt så stor andel som
            det globala genomsnittet och betydligt mer än u-landsgenomsnittet
            på 29 procent. Över huvud taget är läsandet föga utbrett, åtminstone
            om man bortser från Koranen och andra religiösa texter. Flertalet
            arabländer har därtill försummat investeringar i forskning och
            utveckling (FoU), med undantag för den militära sektorn. Resultatet
            av bristfällig utbildning och forskning är att arabländerna hamnat
            dramatiskt på efterkälken i förhållande till många andra u-landsekonomier.
            Enbart Sydkorea med nästan 50 miljoner invånare har högre BNP
            än samtliga arabländer tillsammans med nära 300 miljoner invånare,
            trots arabvärldens väldiga oljeresurser. Utan politisk pluralism
            och intellektuell frihet samt med ekonomin i fritt fall förvånar
            det knappast att många av regionens invånare röstar med fötterna.
            Tiotals miljoner araber har flytt utomlands, många av dem numera
            med arbete i Västeuropa och USA. I en opinionsmätning bland arabiska
            ungdomar år 2001 uttryckte över hälften av de tillfrågade att
            de skulle föredra att tillbringa resten av sina liv utomlands.
            Många arabregimer använder det fundamentalistiska hotet som argument
            för fortsatt diktatur. Iran är ett exempel på att en fundamentalistisk
            teokrati kan etablera och utöva diktatur i flera decennier. Men
            just erfarenheten från Iran pekar också i motsatt riktning. Det
            är svårt för fundamentalister att använda Iran som föredöme eftersom
            landets befolkning lider svårt under prästväldet. Befolkningen
            i Syrien förtrycks sedan länge av en diktatur under ledning av
            Syriens Baathparti. Det nationella parlamentet kontrolleras av
            presidenten via en slags enmansstatsrådsberedning med titeln ”Minister
            to Parliament”. Libanon har gemensam historia med Syrien och kan
            närmast betraktas som ett lydrike. Syriens militära närvaro innebär
            en påtaglig begränsning av landets självständighet och möjlighet
            till en demokratisk utveckling. Ett annat hinder är förekomsten
            av olika miliser och terrorgrupper. Libanon har demokratiska traditioner,
            som gör att landet snabbt skulle kunna bli en parlamentarisk demokrati
            med representation för olika etniska och religiösa grupper samt
            för politiska partier. Det finns också goda förutsättningar för
            en positiv utveckling av de mänskliga rättigheterna om ockupationen
            upphör. Sverige och EU bör därför aktivt verka för att syrisk
            ockupation upphör så att en demokratisk utveckling med fria och
            allmänna val snarast kan påbörjas. Algeriet stoltserar med ett
            40-tal tillåtna partier, därav ett halvdussin i regeringsställning.
            Men oavsett vilka som innehar ministerposter råder ingen tvekan
            om att landet styrs av ett kotteri av tämligen anonyma generaler.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0015.pdf"/>
          <p xml:id="i-4bLaXADPji7STPEKB7pGBr">
            Också Jordanien har ett 40-tal politiska partier. Men ministrarna
            är opolitiska och utsedda av kungen, vars makt i sista hand vilar
            på en väldrillad beduinarmé. I Libyen finns inga partier alls,
            blott överste Muammar Khadaffi som utan formella politiska titlar
            härskar enväldigt över sina undersåtar. I några länder finns det
            demokratiska tendenser. Bahrein, Kuwait, Jordanien, Libanon och
            Marocko anses vara de länder där förtrycket är minst och där öppningen
            mot demokrati och respekt för mänskliga fri- och rättigheter är
            störst. I dessa länder tillåts vissa partier och strömningar och
            det finns också en viss yttrande- och tryckfrihet. Utvecklingen
            i Irak kommer att få stor betydelse, inte bara för landet självt,
            utan också för Mellanöstern och arabvärlden i stort. Många menar
            att det kommer visa sig svårt eller kanske till och med omöjligt
            att införa demokrati i Irak. Inget annat arabland är demokratiskt
            och landet har ingen som helst demokratisk tradition. Diktaturen
            och skräckväldet har i grunden trasat sönder det irakiska samhället.
            Det är svårt att finna demokratiska strukturer efter en extremt
            hård diktatur eftersom alla demokratiska krafter antingen har
            fått fly eller blivit kastade i fängelse och mördade eller helt
            fått avstå från aktivitet. Den tidigare regimen har grovt och
            systematiskt kränkt människors grundläggande fri- och rättigheter
            och även gjort sig skyldig till folkmord och aggression. Men landets
            förfärliga historia borde göra det demokratiska alternativet attraktivt.
            I Kurdistan i norra Irak har det utvecklats ett visst mått av
            demokrati och partiväsen vilket gör att det finns demokratiska
            strukturer att bygga på. Många av de irakier som flydde till Europa
            och USA har också höga ambitioner för landets demokratisering.
            Shiamuslimerna som utgör närmare två tredjedelar av landets befolkning,
            kan se på Iran och de negativa erfarenheter som finns av ett teokratiskt
            välde. Det är nog trots allt rimligt att hysa en försiktig optimism
            för att Irak faktiskt kan utvecklas i demokratisk riktning även
            om det blir svårt i ett land så söndertrasat och så präglat av
            skillnader i etnicitet, religion och erfarenheter. Kvardröjande
            grupper från den gamla diktaturen tillsammans med tillresta terrorister
            försöker nu förhindra en demokratisk utveckling. För omvärlden
            är det viktigt att stödja demokratiutvecklingen i Irak. Sverige
            och EU bör stödja uppbyggnaden av ett fredligt, stabilt och demokratiskt
            Irak. En viktig förutsättning för en god utveckling i landet är
            att det hålls fria och demokratiska val i juni 2004 samt att den
            nya regeringen utser den grundlagskommitté som skall utarbeta
            en författning grundad på principen om rättsstat, demokrati och
            respekt på mänskliga rättigheter. När väl författningen är utarbetat
            skall det hållas en folkomröstning om denna. Det är viktigt att
            även andra, till exempel kristna minoriteter, får
          </p>
          <p xml:id="i-FdYjJtnzFwJH6QhjFnM6Ef">
            representation i parlamentariska organ på samtliga nivåer. Det
            är en avgörande viktig politisk uppgift för Sverige, EU och FN
            att genom tydliga krav och opinionsbildning medverka till en demokratisk
            utveckling i arabvärlden och Mellanöstern. Förtrycket av mänskliga
            fri- och rättigheter kan och får aldrig ursäktas av kulturella
            eller religiösa skäl. Människor som lever i arabiska länder har
            samma rätt till frihet, demokrati och respekt för den enskilda
            individen som människor i andra länder. Den
          </p>
          <p xml:id="i-PzRfPirgfULQMfyvYqKfhC">
            2003/04:U14
          </p>
          <p xml:id="i-D6j1jBnfNVuf1yQw1y6BpE">
            15
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0016.pdf"/>
          <p xml:id="i-6ZKyXD8zBpRqnNmkpNdkft">
            2003/04:U14
          </p>
          <p xml:id="i-CCrhzj4MWQk8DbraFyRfw9">
            16
          </p>
          <p xml:id="i-SxiMo79wrrAb2wez7wVj3a">
            muslimska tron innebär på inget sätt vare sig något argument
            eller något stöd för diktatorers förtryck av sina egna medborgare.
            Iran är i en klass för sig när det gäller brott mot mänskliga
            rättigheter. Trots att Iran har ratificerat konventionen om medborgerliga
            politiska rättigheter; konventionen om ekonomiska, sociala och
            kulturella rättigheter; konventionen om avskaffande av alla former
            av rasdiskriminering samt konventionen om barns rättigheter, fortgår
            kränkningarna mot enskilda människor och den enskilde har små
            eller inga möjligheter att skydda sig. De grymma bestraffningar
            som utdöms i guds namn enligt ”sharia” gäller t.ex. vid brott
            relaterade till sex och otrohet eller rikets säkerhet. Spöstraff
            utdöms för brott som ej nämns i Koranen och ofta sker piskningen
            på allmän plats. Enligt regimen har stening upphört, men Human
            Rights watch och Amnesty har motsatt information. Tortyr är förbjudet
            enligt iransk lag, men förekommer. Antalet fängslade har ökat
            med 40 procent sedan år 2000. Cellerna är små, överfulla, och
            de sanitära förhållandena förfärliga. Politiska fångar uppgår
            till flera hundra personer. Rättssäkerheten är mycket svag, godtyckliga
            arresteringar är vanliga, specialdomstolar utan rättslig kompetens
            dömer. Det är hög tid att Sverige, EU och FN på ett kraftfullare
            sätt gör klart för regimen att dess uppenbara förakt för enskilda
            människor är oacceptabelt. Sedan 2002 pågår en MR-dialog mellan
            EU och Iran, vilket delvis har föranlett EU att inte lägga fram
            en resolution om situationen gällande mänskliga rättigheter. Delvis
            har det att göra med EU:s omfattande handel med Iran. Sverige
            bör med kraft verka för att EU lägger fram en resolution om Irans
            bristande respekt för mänskliga fri- och rättigheter. Dessutom
            måste FN:s säkerhetsråd fort och under ordnade former förhålla
            sig till att terrorregimen i Iran bryter mot internationella avtal
            om nedrustning och icke-spridning av massförstörelsevapen. Huruvida
            Iran har ambitioner att bli kärnvapenmakt är ett kvarstående frågetecken.
            EU måste entydigt sluta upp bakom USA:s tydliga krav på att Iran
            inte får skaffa kärnvapen. EU bör tillsammans med USA utarbeta
            en strategi för hur FN skall agera om Iran bryter mot icke-spridningsavtalet.
            Förutsättningen för ökad respekt för mänskliga rättigheter och
            en utveckling av demokrati är att det råder fredliga förhållanden.
            I Afghanistan går utvecklingen framåt om än läget är instabilt.
            Den afghanska regeringen behöver stöd i sina ansträngningar med
            att anta en ny konstitution och genomföra fria och demokratiska
            val. Det Sverige främst kan göra för en god utveckling i landet
            är att bidra med betydligt ökade fredsfrämjande insatser.
          </p>
          <p xml:id="i-G4r6MVmf4AG9EgiLrveg8g">
            7.4 Afrika
          </p>
          <p xml:id="i-MsXUU1VhtoKLQnQDaxJa8D">
            Trots att Afrika är inblandat i och hårt drabbat av väpnade konflikter
            kan en ljusare framtid skönjas då samtliga större konflikter i
            Afrika nu är föremål för afrikanskt ledda fredsprocesser. Ett
            afrikanskt ramverk för operationella strukturer för konflikthantering
            håller på att utvecklas och det finns förslag inom ramen för EU-Afrikadialogen
            och EU-AVS ministerråd att EU skall
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0017.pdf"/>
          <p xml:id="i-7VP3cj6ZbhGCCNb2SJw2w5">
            stödja Afrikas egna ansträngningar. Stödet skall ha karaktär
            av fredsbevarande insatser och föreslås huvudsakligen genom Afrikanska
            unionen eller andra subregionala organisationer. Detta är ett
            viktigt steg på vägen, då EU genom att stimulera afrikansk konfliktlösning
            kan skapa förutsättningar för frihet fred och stabilitet och därigenom
            ge förutsättningar för demokrati och mänskliga rättigheter. För
            att denna utveckling skall bli bestående och respekten för mänskliga
            rättigheter och demokrati skall stärkas är det även viktigt att
            bygga upp regionala strukturer som främjar och kontrollerar att
            utvecklingen går i rätt riktning. Sverige och EU bör därför i
            dialogen med länderna i Afrika betona vikten av att det skapas
            regionala strukturer för mänskliga rättigheter och demokrati.
            Europarådet, med sin parlamentariska dimension och med sina normer
            och domstol, kan vara en förebild. I Europa efter andra världskriget,
            var Europarådet den första gemensamma samarbetsorganisationen
            som hade som huvuduppgift just att fastslå normer för och bevaka
            utvecklingen mot mänskliga rättigheter och demokrati. Som enskilt
            land har Sverige ett särskilt ansvar att främja och påverka utvecklingen
            av demokrati och mänskliga rättigheter i de länder i Afrika som
            vi sedan länge har ett omfattande utvecklingssamarbete med. Frågan
            om demokrati och mänskliga rättigheter har också en säkerhetsskapande
            dimension. Demokratier för inte krig med varandra och underlättar
            dessutom ett samhällsklimat som minskar spänningar mellan olika
            grupper inom ett land. Därför är en stimulering av ett samarbete
            i Afrika kring dessa frågor en central uppgift.
          </p>
          <p xml:id="i-YWqzXQz8VMePN41K9RBKnq">
            7.5 Kina
          </p>
          <p xml:id="i-YcQF8zBmLGbFjHE3er4yfL">
            Brotten mot de mänskliga rättigheterna är många i dagens Kina
            där fler människor avrättas än i resten av världen. Brotten för
            ”kontrarevolutionär verksamhet” har visserligen avskaffats men
            i stället används paragrafer om ”omstörtande verksamhet” mer flitigt.
            Offentliga avrättningar är enligt kinesisk lag förbjudna. Dock
            förekommer offentliga massavrättningar ofta före större evenemang
            som det kinesiska nyåret, den kinesiska nationaldagen samt i samband
            med olika drogbrott före antidrogdagen den 26 juni varje år. En
            massavrättning har även sänts över det statliga TV-nätet. Människor
            döms fortfarande till arbetsläger utan rättegång och rätten att
            demonstrera eller bilda föreningar saknas. Arbetare förvägras
            rätten att bilda fria fackföreningar och utövarna av den andliga
            rörelsen Falun Gong förföljs. Situationen i den autonoma regionen
            Xinjiang Uighur har under senare år dessutom blivit alltmer spänd.
            Regionen som ligger i nordvästra Kina har haft det största antalet
            avrättningar i förhållande till sin befolkning och uighurerna,
            den muslimska befolkningsgrupp som är den största i området, har
            utsatts för förtryck när de har försökt att hävda sina rättigheter.
            I denna region tillämpas fortfarande dödsstraffet p.g.a. avvikande
            politiska åsikter. Isolering och blockad har tidigare visat sig
            vara en ineffektiv metod för att bekämpa diktaturer. Tvärtom visar
            det sig gång efter annan att öppenhet, ut-
          </p>
          <p xml:id="i-XgJfFJRSf4s8s477wzi5kf">
            2003/04:U14
          </p>
          <p xml:id="i-2Exrr5qf5fS7wjRQkUrBDM">
            27
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0018.pdf"/>
          <p xml:id="i-EX5VDLi3HPJP3KyctxtWG5">
            2003/04:U14
          </p>
          <p xml:id="i-2YjsaWbr6rp1ZoGsU1eGLN">
            18
          </p>
          <p xml:id="i-DKzkYXmi74KjyxwTVFKXxM">
            byte av studenter och delegationer samt ökad handel är ett betydligt
            effektivare sätt att underminera regimer som förtrycker den egna
            befolkningen. EU bör tillsammans med USA vara tydlig i sin kritik
            mot de brott mot de mänskliga rättigheterna som kommunistregimen
            i Kina begår. Samtidigt är det viktigt att omvärlden upprätthåller
            relationerna med Kina. Om den kinesiska regimen väljer att avbryta
            samarbete på grund av att EU och USA påtalar de brott mot mänskliga
            rättigheter som regimen begår, är det deras beslut. Republiken
            Kina, Taiwan, är i dag en fullt utvecklad demokrati med 23 miljoner
            invånare som tvingas existera under ett permanent missilhot från
            Folkrepubliken Kina. I dagsläget står 450 missiler på det kinesiska
            fastlandet riktade mot Taiwan. Detta är ett oacceptabelt förhållande.
            Relationerna mellan Taiwan och Folkrepubliken Kina måste lösas
            på fredlig och demokratisk väg och inte under trycket av ett militärt
            hot. Taiwan framstår idag som en demokratisk förebild i Asien.
            Trots detta förnekas man rätten att erhålla medlemskap i viktiga
            internationella organisationer, däribland WHO. Utbrottet av SARS
            våren 2003 visar tydligt vilka problem detta innebär för Taiwan.
            Taiwan har ingen möjlighet att erhålla information direkt från
            WHO utan tvingas saimarbeta med andra länder för att få del av
            information som kan vara livsviktig för invånarna i landet. WHO:s
            kontakter sker via administrationen i Beijing, vilka i sin tur
            fördröjt och försvårat kommunikationen med myndigheternia i Taiwan.
            WHO:s främsta mål är att verka för bästa möjliga hälsa hos alla
            världens människor. Det är självklart att detta inkluderar människorna
            i Taiwan och att även Taiwan bör erhålla medlemskap i WHO eller
            åtminstone ges observatörsstatus.
          </p>
          <p xml:id="i-Qj2uVH5odTsBF2HfxbYPUM">
            7.6 Kuba
          </p>
          <p xml:id="i-LiL4V7epvyRDMNFk2KttJH">
            I Latinamerika är det numera bara Kuba som inte har en folkvald
            regering. Åtskilliga demokratier är dock bräckliga och respekten
            för mänskliga rättigheter är inte tillfredsställande i många av
            länderna. Kuba har nu åter drabbats av kraftig repression med
            avrättningar och fängslande av oliktänkande. EU bör vara tydlig
            i sin kritik av de brott mot mänskliga rättigheter som begås av
            den kommunistiska regimen. Samtidigt bör omvärldens handel och
            turism med Kuba fortgå. Erfarenheterna är att sanktionerna har
            gynnat regimen som hänvisar till en hotfull omvärld för att söka
            legitimitet för det inhemska förtrycket.
          </p>
          <pb facs="riksdagen-motions-pdf/data/200304/mot_200304_U_0014/mot_200304_U_0014-0019.pdf"/>
          <p xml:id="i-LBhSbjcZ9sjkXiKXpnZn3R" type="date">
            Stockholm den 24 november 2003
          </p>
          <p xml:id="i-VtgT2n38mjCPCbAaesF7ic" type="signatureBlock">
            Göran Lennmarker (m) Göran Lindblad (m) Björn Hamilton (m) Henrik
            S Järrel (m) Nils Oskar Nilsson (m)
          </p>
          <p xml:id="i-AoRfMqDUKPuTj9eWL649Wa">
            Ewa Björling (m) Rolf Gunnarsson (m) Kent Olsson (m)
          </p>
          <p xml:id="i-Rs2DpW7BK6ZmU1QK24twzL">
            2003/04:U14
          </p>
          <p xml:id="i-VkiNomSWPDmFL5vVUC1LFH">
            19
          </p>
        </div>
      </div>
    </body>
  </text>
</TEI>
