<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00377">
  <teiHeader>
    <fileDesc>
      <titleStmt>
        <title>Kulturarv och miljöer i fädernas bygder</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:377 av Martin Kinnunen m.fl. (SD)</title>
          <idno type="rdwebb">HB02377</idno>
          <rs type="number">377</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02377/text</ref>
          <ref type="dokument_url_html">https://data.riksdagen.se/dokument/HB02377</ref>
          <ref type="dokumentstatus_url_xml">https://data.riksdagen.se/dokumentstatus/HB02377</ref>
          <ref type="pdf">https://data.riksdagen.se/fil/0EDE0DE8-D1D7-4DDE-A565-6C271741FF85</ref>
          <ref type="docx">https://data.riksdagen.se/fil/F75DFE7D-897C-4ABD-BC0B-038D2996FB87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2dwC5U2RuvHwfhzcwB91oo</idno>
            <name>Mattias Eriksson Falk</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4ZkLHMg6vPcEX3Frt3eS97</idno>
            <name>Beatrice Timgren</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FwgqRqwDQLSTnmAc4xomfX" type="signed"/>
        <correspContext corresp="i-FwgqRqwDQLSTnmAc4xomfX">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-2dwC5U2RuvHwfhzcwB91oo"/>
          <note type="signatory" corresp="i-4ZkLHMg6vPcEX3Frt3eS97"/>
        </correspContext>
        <correspAction xml:id="i-EvYWeeySRezxFTns9sT1Ab" type="submitted">
          <date when="2023-09-29"/>
          <time when="14:48:33"/>
        </correspAction>
        <correspAction xml:id="i-P1jBoSeLFjtU4JoijHY3ws" type="reviewed">
          <date when="2023-09-29"/>
          <time when="17:24:04"/>
        </correspAction>
        <correspAction xml:id="i-D1asCfXtbTZp1WTLSEorKn" type="referred">
          <date when="2023-10-17"/>
        </correspAction>
        <correspAction xml:id="i-HiM74t98zm5zu8sGsZybWF" type="assigned">
          <date when="2024-04-24"/>
          <time when="16:27:09"/>
        </correspAction>
        <correspContext corresp="i-HiM74t98zm5zu8sGsZybWF">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-SJTCgzfUJFnz5KPtKuewzJ" type="behandlas_i"/>
        <correspContext corresp="i-SJTCgzfUJFnz5KPtKuewzJ">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-58CZcgBPLvwNLfJDDYr8xS" type="behandlas_i"/>
        <correspContext corresp="i-58CZcgBPLvwNLfJDDYr8xS">
          <ref type="uppgift">2023/24:MJU12</ref>
          <ref type="ref_dok_id">HB01MJU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU12</ref>
          <ref type="ref_dok_titel">Naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TuXgfrQ59N9VK53Aq6fik8" type="behandlas_i"/>
        <correspContext corresp="i-TuXgfrQ59N9VK53Aq6fik8">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DxypbpW2QNpE3X4WZC6viQ" type="behandlas_i"/>
        <correspContext corresp="i-DxypbpW2QNpE3X4WZC6viQ">
          <ref type="uppgift">2023/24:MJU9</ref>
          <ref type="ref_dok_id">HB01MJU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU9</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JUn32GfuiUT9bexp3SgkQa" type="motHeader">
        <div xml:id="i-WifqTZj3RuKeSJVBc1wRzh" type="motTitle">
          Motion till riksdagen 2023/24:377 av Martin Kinnunen m.fl. (SD)
          Kulturarv och miljöer i fädernas bygder
        </div>
      </div>
      <div xml:id="i-CVCufTx4H7JJuLvuzu8tRV" type="motBody">
        <div xml:id="i-xPFKwTDQGWWzfU6mF6Rof" type="motProposal" subtype="förslag">
          <head xml:id="i-3EtPMXHVMANqHzeYcWAfay">
            Förslag till riksdagsbeslut
          </head>
          <list xml:id="i-TfmzkNcJbxhmsLc4JQTRDe">
            <item xml:id="i-WXdasvm9YXyFAnqR4cexT1" sortKey="Yrkande 1">
              Riksdagen ställer sig bakom det som anförs i motionen om att
              Jordbruksverket tillsammans med andra myndigheter, i högre grad
              än i dag, bör verka för att bevara och utveckla hag- och betesmarkerna
              och tillkännager detta för regeringen.
            </item>
          </list>
          <list xml:id="i-Ekgu1x7UZgCcJFDmDs71pm">
            <item xml:id="i-MdKFZMuxusinRuCRJuGcy" sortKey="Yrkande 2">
              Riksdagen ställer sig bakom det som anförs i motionen om att
              arbeta för att bevara och utveckla odlingen av de gamla lantsorterna
              och tillkännager detta för regeringen.
            </item>
          </list>
          <list xml:id="i-HojYSL73qwhTxtpjjimPKX">
            <item xml:id="i-WgYxG98qcVs43Y3GjrVZve" sortKey="Yrkande 3">
              Riksdagen ställer sig bakom det som anförs i motionen om att
              arbeta för att bevara och utveckla de nordiska lantrasdjuren och
              tillkännager detta för regeringen.
            </item>
          </list>
          <list xml:id="i-AAjEYrvEaWYzxTxzihiXgz">
            <item xml:id="i-LLj5WLzBT1Fd37sUCqbQKq" sortKey="Yrkande 4">
              Riksdagen ställer sig bakom det som anförs i motionen om att
              verka för ett livskraftigt och levande fäbodjordbruk och tillkännager
              detta för regeringen.
            </item>
          </list>
          <list xml:id="i-MkQFrKKsK73AdPjmuS7Wf7">
            <item xml:id="i-JG3ixusspNzYD3UHQAHLcq" sortKey="Yrkande 5">
              Riksdagen ställer sig bakom det som anförs i motionen om att
              tillföra ytterligare incitament och resurser för att stärka arbetet
              med restaurering av natur- och kulturmiljöer i odlingslandskapet
              och tillkännager detta för regeringen.
            </item>
          </list>
          <list xml:id="i-YGUdCUTKFUEizS4NCRt6qY">
            <item xml:id="i-VyVbGticfv4cq8gnH1y1qJ" sortKey="Yrkande 6">
              Riksdagen ställer sig bakom det som anförs i motionen om ett
              särskilt riktat stöd för bevarande av överloppsbyggnader och tillkännager
              detta för regeringen.
            </item>
          </list>
          <list xml:id="i-SX7cacsHzJc35EAMg3Xxme">
            <item xml:id="i-4ahniw2nj9ssTwhZAAJ4iE" sortKey="Yrkande 7">
              Riksdagen ställer sig bakom det som anförs i motionen om att
              regeringen genom berörda länsstyrelser bör verka för att skydda
              de sammanhängande skogsfinska bosättnings- och odlingsmiljöerna
              som har svagt eller inget skydd, och detta tillkännager riksdagen
              för regeringen.
            </item>
          </list>
          <list xml:id="i-4f5WW1bYhcPXYJRENAVQ1s">
            <item xml:id="i-BqNrEHA2QbLxMrCX9WBgjx" sortKey="Yrkande 8">
              Riksdagen ställer sig bakom det som anförs i motionen om att
              det skogsfinska kulturlandskapet, finnskogen med dess finngårdar
              i Värmlands län förs fram som förslag till Unescos världsarvslista
              och tillkännager detta för regeringen.
            </item>
          </list>
          <list xml:id="i-DftpXWhN7b29kJgdZ64KHU">
            <item xml:id="i-UVs3aBW9gJBan3qnj3yANv" sortKey="Yrkande 9">
              Riksdagen ställer sig bakom det som anförs i motionen om skyddad
              beteckning för svenska livsmedel och jordbruksprodukter och tillkännager
              detta för regeringen.
            </item>
          </list>
          <list xml:id="i-8G7hyTahgeyrKiunJJdgCK">
            <item xml:id="i-TZ1WLBu7c95bgkT3GSBjTF" sortKey="Yrkande 10">
              Riksdagen ställer sig bakom det som anförs i motionen om att
              vattendirektivet och dess förslag till åtgärder måste präglas
              av kostnadseffektivitet och en balans mellan god vattenmiljö och
              ett hållbart och konkurrenskraftigt jord- och skogsbruk samt bevarande
              av kulturarv, och detta tillkännager riksdagen för regeringen.
            </item>
          </list>
          <list xml:id="i-Xajxdii2kPCNbAPsYVpAJW">
            <item xml:id="i-7GEttcVHkvKG2fGT8vNJVT" sortKey="Yrkande 11">
              Riksdagen ställer sig bakom det som anförs i motionen om att
              systemet för avgörande av åtgärder under vattendirektivet måste
              revideras och tillkännager detta för regeringen.
            </item>
          </list>
          <list xml:id="i-GZ8H6AhGUfCPNiGr34UWK2">
            <item xml:id="i-K6GHhVQ8c8tWrFSckz6nCu" sortKey="Yrkande 12">
              Riksdagen ställer sig bakom det som anförs i motionen om att
              skydda, bevara och synliggöra hällristningar och runstenar i kulturlandskapet
              på ett mer systematiskt sätt i hela landet och tillkännager detta
              för regeringen.
            </item>
          </list>
        </div>
        <div xml:id="i-ReewXbvzqHTtzAvMmXNhqt" type="motContent">
          <head xml:id="i-ASKz4sFmEqAmms6LZ2kfwK" type="h1">
            Motivering
          </head>
          <p xml:id="i-MF79pZVWwgHkAFJuQGe6fc">
            För Sverigedemokraterna är kulturarvet en del av vårt nordiska
            arv och vår nordiska identitet. Kulturarvet är inte bara fysiska
            fornlämningar och byggnader utan även socialt överförbara levnadsmönster
            som har uppkommit naturligt över tid. Gemensamma kulturella referensramar
            är av största vikt för att upprätthålla en stark gemenskap och
            ett samhälle som håller ihop.
          </p>
          <p xml:id="i-6HooHzChTrAgr48mdc4Bb5">
            Det är nödvändigt att värna det svenska kulturarvet och de miljöer
            där dessa har sitt ursprung om vårt folk och vår nation ska överleva.
            Vår historia och våra förfäder har präglat Europas utveckling
            under flera hundra år, och det ska vi vara stolta över. Vi måste
            värna och vårda vårt kulturarv så att det inte drunknar i en allt
            mer likriktad och globaliserad värld.
          </p>
          <head xml:id="i-WWt11QtyCzyY6PbUkKiPHQ" type="h2">
            Hag- och betesmarker
          </head>
          <p xml:id="i-V5DW7YBGQ3RNiqeNbYZHjn">
            Under det senaste decenniet har nästan en femtedel av Sveriges
            hag- och betesmarker försvunnit. Traditionellt betraktades ängen
            som åkerns moder, och foder till kreatur och gödsel till åkrarna
            hade sitt ursprung i de enorma arealer ängar och våtmarker som
            användes för slåtter och bete. Ända sedan mitten av 1800-talet
            har ängsmarkerna och de naturliga betesmarkerna kontinuerligt
            minskat i det svenska odlingslandskapet och i dag återstår endast
            en bråkdel av de fornstora arealerna. I biologiskt hänseende är
            dessa hag- och betesmarker några av de mest värdefulla och intressanta
            naturtyper vi har i Sverige. Det handlar dessutom om att bevara
            ett vackert öppet landskap, med goda förutsättningar för livsmedelsproduktion,
            sysselsättning, boendemiljöer, turism, rekreation och artrikedom.
          </p>
          <p xml:id="i-HYUYBysQV9cXui99uknM2Z">
            Jordbruksverket bör tillsammans med andra myndigheter, i högre
            grad än idag, verka för att bevara och utveckla hag- och betesmarkerna.
          </p>
          <head xml:id="i-AJZqQQk5jVVX9BrBpmqV6d" type="h2">
            Gamla lantsorter
          </head>
          <p xml:id="i-2iSiiN2bC4nnWu3X5ytpR4">
            Med lantsorter avses sorter av nyttoväxter som odlades redan
            innan den vetenskapliga växtförädlingen vann insteg. Gemensamt
            för alla lantsorter är att de under lång tid har anpassat sig
            till förhållandena på den plats där de odlats och utvecklats.
            Äldre sorter uppvisar stora genetiska skillnader och ger nya möjligheter
            i växtföljden. Lantsorterna skiljer sig från moderna sorter i
            odlingsegenskaper, till exempel genom lägre närings­behov, längre
            strå och mer utvecklade rotsystem – egenskaper som till exempel
            passar väl för ekologisk odling. Även kärnans näringssammansättning
            och innehåll av spår­ämnen är i regel högre i de äldre sorterna.
            Det kan konstateras att äldre lantsorter inte enbart är ett kulturarv
            utan också en viktig del i arbetet för att bevara den biologiska
            mångfalden. Insatserna för att bevara och utveckla de gamla lantsorterna
            ska fortsätta att intensifieras.
          </p>
          <head xml:id="i-7Dn2JpVDVbULicDLUntsk9" type="h2">
            Bevara de nordiska lantraserna
          </head>
          <p xml:id="i-J2UD5myjw2rBq5NTumNhtq">
            De nordiska lantraserna har långa anor och är levande bärare
            av nordens kulturhistoria. Dessa unika lantbruksdjur har många
            ovärderliga egenskaper som är värda att bevara. Ett gott exempel
            är NordGen som bidrar till de nordiska ländernas eget arbete med
            att lyfta fram de genetiska, ekonomiska, kulturella, historiska
            och sociala värden som kommer med att ha en bred mångfald av olika
            lantbruksdjur i det nordiska lantbruket. Den genetiska mångfald
            som våra lantbruksdjur bär på är ovärderlig. De lantrasdjur som
            ursprungligen använts i det nordiska lantbruket har anpassat sig
            till vårt klimat och våra förhållanden under tusentals år. Genom
            människans och naturens urval har de utvecklat eftertraktade egenskaper
            som gör dem tåliga och anspråkslösa. Lantrasdjuren har också en
            bredare genetisk bas än kommersiella raser, vilket ger dem en
            bättre förmåga att anpassa sig till förändringar.
          </p>
          <p xml:id="i-2UEAR4mYQt8QW4VnBhGrLq">
            Det finns just nu en överhängande risk att många av våra lantrasdjur
            kommer att utrotas. Ett av NordGens uppdrag är att vända denna
            trend genom att ge verktyg och rådgivning för att bevara den genetiska
            variationen i levande populationer men också att etablera Cryo-lagring
            av genetiskt material.
          </p>
          <p xml:id="i-CbjiEJfpDnxG3VXpahSaT5">
            Det är av största vikt att riksdagen säkerställer att NordGen
            tilldelas de resurser som krävs för att utföra sitt viktiga arbete.
            Målet ska vara tydligt: bevara de nordiska lantras­djuren.
          </p>
          <head xml:id="i-Xz2BjcyybugYWP3byoXq6y" type="h2">
            Fäbodbruk
          </head>
          <p xml:id="i-KCELAVMKwff5FW5naC2tdM">
            Fäbodbruk innebär att djur vallas på sommarbete under traditionella
            former. Denna driftstradition har gett upphov till unika kulturyttringar
            i form av matlagning, musik och traditioner som i just sin form
            bara finns i Sverige.
          </p>
          <p xml:id="i-AJErsNyVd2Asbo6uewqSR6">
            Det svenska fäbodbruket är och har alltid varit ett komplement
            till ett småskaligt gårdsbruk i skogs- eller fjällbygd, där inägomarken
            skulle producera livsmedel och/eller vinterfoder och inte räckte
            till för att föda kreaturen året runt.
          </p>
          <p xml:id="i-UJYdzGvNeboaXKZFs9bBXM">
            Det går inte att till fullo beräkna den förlust som skulle åsamkas
            Sverige om denna bruksform tilläts att försvinna. Vår historiska
            identitet är synonym med ett aktivt fäbod­bruk. Besöksnäringen
            skulle förlora både nationellt och internationellt intresse om
            vi förlorade detta ännu levande kulturarv.
          </p>
          <p xml:id="i-G7QkCuZS81gGmBeHgfwvJ5">
            Regeringen ska i högre grad verka för ett livskraftigt och levande
            fäbodjordbruk.
          </p>
          <head xml:id="i-V5hd8ByUCbyEgxEJVDngLE" type="h2">
            Restaureringsstöd för insatser i odlingslandskapet
          </head>
          <p xml:id="i-QujR3V8QDvxtagrUS5CAKN">
            Marker som växer igen och byggnader som förfaller kan restaureras
            och vårdas långsiktigt. Betesdjur kan släppas på marker där de
            gör mest natur- och kultur­vårdsnytta. Artrika vägkanter och slåtterängar
            gynnas av slåtter och skörd. I ett öppet och aktivt brukat landskap
            med välbevarade lador, betande djur och synliga vatten­speglar
            trivs såväl vilda djur och växter som människor och deras boskap.
            Ersättningar till jordbrukare för skötsel av natur- och kulturmiljöer
            ger kostnadseffektiv miljönytta.
          </p>
          <p xml:id="i-3XWxhVhJtbkS4jhcRX946R">
            Från både Jordbruksverket, Skogsstyrelsen samt Riksantikvarieämbetet
            finns olika stödformer att söka för att restaurera och underhålla
            diverse kulturmiljöer. Genom Landsbygdsprogrammet finns möjlighet
            att ansöka om ersättning för restaurering av kultur- och landskapsvårdande
            objekt i odlingslandskapet – miljöersättningar såsom restaurering
            av betesmarker och slåtterängar. Samtliga stödformer är positiva
            insatser för ett bevarat odlingslandskap, men inte tillräckliga.
            Möjligheterna att tillföra ytter­ligare incitament och resurser
            för att stärka arbetet med restaurering av natur- och kulturmiljöer
            i odlingslandskapet behöver ses över.
          </p>
          <head xml:id="i-33dwBrFy1hQrmeyxjFyeW1" type="h2">
            Stöd för bevarande av överloppsbyggnader i det svenska kulturlandskapet
          </head>
          <p xml:id="i-XsPPfgepMFxndv3iYpetE2">
            Överloppsbyggnad betecknar en ekonomibyggnad på en jordbruksfastighet
            som inte längre behövs för gårdens drift. Ordet används bland
            annat inom EU:s stödsystem för jordbruket via Landsbygdsprogrammet.
            Den som äger en överloppsbyggnad i Sverige kunde fram till 2015
            få bidrag av länsstyrelsen för att restaurera den.
          </p>
          <p xml:id="i-RkQGm5RdSPfdYuP2ZthuUz">
            Det Sverige som många förknippar med de rödmålade stugornas och
            ladugårdarnas landskap – det Sverige som så många målande beskriver
            när de med stolthet berättar om hur hembygden och dess bebyggelse
            ser ut – den landskapsbilden är kanske borta inom några decennier,
            när alla dessa landsbygdens ladugårdar och lador förfallit, rivits
            eller ändrat utseende och färg.
          </p>
          <p xml:id="i-d7cV412H4wWHpJ9d1ekD1">
            Den faluröda färgen och rödmyllan gjorde sitt intåg på svensk
            landsbygd och finsk kustbygd under 1800-talets början, då husen
            på landsbygden började panelas och röd­färgas. Alltsedan dess
            har det svenska kulturlandskapet alltmer präglats av rödmålade
            gårdar, som blivit en del av det svenska kulturarvet.
          </p>
          <p xml:id="i-9HpZPHZRhfNNQNBe73EHZo">
            Det ligger något värdefullt i byarnas utseende och färg genom
            de gamla ladugårdarnas och ladornas närvaro. Utan dem vore nyanserna
            och skönheten inte lika bländande i det svenska kultur- och odlingslandskapet.
            Det skulle inte kännas fullt så upplevelserikt att beskåda ett
            vackert landskap som förfulas genom nyare plåt- och industriliknande
            ladu­gårdar och uthus.
          </p>
          <head xml:id="i-Rs8nv1WcsaxHppeTsTjyxu" type="h2">
            Skydda det skogsfinska kultur- och odlingslandskapet
          </head>
          <p xml:id="i-MxbLVCr1ZWckQortZ186N1">
            Okänt för många svenskar idag är gångna tiders finländska arv
            och dess påverkan på vårt kultur- och odlingslandskap. I ett flertal
            av de svenska landskapen finns samman­hängande skogsbygder som
            starkt präglats av den gamla finska kulturen, vilket gårds­namn,
            byggnadsstil och lägesnamn vittnar om. Inte minst de få kvarvarande
            odlings­marker som bröts på 1600-talet genom att skog höggs ned
            och svedjebruk förvandlade markerna till odlings- och betesmark
            är värda att bevara.
          </p>
          <p xml:id="i-NEa1au2JfdeqpCJFST2nns">
            Dessa miljöer är unika, och inte ens i Finland finns bevarade
            rökstugor på ursprunglig plats, så som det finns på båda sidor
            av gränsen mellan Värmland och Hedmark i Norge. Huvudsakliga finnbosättningar
            och finnmarker finns också i Dalarna, Gävleborg och delar av Västernorrlands
            län. Dessa områden är redan i flera fall naturreservat som förvaltas
            för att bevara byggnadsbestånd, slåtterängar samt växt- och djurliv
            och för att bruka deras inägomarker genom årlig hävd. Regeringen
            ska genom berörda länsstyrelser verka för att skydda de sammanhängande
            skogsfinska bosättnings- och odlingsmiljöer som har svagt eller
            inget skydd, och även ta initiativ till att föra fram ett nytt
            världsarv – finnskogen med dess finngårdar i Värmlands län. Ett
            projekt för att förverkliga detta är i startgroparna och initierat
            av ett antal länsaktörer, men vi vill ge regeringen tillkänna
            att frågan är av stor regional vikt och att regeringen därför
            bör verka för dess genomförande.
          </p>
          <head xml:id="i-UsDnMdVew66T2XLtsJh4D" type="h2">
            Skydd för svenska matprodukter
          </head>
          <p xml:id="i-KNKasyaVGiL5wH4rvmsiiH">
            Matprodukter och livsmedel har alltid producerats på landsbygden,
            och det svenska jordbruket har därigenom fört vidare en viktig
            del av vårt kulturarv. Svenska mat- och hantverkstraditioner,
            som är sprungna ur det gamla bondesamhället, riskerar att för­glömmas
            och förändras i rask takt i dagens nydanande samhälle. Nedärvd
            kunskap om så vardagliga och naturliga sysslor som att sylta och
            safta, salta, röka och torka är på väg att försvinna. Blodmat
            av olika slag var vanligare förr, när man var noga med att ta
            till vara allt ätbart på slaktdjur. Det kunde vara svartsoppa,
            blodkorv, blodpalt, paltbröd m.m. Det kan handla om brödbak och
            gamla mjölkrätter. Att ta vara på allt det som var självklart
            under självhushållningens tid är inte lika vanligt förekommande
            i dag. Här har vi en målsättning om att bevara det arv som annars
            riskerar att gå förlorat.
          </p>
          <p xml:id="i-66HFyRW4qBoA6HjsUvnuHi">
            Sedan 1992 har ansökan kunnat göras hos EU om skyddad beteckning
            för livsmedel och jordbruksprodukter. Det finns en ursprungsbeteckning
            (SUB) där endast få svenska produkter upptas, Kalixlöjrom och
            Upplandskubb. Det finns också en geografisk beteck­ning (SGB)
            där bruna bönor från Öland, Sveciaost, Hånnlamb (kött från gutefår),
            skånsk spettekaka, svensk vodka, svensk punsch, svensk akvavit
            och nu senast värmländskt skrädmjöl upptas. Gemensamt för de båda
            beteckningarna är att det ska finnas en geografisk och historisk
            koppling till ett avgränsat område. Det finns många skydds­värda
            anrättningar, både bland de ovan nämnda och andra oräkneliga exempel,
            som bör hamna under samma kategori som de ovan uppräknade. Varje
            landsdel har sina egna landskapsrätter och bär på egna mattraditioner
            med sin egen historia. Med ovanstående i beaktande vill Sverigedemokraterna
            att regeringen verkar för att Sverige hos EU ansöker om att fler
            svenska livsmedel och jordbruksprodukter ska få skyddad beteckning.
          </p>
          <head xml:id="i-BjN97JKjQvw6UJr1R7vZw8" type="h2">
            Kulturarvet hotas av vattendirektivet
          </head>
          <p xml:id="i-WXoNAoqhMtDFiKjXoh376J">
            EU:s ramdirektiv för vatten, det så kallade vattendirektivet,
            syftar till att förbättra vatten­kvaliteten i unionens medlemsstater
            på ett liknande sätt. Trots det har Sverige valt en egen modell,
            där direktivets alla olika mål och krav har fått status som miljökvalitets­normer.
            Dessa är svårare att väga mot andra värden vid målkonflikter.
            Myndigheter kritiserar också det svenska systemet för att vara
            alltför komplext och att det försvårar politiska avvägningar.
            Utrymmet för involvering av lokala aktörer och anpassning till
            lokal kännedom fungerar inte heller tillfredsställande. Jämför
            man tillämpningen ser man dessutom att Sverige i mycket mindre
            utsträckning har använt de möjligheter till undantag som finns
            i direktivet. De områden som särskilt skiljer ut sig är undantag
            för jordbruket och för viktiga kulturvärden. Dessa har knappt
            alls använts i Sverige, i motsats till hur man har gjort i andra
            medlemsstater. Att göra åtgärder för att förbättra vattenkvaliteten
            är i grunden positivt, men som i allt seriöst beslutsfattande
            måste man kunna väga olika samhällsvärden mot varandra.
          </p>
          <p xml:id="i-BdqHDo2GyHXzW81TF1mVkv">
            Riksantikvarieämbetet anser att dagens tillämpning av vattendirektivet
            utgör ett stort hot mot kulturarvet. Sverigedemokraterna anser
            att åtgärdsprogrammens förslag till åtgärder ska präglas av kostnadseffektivitet
            och en balans mellan god vattenmiljö och ett hållbart och konkurrenskraftigt
            svenskt jord- och skogsbruk samt bevarande av kulturarvet. Systemet
            för avgörande av åtgärder under vattendirektivet måste också revideras
            i syfte att förbättra möjligheterna till politiska avvägningar
            mellan olika värden och att bättre möjliggöra för lokala aktörer
            att påverka lokala beslut.
          </p>
          <head xml:id="i-UZjGLrwA5iFm3Q3LqPzHYV" type="h2">
            Hällristningar och runstenar i kulturlandskapet
          </head>
          <p xml:id="i-JaT3hvwxHDjUCLdLsDTZhd">
            Det svenska kulturlandskapet är präglat av tusentals år av jordbruk
            och bosättningar. Olika kulturer har lämnat spår efter sig i form
            av gravhögar, fornborgar, hällristningar och runstenar. Gravhögar
            är skyddade och är en del av landskapsbilden längs våra kuster
            och vattendrag. På grund av landhöjningen ligger idag flera högar
            långt ifrån havet, men de ger en tydlig bild av var strandlinjen
            en gång låg.
          </p>
          <p xml:id="i-W8BSt7RujPwEhHdfJra3mv">
            Under den oroliga folkvandringstiden byggdes borgar på flera
            ställen i vårt land. De utnyttjades under hundratals år och vissa
            var i bruk så sent som på medeltiden. På en del ställen har fornborgar
            renoverats och byggts upp för att visa upp vårt kulturarv för
            eftervärlden. Ett utmärkt exempel är Eketorps borg på Öland som
            på ett pedagogiskt och genomtänkt sätt visar hur livet på en fornborg
            kunde se ut. Ett lysande exempel på hur goda initiativ kan levandegöra
            vår historia genom att återskapa en forntida miljö. Inte bara
            försvarsanläggningar, utan även djurhållning, hantverk och offerplatser
            visas upp för att vi ska kunna få en inblick hur livet kunde te
            sig för 1 000 år sedan här i Norden.
          </p>
          <p xml:id="i-RQ7RMj2W9c4SNbqRVMzdNr">
            Riksantikvarieämbetet och länsstyrelserna har ett viktigt uppdrag
            att registrera, skydda och förvalta de svenska fornlämningarna.
          </p>
          <p xml:id="i-93JUxU9szc7uhSAdjQdLed">
            När det gäller regionerna har även de satsat på att levandegöra
            vårt kulturarv. Ett gott exempel på hur Västra Götalandsregionen
            skyddar och bevarar hällristningar går att finna i Vitlycke museum
            som visar upp ett av Unescos världsarv, hällristningarna i Tanum.
          </p>
          <p xml:id="i-6hdortk1edJ7QXXmZUV8a1">
            I Sverige finns mer än 4 000 runinskrifter med budskap och meddelanden
            som sträcker sig från 200-talet och in i nyare tid. De utgör de
            äldsta bevarade originaldokumenten på det svenska språket och
            är därför en viktig länk till vår historia. Även om runor från
            början fanns inom hela det germanska språkområdet var det i Skandinavien
            som de hade störst utbredning och användes under längst tid.
          </p>
          <p xml:id="i-BaLraAQrDrnrYmj5CUoxPG">
            Varje år påträffas tidigare okända runinskrifter. Runverket,
            som är en del av Riks­antikvarieämbetet, har den viktiga uppgiften
            att registrera, undersöka och publicera fynden på ett systematiskt
            sätt. Det är en förhållandevis liten enhet och dess existens ansågs
            vara hotad av akademiska forskare i början på 2000-talet, vilket
            ledde till att en debatt uppstod. Sverigedemokraterna kommer alltid
            att stå upp för Runverket och vi anser att arbetet med rengöring
            och ifyllning av runor bör prioriteras högre. Ett förslag för
            att stärka Runverket kan vara att överföra ansvaret från länsstyrelsen
            till just Runverket; då skulle man få en mer enhetlig vård av
            våra runstenar.
          </p>
          <p xml:id="i-FbkvChqDgJcGVHmT6Wq48h">
            Det finns tyvärr många hällristningar och runstenar som förvisso
            är skyddade men som är i dåligt skick. Vägskyltar är nergångna,
            informationsskyltar har förfallit och parkeringar och stigar är
            i uselt skick. Det värsta är att själva lämningarna är i ett bedrövligt
            skick. Den röda färg som för flera decennier sedan fylldes i runorna
            och våra hällristningar är sedan länge borta. Besökare kan knappt
            urskilja vare sig runor eller hällristningar.
          </p>
          <p xml:id="i-3xttTP4L8TzXopQJneSBBV">
            De praktiska vård- eller konserveringsinsatserna i fält är något
            som länsstyrelserna beslutar om och endast de får beställa åtgärder,
            som till exempel rengöring. Detta är en ordning som innebär att
            bevarandet av runstenar inte är likvärdigt i hela landet. Vården
            av runstenar måste ses över så att våra unika runstenar och hällristningar
            kan bevaras på ett bättre sätt för framtida generationer i Sverige.
          </p>
          <p xml:id="i-MJtWUFbYK9LQZ1zRBGpNEX">
            För att skydda våra unika fornlämningar måste Riksantikvarieämbetet
            få ett prioriterat uppdrag att skyndsamt inventera samtliga runstenar
            och hällristningar i vårt land samt att registrera vilka som behöver
            rustas upp. Därefter ska resurser tilldelas till berörda instanser
            för att utföra renovering av samtliga runstenar och hällristningar
            i landet. Informationsskyltar ska sättas upp. Parkeringar och
            stigar ska anläggas, skötas och underhållas.
          </p>
        </div>
        <div xml:id="i-12gDi3Nzb5RmxjSAdPqkqn" type="motSignatures">
          <list xml:id="i-AJqdZUAuqShAsieyvo5Wkj">
            <item xml:id="i-CE9UX1LCm9Hd5UAjhJV7mT" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-VuyeAQ71et1XxzWFadk3eg" who="i-5ZFvYGqAt58ARxiYtJEYLV">
              Staffan Eklöf (SD)
            </item>
            <item xml:id="i-DeruawDpYQMDTAmMdj4CmF" who="i-2dwC5U2RuvHwfhzcwB91oo">
              Mattias Eriksson Falk (SD)
            </item>
            <item xml:id="i-7CdLcW2qULHNZzpASEoUzk" who="i-4ZkLHMg6vPcEX3Frt3eS97">
              Beatrice Timgren (SD)
            </item>
          </list>
        </div>
      </div>
    </body>
  </text>
</TEI>
