<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03560">
  <teiHeader>
    <fileDesc>
      <titleStmt>
        <title>med anledning av prop. 2019/20:131 Ökat skydd mot hedersrelaterad brottslighet</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3560 av Linda Westerlund Snecker m.fl. (V)</title>
          <idno type="rdwebb">H7023560</idno>
          <rs type="number">3560</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023560/text</ref>
          <ref type="dokument_url_html">http://data.riksdagen.se/dokument/H7023560</ref>
          <ref type="dokumentstatus_url_xml">http://data.riksdagen.se/dokumentstatus/H7023560</ref>
          <ref type="docx">http://data.riksdagen.se/fil/2A4D5C1C-457F-4DAD-9C7F-A0123EDD2397</ref>
          <ref type="pdf">http://data.riksdagen.se/fil/7CAF511F-41C1-49F8-806E-ADED7D4D7CDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QgaNxmeXdDp9swV9FRE3te" type="basedOn"/>
        <correspContext corresp="i-QgaNxmeXdDp9swV9FRE3te">
          <ref>Proposition 2019/20:131</ref>
        </correspContext>
        <correspAction xml:id="i-5zZXX9hmGLgd6mvo3ySvQw" type="signed"/>
        <correspContext corresp="i-5zZXX9hmGLgd6mvo3ySvQw">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-HXA1Dm6JbNgUhn2Hefiok8" type="submitted">
          <date when="2020-04-06"/>
          <time when="13:28:00"/>
        </correspAction>
        <correspAction xml:id="i-DdwADDJ1r2b7EZMiareZpS" type="dismissed">
          <date when="2020-04-16"/>
        </correspAction>
        <correspAction xml:id="i-QNBSE6fNRcnZ3otQSqarWB" type="reviewed">
          <date when="2020-04-16"/>
          <time when="10:49:26"/>
        </correspAction>
        <correspAction xml:id="i-8T4PCxTRbt7EfjVK3rsetv" type="referred">
          <date when="2020-04-17"/>
        </correspAction>
        <correspAction xml:id="i-YLZ9dYyP3Jz5wBFqgPn18B" type="assigned">
          <date when="2020-05-27"/>
          <time when="16:28:21"/>
        </correspAction>
        <correspContext corresp="i-YLZ9dYyP3Jz5wBFqgPn18B">
          <ref type="assignedTo">Justitieutskottet</ref>
        </correspContext>
        <correspAction xml:id="i-BtaDhAkRbzjvZCR2ChDwbK" type="behandlas_i"/>
        <correspContext corresp="i-BtaDhAkRbzjvZCR2ChDwbK">
          <ref type="uppgift">2019/20:JuU23</ref>
          <ref type="ref_dok_id">H701JuU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU23</ref>
          <ref type="ref_dok_titel">Ökat skydd mot hedersrelaterad brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3560 av Linda Westerlund Snecker
          m.fl. (V) med anledning av prop. 2019/20:131 Ökat skydd mot hedersrelaterad
          brottslighet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UsijKtWtNCYNwPn9UTVMAm">
            1 Förslag till riksdagsbeslut
          </head>
          <list style="ol">
            <item xml:id="i-N2n2CtHmWmcFb8DjnFaxjj">
              Riksdagen avslår proposition 2019/20:131 i den del som handlar
              om ett utreseförbud.
            </item>
            <item xml:id="i-S4QPFMGhTontpiebfyjgT">
              Riksdagen ställer sig bakom det som anförs i motionen om att
              regeringen bör återkomma med ett förslag om utreseförbud där kriterierna
              för riskbedömning enligt den föreslagna bestämmelsen tydliggörs
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6CK85h2FtngXM5Xseqefqh" type="h1">
            2 Inledning
          </head>
          <p xml:id="i-LdgMwEHSrLbb4qsMaXnvqF">
            Hedersrelaterat våld och förtryck har, liksom mäns våld mot kvinnor
            i övrigt, generellt sin grund i kön, sexualitet, makt och kulturella
            föreställningar om dessa företeelser. Det hedersrelaterade systemet
            är komplext och innehåller en rad förtryckande former av strukturell
            och organiserad karaktär. Det specifika med hedersvåldet är att
            det utövas med hjälp av kollektiva kontrollmekanismer och många
            gånger sanktioneras av släkt och omgivning. Främst är det flickor
            och unga kvinnor som drabbas av hedersrelaterat våld och förtryck,
            men även pojkar och unga män blir utsatta, ofta tvingas de även
            vara utövare av förtryck gentemot sina systrar. En särskilt utsatt
            grupp är hbtq-personer.
          </p>
          <p xml:id="i-Hh1DCnCv7h2BMKsuA2oH1E">
            De som utsätts för hedersrelaterat våld och förtryck har ofta
            komplexa problem och behov av ett långvarigt stöd från samhället.
            För att komma bort från våldet och hotet tvingas de inte sällan
            bryta helt med sina familjer. I de fall där brotten anmäls och
            det leder till förhandling i rättsliga instanser finns i dag luckor
            i lagstiftningen.
          </p>
          <p xml:id="i-A9oXr8wxwnSrmEpQkqzUYT">
            Rapporten Ung 018 visar att 19 procent av alla flickor i undersökningen
            inte får välja sin partner själv, valet är antingen villkorat
            (14 procent) med att föräldrarna ska godkänna partnern eller också
            väljer föräldrarna partnern (5 procent). Bland pojkar är motsvarande
            siffror 11 procent respektive 1 procent. Bland flickor, som undersökningen
            bedömer lever i en hederskultur, uppger 26 procent att föräldrarna
            väljer deras framtida partner men hela 41 procent är oroliga för
            att de inte själva ska få bestämma sin framtida partner. Risken
            och oron för påtvingat äktenskap är påtaglig för många ungdomar.
          </p>
          <p xml:id="i-9zqdLqZrLN6my6FEnC1jrN">
            Mot den bakgrunden har vi varit positiva till att regeringen
            tillsatte den utredning som ligger till grund för förslaget som
            vi lyfter i denna motion. Vänsterpartiet anser dock inte att en
            egen brottsrubricering för brott med hedersmotiv är rätt väg att
            gå. Kvinnojourer och andra organisationer som arbetar med dessa
            frågor avvisar att detta skulle ha avsedd verkan. Det finns i
            stället andra åtgärder som i första hand bör vidtas. I den senaste
            kartläggningen från Örebro universitet bekräftas bilden av den
            bristande kunskap som råder inom våra kommuner gällande hedersrelaterat
            våld och förtryck. Det är viktigt att arbetet för att stävja och
            verka preventivt baseras på multipla förståelser för hur hedersnormer
            tar sig uttryck. Det gäller att aktörer som möter målgruppen lär
            sig att både upptäcka och se varningssignaler tidigt men även
            att de insatser som sätts in är adekvata och utgår från evidens.
            Socialtjänsten brister många gånger i att erbjuda långvariga och
            stödjande insatser vilket allt som oftast är ett resultat av att
            kostnadseffektivitet sätts före individers behov. Många av de
            ungdomar som deltagit i kartläggningen anger att de i första hand
            söker hjälp hos personal inom skolväsendet; därför är det av största
            vikt att utbildning, fortbildning och stöd till lärare, skolsköterskor,
            kuratorer och pedagoger prioriteras. Vidare behöver även det våldsförebyggande
            arbetet i skolan utvecklas. För att förhindra att fler utsätts
            för hedersrelaterat våld och förtryck behövs mer stöd och hjälp
            att komma ifrån sina närståendes kontroll, för att leva det liv
            man själv vill och har valt. Vänsterpartiet anser att bestämmelsen
            (BrB 4 kap 4a§) om grov fridskränkning och grov kvinnofridskränkning
            bör ses över. I dag utgår bestämmelsen om fridskränkningsbrotten
            från att förövaren är en enskild person/man. Det som kännetecknar
            hedersrelaterat förtryck är den kollektiva kontrollen och bestraffningen,
            ofta med flera närstående gärningspersoner, både män och kvinnor,
            inblandade. Som lagstiftningen ser ut i dag är den alltså inte
            anpassad till den verklighet som tusentals unga kvinnor och män
            lever i. Det är rimligt att en grupp personer ska kunna ställas
            till svars för att ha handlat tillsammans eller i samförstånd,
            s.k. medgärningsmannaskap, enligt bestämmelsen om fridskränkningsbrotten.
            Därför bör regeringen utreda hur bestämmelsen om grov fridskränkning
            och grov kvinnofridskränkning kan utformas så att mer än en person
            kan ställas till svars som medgärningsmän för respektive brott.
            Eftersom regeringen tillsatt en utredning som ska se över frågan
            om en särskild brottsrubricering för hedersbrott och som ska presenteras
            senast den 30 september 2020 avstår vi från att lägga ett formellt
            yrkande i detta sammanhang.
          </p>
          <head xml:id="i-Lx9St2cD4SALyrcoTtyGeu" type="h1">
            3 Regeringens förslag
          </head>
          <p xml:id="i-N9A8Mrc9D38Q2RcJzPPpBN">
            Regeringen föreslår i propositionen att en särskild straffskärpningsgrund
            införs. Den nya straffskärpningsgrunden utformas på så sätt att
            det utgör en försvårande omständighet om ett motiv för brottet
            varit att bevara eller återupprätta en persons eller familjs,
            släkts eller annan liknande grupps heder.
          </p>
          <p xml:id="i-UZawGkVvkCEJXVQ6hvAFhs">
            Vidare föreslår regeringen en ny straffbestämmelse om barnäktenskapsbrott.
            Bestämmelsen ska omfatta den som begår en sådan gärning som avses
            i bestämmelsen om äktenskapstvång mot en person som inte har fyllt
            18 år samt den som förmår eller tillåter en person som inte har
            fyllt 18 år att ingå ett äktenskap eller en äktenskapsliknande
            förbindelse. Den ska gälla även om den som begår en sådan gärning
            inte haft uppsåt till men varit oaktsam beträffande omständigheten
            att den andra personen inte fyllt 18 år. Straffet ska vara fängelse
            i högst fyra år. Försök, förberedelse och stämpling till barnäktenskapsbrott
            ska vara straffbart. Barnäktenskapsbrott och försök till detta
            brott ska undantas från kravet på dubbel straffbarhet.
          </p>
          <p xml:id="i-NYVmLzVRPGMv2wSjiwHEgX">
            Regeringen föreslår även att den nuvarande bestämmelsen om vilseledande
            till tvångsäktenskapsresa utvidgas till att omfatta att genom
            vilseledande förmå ett barn att resa till en annan stat än den
            där barnet bor, i syfte att barnet där ska utsättas för en sådan
            gärning som avses i den nya bestämmelsen om barnäktenskapsbrott.
          </p>
          <p xml:id="i-EQ6e7yCBj5fZ86KwnVJptj">
            Regeringen bedömer att det finns behov av att kunna inskränka
            möjligheten för barn att resa utomlands om de riskerar att föras
            ut ur landet eller lämna Sverige för att ingå äktenskap eller
            en äktenskapsliknande förbindelse eller utsättas för könsstympning.
            Regeringen föreslår därför ett utreseförbud som avser dessa fall.
            Om det finns en påtaglig risk för att någon som är under 18 år
            förs utomlands eller lämnar Sverige i syfte att ingå äktenskap
            eller en äktenskapsliknande förbindelse eller könsstympas, ska
            han eller hon förbjudas att lämna Sverige (utreseförbud). Att
            föra ut ett barn ur Sverige i strid med ett utreseförbud kriminaliseras.
            Straffet ska vara fängelse i högst två år. Även försök till brott
            kriminaliseras. För att ytterligare motverka att barn förs utomlands
            ska ett utreseförbud medföra begränsningar vad gäller möjligheten
            att utfärda pass och skäl för passåterkallelse. Beslut om utreseförbud
            ska meddelas av förvaltningsrätten efter ansökan av socialnämnden.
          </p>
          <p xml:id="i-FvdvMdpiCLMQwbsq2ReM9W">
            Vänsterpartiet är överlag positivt till regeringens förslag.
            Vi har dock vissa invändningar när det gäller utreseförbudet.
            Här nedan redogör vi närmare för våra ställningstaganden när de
            gäller de viktigaste delarna av förslaget.
          </p>
          <head xml:id="i-NKP3JZqQYwziTkBdZ2V5xR" type="h1">
            4 Vänsterpartiets ställningstagande
          </head>
          <head xml:id="i-6HG6BjH5J1YstRXYHNJhn4" type="h2">
            4.1 Särskild straffskärpningsgrund för brott med hedersmotiv
          </head>
          <p xml:id="i-MrCrqZmGqXAXPzRud13Man">
            Vänsterpartiet instämmer i regeringens bedömning att hedersrelaterad
            brottslighet är ett allvarligt och konkret problem för många personer
            och att de som utsätts för hedersrelaterad brottslighet är en
            synnerligen utsatt grupp som drabbas särskilt svårt. Därför är
            det av stor vikt att samhället med kraft markerar mot brott som
            begås p.g.a. en s.k. hederskultur. Vänsterpartiet välkomnar förslaget
            om en särskild straffskärpningsgrund för brott med hedersmotiv
            eftersom bestämmelsen, i likhet med vad som gäller vid t.ex. hatbrott,
            gör det tydligare att straffet kan bli strängare vid brott med
            hedersmotiv.
          </p>
          <head xml:id="i-VjfLF2vJeLgNLmS4bTBEWC" type="h2">
            4.2 Straffbestämmelse om barnäktenskap
          </head>
          <p xml:id="i-VHazTdzUKtbCYPTs4N6jfj">
            Vänsterpartiet anser att alla har rätt att välja om och med vem
            de ska gifta sig. Barn ska inte kunna ingå äktenskap. Trots det
            är det alltför många kvinnor och flickor som lever i äktenskap
            som de tvingats in i av sina föräldrar.
          </p>
          <p xml:id="i-Cj4v3kG7uMVqDvxvZArrSn">
            År 2014 infördes nya straffrättsliga och civilrättsliga bestämmelser
            som stärker skyddet mot tvångsäktenskap och barnäktenskap. Ändringen
            innebar att det inte längre går att ge dispens för tvångsäktenskap.
            Lagstiftningen ska fungera dels som ett skydd för människor som
            riskerar att få sina mänskliga rättigheter kränkta, dels som ett
            normerande verktyg för att få till attitydförändringar i samhället.
            Det är därför av stor vikt att vara konsekvent i att inte erkänna
            tvångsäktenskap, utländska barnäktenskap och fullmaktsäktenskap,
            både för att inte underminera lagens normerande effekt och för
            att sådana äktenskap strider mot grundläggande värderingar om
            mänskliga rättigheter. Därför välkomnade Vänsterpartiet den lagändring
            som trädde i kraft i januari 2019. Den nya lagstiftningen innebär
            att inga barnäktenskap ska erkännas i Sverige om någon av parterna
            var under 18 år när de kom till Sverige, något som Vänsterpartiet
            arbetat för under lång tid.
          </p>
          <p xml:id="i-DfqUjHjBgD1R7cz6p38s4J">
            Regeringens förslag om en straffbestämmelse för barnäktenskap
            täpper till en lucka som funnits i lagen. Det förekommer nämligen
            att föräldrar inte använder tvång eller påtryckningar för att
            förmå ett barn att gifta sig. I de fallen har det hittills inte
            varit möjligt att straffa föräldrarna. Med den nya straffbestämmelsen
            kommer det att bli möjligt att komma åt de fall där det inte kan
            bevisas att föräldrarna använt sig av otillbörligt tvång för att
            förmå barnet att gifta sig. Vänsterpartiet välkomnar att detta
            hål i lagstiftningen täpps till.
          </p>
          <head xml:id="i-SDk4Aqosu3DX3ejbMAnVwQ" type="h2">
            4.3 Utreseförbud för barn som riskerar att föras utomlands för
            att ingå äktenskap eller könsstympas
          </head>
          <p xml:id="i-DD7vtrK6hFH1JbLTe7q5Q4">
            Regeringen konstaterar att möjligheterna att ingripa med tvångsåtgärder
            för att förhindra att personer med anknytning till Sverige förs
            ut ur landet för att ingå äktenskap eller en äktenskapsliknande
            förbindelse eller könsstympas är begränsade. Reglerna om tvångsvård
            enligt Lag (1990:52) med särskilda bestämmelser om vård av unga
            (LVU), de straffprocessuella tvångsmedlen och möjligheten att
            meddela kontaktförbud kan tillämpas under vissa förutsättningar.
            Trots dessa bestämmelser förekommer det att personer med anknytning
            till Sverige förs ut ur landet för att ingå äktenskap eller en
            äktenskapsliknande förbindelse eller könsstympas (s. 62 prop 2019/20:131).
          </p>
          <p xml:id="i-DST9J4PQv1mF8nPDumYzLs">
            Vänsterpartiet delar regeringens bedömning att de barn som löper
            risk att föras utomlands för att giftas bort eller könsstympas
            behöver få ett bättre skydd än vad de har i dag. Vi anser att
            det är positivt att regeringen föreslår att det ska föreligga
            påtaglig risk (och inte bara risk) för att någon som är under
            18 år förs utomlands eller lämnar Sverige i syfte att ingå äktenskap
            eller en äktenskapsliknande förbindelse eller könsstympas, för
            att hen ska förbjudas att lämna Sverige. I likhet med Advokatsamfundet
            kan vid dock konstatera att ett utreseförbud är en mycket ingripande
            åtgärd mot det enskilda barnet. Det är därför av yttersta vikt
            att ett sådant förbud utformas och tillämpas med beaktande av
            legalitetsprincipen och förbudet mot diskriminering.
          </p>
          <p xml:id="i-8HC627UqcNJWvw4MzKk1Nn">
            Regeringen skriver i propositionen att begreppet påtaglig risk
            infördes 1990 vid tillkomsten av gällande LVU. Syftet var att
            tydliggöra lagstiftningens grunder för tvångsvård. Påtaglig risk
            innebär att det inte ska vara fråga om en obetydlig, oklar eller
            avlägsen risk för den unge utan om en klar och konkret risk för
            skada på den unges hälsa eller utveckling. Det ska gå att konstatera
            att risken för skada har en sådan inverkan på barnets hälsa eller
            utveckling att barnet har ett tydligt vårdbehov. Det får inte
            vara fråga om något subjektivt antagande om att barnet löper risk
            att skadas. Det måste alltså finnas konkreta omständigheter som
            visar att risk för skada finns. Vidare har Högsta förvaltningsdomstolen
            konstaterat att utgångspunkten måste vara barnets aktuella situation
            och en närliggande eller klart förutsebar utveckling av denna.
            Hypotetiska resonemang om framtida händelser kan alltså inte ligga
            till grund för ett beslut om tvångsvård (s.70 prop 2019/20:131).
          </p>
          <p xml:id="i-78Xt1ighiQcVnGuay8bErG">
            Eftersom risknivån påtaglig risk gäller redan i dag för vård
            enligt både 2 och 3 §§ LVU menar regeringen att socialnämnderna
            och domstolarna är vana vid att göra liknande bedömningar. Enligt
            utredningen (SOU 2018:69) kan det finnas risk för bortförande
            om det t.ex. finns konkreta uppgifter som har lämnats av barnet
            självt eller av barnets familj, släkt eller bekanta. Även uppgifter
            från det allmänna som förskola, skola, hälso- och sjukvården men
            även från frivilligorganisationer kan läggas till grund för att
            det finns en risk för att barnet förs utomlands för att ingå äktenskap
            eller en äktenskapsliknande förbindelse eller könsstympas.
          </p>
          <p xml:id="i-V9bTHwfXXKRcNcvN15bUX5">
            Enligt regeringen måste det finnas konkreta omständigheter som
            talar för en risk för att barnet förs utomlands eller lämnar Sverige
            i de angivna syftena. Subjektiva antaganden om en sådan risk eller
            ovidkommande omständigheter, t.ex. samhällsvärderingar eller inställning
            i trosfrågor, får inte läggas till grund för utreseförbud. Det
            får inte heller vara fråga om en obetydlig, oklar eller avlägsen
            risk. Regeringen konstaterar dock att riskbedömningen tar sikte
            på andra förhållanden än bestämmelserna om tvångsvård i LVU. Trots
            detta utvecklar inte regeringen argumentationen närmare i förslaget
            utan nöjer sig med att konstatera att ordningen för riskbedömningen
            i övrigt kan förutses ske på samma sätt som vid tvångsvård enligt
            LVU (s.71 prop 2019/20:131).
          </p>
          <p xml:id="i-HPL8cyXaeXrwS4eS9GkmU7">
            Vänsterpartiet delar Advokatsamfundets uppfattning att grunderna
            för ett utreseförbud måste tydliggöras, vilket kan ske i form
            av ett exemplifierande i förarbetena av vilka omständigheter som
            ska vara av relevans vid riskbedömningen. På detta sätt motverkas
            utrymme för godtycklighet i rättstillämpningen, men också i exempelvis
            skolans, sjukvårdens och socialtjänstens arbete, där det annars
            finns risk för att individer kartläggs och bevakas på ett diskriminerande
            sätt (se Advokatsamfundets remissvar).
          </p>
          <p xml:id="i-8bzy39XKXnMK7K3vxZ8A23">
            Vi anser att riskbedömningen som socialtjänst och domstol ska
            göra när det gäller ett eventuellt utreseförbud skiljer sig påtagligt
            ifrån den riskbedömning som ska göras när det handlar om tvångsvård
            enligt LVU. Därför bör kriterierna för riskbedömning enligt den
            föreslagna bestämmelsen om utreseförbud tydliggöras ytterligare.
            Vi är i nuläget inte beredda att ställa oss bakom regeringens
            förslag i denna del.
          </p>
          <p xml:id="i-PmXCijngLXc4EKo56ZmGXe">
            Riksdagen bör avslå regeringens proposition 2019/20:131 i den
            del som handlar om utreseförbud. Detta bör riksdagen besluta.
          </p>
          <p xml:id="i-RbBbVdbiMufEqpngrLhCDp">
            Regeringen bör återkomma med ett förslag om utreseförbud där
            kriterierna för riskbedömning enligt den föreslagna bestämmelsen
            tydliggörs. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-EY2KLs18xRmi4q1iNe39iF" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-GrXvwXGbCHJoKyrc8AhQMT" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-Hb5c449JrAxuZFx8669KVJ" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-BmeBhiu8xYBA6YtbkXvwuT" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-CbpgUPrfcpjMFJwqEUspje" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
