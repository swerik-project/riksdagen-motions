<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0255/mot_200102_MJ_0255-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ255 pnr: v337
          </p>
          <p>
            Motion till riksdagen 2001/02:MJ255
          </p>
          <p>
            av Jonas Ringqvist m.fl. (v)
          </p>
          <p>
            Handeln med utrotningshotade djur och växter
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen låter utreda omfattningen av handeln
            med utrotningshotade djur och växter samt låter utröna vägar för
            att begränsa dess utsträckning.
          </p>
          <p>
            Inledning
          </p>
          <p>
            Internationell handel med hotade djur- och växtarter omsätter
            stora summor och hotar deras existens. Enligt vissa uppskattningar
            är handeln med hotade djur den illegala verksamhet som efter narkotika
            omsätter mest pengar, alltså mer än den illegala vapenhandeln.
            Enbart handel med utrotningshotade djur omsätter årligen 50 miljarder
            kronor i världen. Det är en handel där omsättningen ökar kraftigt
            i varje led. På den västerländska marknaden betingar djuren som
            det handlas med ett högt pris samtidigt som de är mycket billiga
            i ursprungsländerna. De stora vinstmarginalerna och de låga straffen
            för denna handel gör den till en attraktiv syssla. Många av arterna
            som omfattas av handeln är akut hotade och riskerar att försvinna
            helt. Andra riskerar att försvinna på sikt om inte handeln upphör.
            Det kan röra sig om smuggling och försäljning av apor, av våra
            svenska rovfåglar eller av sällsynta reptiler. Den illegala handeln
            omfattar även koraller, snäckor och orkidéer. Handeln omfattas
            inte enbart av bestånd eller exemplar av vissa arter som byter
            ägare och hamnar exempelvis hos samlare, utan utgörs också av
            turister som köper med sig souvenirer tillverkade av hotade arter,
            som t. ex. föremål av elfenben, alligatorskinn eller sköldpaddsskal.
            Ett ytterligare exempel är den ökade importen av asiatiska naturmediciner
            till västvärlden där de säljs med stor framgång. Många av medicinerna
            innehåller delar av växter och djur som är skyddade. De många
            dimensionerna som finns på den illegala handeln med växter och
            djur gör
          </p>
          <p>
            15
          </p>
          <pb facs="riksdagen-motions-pdf/data/200102/mot_200102_MJ_0255/mot_200102_MJ_0255-0002.pdf"/>
          <p>
            2001/02:MJ255
          </p>
          <p>
            16
          </p>
          <p>
            problemet svårt att kartlägga och hantera. Åtgärder krävs därför
            inom en mängd olika områden.
          </p>
          <p>
            CITES
          </p>
          <p>
            Överexploateringen av vilda djur och växter under 1970-talet
            fick till följd att ett internationellt fördrag slöts 1975. Fördraget
            fick namnet ”the Convention on International Trade in Endangered
            Species”, förkortat CITES. CITES reglerar handeln med vilda djur
            genom ett system med certifiering och tillstånd och har idag 126
            medlemsländer anslutna. Tillämpningen av CITES är ett starkt verktyg
            vid bekämpningen av den illegala handeln med växter och djur.
            Tyvärr är den långt ifrån tillräcklig. Brister finns dels inom
            själva lagstiftningen, dels inom möjligheten att tillämpa och
            efterleva dess riktlinjer.
          </p>
          <p>
            Sverige
          </p>
          <p>
            Utförseln från Sverige
          </p>
          <p>
            Inom Norden utgör kriminaliteten som rör hotade djur och växter
            främst ett hot mot fåglar och vissa växtarter, t.ex. orkidéer.
            Även jakt och fångst liksom äggsamlande förekommer. Att i siffror
            beskriva den illegala handeln med vilda fåglar i Sverige är svårt
            då denna av naturliga skäl till största delen sker i det tysta.
            Det går ej heller att studera statistiken över rättsfall, då de
            flesta fall, även helt uppenbara sådana, ej går till domstol.
            Ett klassiskt problem är handeln med rovfåglar och ugglor. Det
            handlar främst om döda fåglar för uppstoppning, rovfåglar och
            ugglor som tas som ägg eller som ungar ur bona, för att sedan
            spendera resten av sina liv i fångenskap. Vidare förekommer äggstölder
            för äggsamlingar. Handeln med svenska däggdjur är ett förhållandevis
            okänt kapitel. Men man vet att olaglig jakt förekommer, både för
            att få skinn och kött och på grund av rovdjurshat. Med de ökande
            rovdjursstammarna vi idag har i Sverige kan handel med de stora
            rovdjuren komma att öka.
          </p>
          <p>
            Införseln till Sverige
          </p>
          <p>
            Förut utgjorde Sverige ett viktigt transitland för handeln med
            hotade arter. Vi hade fram till och med 1994 en mycket svag lagstiftning
            på detta område, vilket ledde till att många illegala djur kom
            hit och försågs med legala papper och tillstånd för vidare export,
            främst till USA. Ett skamligt exempel på hur dålig lagstiftningen
            var är från 1989, då reptilimporten under ett halvår kunde
          </p>
          <pb facs="riksdagen-motions-pdf/data/200102/mot_200102_MJ_0255/mot_200102_MJ_0255-0003.pdf"/>
          <p>
            ske helt okontrollerat. Under ett enda halvår fördes, under ofta
            fruktansvärda förhållanden, 60 000 ödlor, ormar och sköldpaddor
            in i Sverige. Från och med januari 1995 fick Sverige en modern
            lagstiftning och är inte längre något centrum för tvättning av
            ”svarta” djur och växter. Sverige är dock fortfarande idag mottagare
            av många tropiska djur och har en stor handel inom landet framför
            allt med reptiler, varav många finns upptagna på CITES-listan.
          </p>
          <p>
            Reptiler
          </p>
          <p>
            När Sverige gick med i EU hävdes det svenska importförbudet för
            reptiler. Därefter har handeln med reptiler ökat lavinartat i
            Sverige under de senaste åren. Tyvärr har flera nya arter kommit
            in i Sverige, arter som inte lämpar sig för att hålla i hem. Detta
            har lett till en rad problem, framför allt när det gäller ormar.
            Till exempel vet ingen idag hur många giftormar som finns i svenska
            villor och lägenheter. Hållning av orm skapar inte enbart hälso-
            och sanitetsrisker hos allmänheten utan är även ett arbetsmiljöproblem.
            Bara i sommar har Stockholmspolisen haft 17 utryckningar för att
            fånga in förrymda ormar. Många är långt ifrån utbildade för att
            ta hand om ormar vilket innebär en stor risk vid infångandet.
            Att de flesta poliser har bristfällig utbildning när det gäller
            hantering av främmande arter försvårar även arbetet med att säkra
            bevis i de fall det kan röra sig om artskyddsbrott. Då många giftiga
            arter även är hotade och sällsynta blir samlarvärdet på dessa
            djur mycket högt vilket stimulerar den illegala handeln ytterligare.
          </p>
          <p>
            Handel i samband med turism
          </p>
          <p>
            Omfattningen av den illegala handeln med växt- och djurarter
            inom turismen är oöverblickbar. Det handlar om allt från skinn,
            tänder och klor från världens stora kattdjur som tiger eller snöleopard,
            till souvenirer tillverkade i elfenben, noshörningshorn, hajtänder,
            sköldpaddsskal och orm- eller alligatorskinn. Vad som dock är
            gemensamt är att det handlar om hotade arter och att priset för
            dessa produkter är högt vilket betyder att lönsamheten är god
            inom denna verksamhet. Exempel på två väl utvecklade och ständigt
            växande grenar av dessa verksamheter är korall- och bushmeatförsäljning.
          </p>
          <p>
            Koraller och snäckor
          </p>
          <p>
            På turistorter främst i Indonesien och Filippinerna är det även
            vanligt med försäljning av snäckor och koraller. Man beräknar
            att mellan 1 000 och 2 000 ton färska koraller och snäckor förekommer
            inom handeln. Korallerna
          </p>
          <p>
            2000/01:c999
          </p>
          <p>
            27
          </p>
          <pb facs="riksdagen-motions-pdf/data/200102/mot_200102_MJ_0255/mot_200102_MJ_0255-0004.pdf"/>
          <p>
            2001/02:MJ255
          </p>
          <p>
            18
          </p>
          <p>
            tillgodoser bland annat juvelbranschens behov. Reven riskerar
            bli totalt förstörda genom destruktiva insamlingsmetoder som bland
            annat innebär användning av sprängämnen. Effekterna på korallreven
            blir oerhört stor och i vissa fall omöjliga att återställa. Detta
            beror dels på den långsamma tillväxttakten korallrev har, dels
            på de många andra funktioner korallrev tjänar, såsom uppväxtplats
            för många marina arter samt som naturliga vågbrytare vilka hindrar
            erosion.
          </p>
          <p>
            Bushmeat
          </p>
          <p>
            För hundra år sedan var schimpanser och gorillor vanliga i regnskogen,
            men i dag finns endast 5—10 26 av populationen kvar i skogarna
            i Väst- och Centralafrika. I samma område lever över 50 miljoner
            människor i några av världens fattigaste länder. I takt med att
            Afrikas regnskogar styckats upp och avverkats har aporna blivit
            lättåtkomliga byten för professionella tjuvskyttar. Så kallad
            bushmeat har blivit lönsamt och vinsterna lockar. För de jägare
            bland lokalbefolkningen som lockas till tjuvjakt är det en av
            få möjligheter till försörjning. Böterna för tjuvjakt är mindre
            än vad jägaren får för köttet av professionella uppköpare. Den
            allra största delen serveras på restauranger i städerna samt runt
            om världen, däribland på europeiska restauranger. Övriga delar
            som inte används till mat, t.ex. ben, skinn, händer eller huvud,
            säljs som souvenirer till turister.
          </p>
          <p>
            Naturmedicin
          </p>
          <p>
            Den del av handeln som omfattar flest organismer är handeln med
            växter och djur för konsumtion i form av mat och medicin. Användningen
            av djurdelar är djupt rotad inom den asiatiska läkekonsten. Djur
            som anses ha speciellt läkande och hälsofrämjande effekter är
            tigrar, noshörningar, hajar, ormar samt vissa arter av sköldpaddor.
            Ett exempel är tigern, som jagas hårt därför att dess ben är mycket
            eftertraktade som läkemedel inom den traditionella kinesiska läkekonsten.
            Exempelvis anses tigerben kunna bota värk och tigermorrhår ge
            kraft och styrka. Kina har skrivit på avtal som förbjuder handel
            med tigerprodukter, men den stora efterfrågan vidmakthåller en
            illegal handel. Ett annat problem är den viktigaste tigerprodukten,
            malda tigerben. Detta är mycket svårt, för att inte säga omöjligt,
            att skilja från andra malda ben. Enda möjligheten att urskilja
            tigerben är genom DNA-analyser, en teknik som tyvärr ännu är både
            tidskrävande och dyr. De flesta av de arter som används inom den
            asiatiska läkekonsten är utrotningshotade eller starkt hotade.
            Ju sällsyntare en art är, desto högre värderas den och desto starkare
            anses dess medicinska krafter vara. Detta
          </p>
          <p>
            skapar ett svårt problem eftersom det bästa sättet att hantera
            problemet borde
          </p>
          <pb facs="riksdagen-motions-pdf/data/200102/mot_200102_MJ_0255/mot_200102_MJ_0255-0005.pdf"/>
          <p>
            vara att minska efterfrågan på produkter som innehåller delar
            från hotade djurarter. I det här fallet ökar istället lönsamheten
            i att tillverka dessa medel.
          </p>
          <p>
            Kinesiska björnfarmer
          </p>
          <p>
            Om inte ett djur dödas för sina medicinska egenskapers skull
            kan de hållas i fångenskap. I Kina finns speciella björnfarmer
            där björngalla produceras för att användas inom den kinesiska
            läkekonsten. Många av björnarna på farmerna är viltfångade då
            en utbredd föreställning i Kina är att galla från en vild björn
            har kraftfullare verkan och är därmed mest efterfrågad. Björngalla
            innehåller en = beståndsdel som = anses vara = feber- = och inflammationsnedsättande,
            skydda levern, förbättra synförmågan och bryta ner gallsten. Björnarna
            tappas på galla två gånger om dagen. Gallan, som underlättar björnens
            matsmältning, utvinns genom att ett rör opereras in i gallblåsan
            genom ett öppet sår som tas upp i buken. De medicinska preparaten
            som framställs ur björngallan finns till försäljning i många länder,
            vilket betyder att det strider mot CITES internationella förbud
            mot handel med kroppsdelar av utrotningshotade björnar.
          </p>
          <p>
            Ekoturism
          </p>
          <p>
            Handel med utrotningshotade djur och växter handlar heller inte
            enbart om hot mot enskilda arter. Det handlar också om människor
            som tjänar stora pengar på denna verksamhet och den omfattar emellanåt
            lokalbefolkningens medverkan då dessa ofta inte har något val.
            På vissa håll i världen är enda möjligheten för den egna överlevnaden
            att ägna sig åt illegal hantering av växter och djur. Det finns
            dock exempel på projekt där man lyckats omvandla den tidigare
            illegala verksamheten som lokalbefolkningen varit hänvisad till,
            till en positiv och mer lönsam verksamhet. Genom flera lyckade
            ekoturismprojekt i bland annat Brasilien har den kunskap kring
            arters beteende och ekologi som de tidigare ”samlarna” besitter
            lett till att en ny näring utvecklats där lokalbefolkningen själv
            är ansvarig. Det har visat sig att turister betalar mer för att
            få uppleva möten med hotade arter i dess naturliga habitat, än
            samlare betalar för de fångade djuren eller uppgrävda växterna.
          </p>
          <p>
            Vad kan göras?
          </p>
          <p>
            Handel med utrotningshotade växter och djur är ett problem som
            omfattas av flera lagstiftningar nationellt och internationellt.
            Problemet är inte lättöverskådligt då det handlar om flera dimensioner
            på flera plan som
          </p>
          <p>
            2000/01:c999
          </p>
          <p>
            19
          </p>
          <pb facs="riksdagen-motions-pdf/data/200102/mot_200102_MJ_0255/mot_200102_MJ_0255-0006.pdf"/>
          <p>
            2001/02:MJ255
          </p>
          <p>
            20
          </p>
          <p>
            uttrycker sig på olika sätt. Inom Sverige krävs exempelvis en
            förändrad lagstiftning rörande reglering av handeln med vilda
            djur och växter, ökade kunskaper krävs i hela samhället, men särskilt
            bland utredare och handläggare som hanterar tillämpningen av den
            lagstiftning som reglerar illegal handel med växter och djur.
            Då den illegala verksamheten inte sällan är gränsöverskridande
            och ofta uppdagas i annat land, understryks behovet av ett utökat
            internationellt samarbete. Även ett stort behov av en ökad tillsyn
            och kontroll inom särskilt känsliga naturområden är prioriterat,
            både inom Sverige och internationellt. Vad som dock framgår tydligt
            är att en omfattande utredning bör genomföras för att tydligt
            utröna vilka möjliga vägar det finns för att bekämpa den illegala
            handeln och förändra dagens situation till det bättre. Detta bör
            riksdagen som sin mening ge regeringen till känna.
          </p>
          <p>
            Stockholm den 25 september 2001
          </p>
          <p>
            Jonas Ringqvist (v) Lars Bäckström (v) Marie Engström (v) Owe
            Hellberg (v) Siv Holma (v) Kjell-Erik Karlsson (v) Sten Lundström
            (v) Johan Lönnroth (v) Maggi Mikaelsson (v)
          </p>
          <p>
            Per Rosengren (v)
          </p>
        </div>
      </div>
    </body>
  </text>
</TEI>
