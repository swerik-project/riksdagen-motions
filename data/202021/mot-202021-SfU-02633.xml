<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-02633">
  <teiHeader>
    <fileDesc>
      <titleStmt>
        <title>Utgiftsområde 11 Ekonomisk trygghet vid ålderdom</title>
        <author corresp="i-9kL7gDrzsvgPervhw6VVyb">av Hans Eklind m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2633 av Hans Eklind m.fl. (KD)</title>
          <idno type="rdwebb">H8022633</idno>
          <rs type="number">2633</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8022633/text</ref>
          <ref type="dokument_url_html">http://data.riksdagen.se/dokument/H8022633</ref>
          <ref type="dokumentstatus_url_xml">http://data.riksdagen.se/dokumentstatus/H8022633</ref>
          <ref type="docx">http://data.riksdagen.se/fil/F308774F-FC85-48AE-A60A-69BF058582A0</ref>
          <ref type="pdf">http://data.riksdagen.se/fil/E23D1150-C60B-46D9-9563-AB1782DF25C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-71ckfKsLMWs66CE6RnEAyw" type="signed"/>
        <correspContext corresp="i-71ckfKsLMWs66CE6RnEAyw">
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Ds4TG5j2tRBgXG7UAWXhVf" type="submitted">
          <date when="2020-10-05"/>
          <time when="15:19:56"/>
        </correspAction>
        <correspAction xml:id="i-4DQTXLU9Z5ApFpgh49TVBK" type="reviewed">
          <date when="2020-10-05"/>
          <time when="15:33:41"/>
        </correspAction>
        <correspAction xml:id="i-PEktBNbZM1W2eG9ZBouQZT" type="referred">
          <date when="2020-10-14"/>
        </correspAction>
        <correspAction xml:id="i-YAyshgeKP4H6LUM2RJLhRv" type="assigned">
          <date when="2021-09-10"/>
          <time when="13:10:17"/>
        </correspAction>
        <correspContext corresp="i-YAyshgeKP4H6LUM2RJLhRv">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-2jbUEJMiTDUQe6oXH8Pyjm" type="behandlas_i"/>
        <correspContext corresp="i-2jbUEJMiTDUQe6oXH8Pyjm">
          <ref type="uppgift">2020/21:SfU3</ref>
          <ref type="ref_dok_id">H801SfU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HW1hWCbhpsaCqBexPjMzKr" type="behandlas_i"/>
        <correspContext corresp="i-HW1hWCbhpsaCqBexPjMzKr">
          <ref type="uppgift">2020/21:SfU2</ref>
          <ref type="ref_dok_id">H801SfU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sy8LwGwvAUKxXoeFxVSjQU" type="behandlas_i"/>
        <correspContext corresp="i-Sy8LwGwvAUKxXoeFxVSjQU">
          <ref type="uppgift">2020/21:SfU16</ref>
          <ref type="ref_dok_id">H801SfU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU16</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BmSNhRPJRBTwoMaFmHpMr1" type="behandlas_i"/>
        <correspContext corresp="i-BmSNhRPJRBTwoMaFmHpMr1">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BAHMLFxMmfkLaN9T9QHKac" type="motHeader">
        <div xml:id="i-RPzYgEQPiNX2ratm9wyp9A" type="motTitle">
          Motion till riksdagen 2020/21:2633 av Hans Eklind m.fl. (KD)
          Utgiftsområde 11 Ekonomisk trygghet vid ålderdom
        </div>
      </div>
      <div xml:id="i-SrWcsvhFj46Dz8o3B6mbsB" type="motBody">
        <div xml:id="i-GHFgEesheNu9ctehbsFf7E" type="motProposal" subtype="förslag">
          <head xml:id="i-2nMhVM3vBFBCFoDm5gPCDj">
            Förslag till riksdagsbeslut
          </head>
          <list xml:id="i-PSm3viYzhyeY4wXaPuZ13n" style="ol">
            <item xml:id="i-2MZ5UrXJRbXZzjY15vEn1F">
              Riksdagen ställer sig bakom det som anförs i motionen om ett
              seniorvänligt samhälle där alla kan åldras i trygghet och värdighet
              och tillkännager detta för regeringen.
            </item>
            <item xml:id="i-FCjFWoE6KztVzmHA6qUU26">
              Riksdagen ställer sig bakom det som anförs i motionen om att
              skillnaden i beskattning av pension och arbete ska slopas och
              tillkännager detta för regeringen.
            </item>
            <item xml:id="i-9wK2XfqpUDFejMGiCBbPer">
              Riksdagen ställer sig bakom det som anförs i motionen om att
              vidta åtgärder för att fler av de pensionärer som har rätt till
              BTP också ska söka det och tillkännager detta för regeringen.
            </item>
            <item xml:id="i-Dw8SfFzKWUE6ufP3LDziri">
              Riksdagen ställer sig bakom det som anförs i motionen om att
              höja taket inom bostadstillägget för pensionärer och tillkännager
              detta för regeringen.
            </item>
            <item xml:id="i-Bmn8qetzs5UFdHFaocSmhL">
              Riksdagen ställer sig bakom det som anförs i motionen om inkomstpensionstillägget
              och tillkännager detta för regeringen.
            </item>
            <item xml:id="i-Jc4G7UvZ1qw7Lk8UtFF8eP">
              Riksdagen ställer sig bakom det som anförs i motionen om att
              öka drivkrafterna för ett längre yrkesliv och tillkännager detta
              för regeringen.
            </item>
            <item xml:id="i-Y4jitdMxWbcR6X1oAx4BnZ">
              Riksdagen ställer sig bakom det som anförs i motionen om åtgärder
              för att tidigarelägga etableringsåldern på arbetsmarknaden och
              tillkännager detta för regeringen.
            </item>
            <item xml:id="i-Bhfy2CBB2xC3PLSdwGcxXT">
              Riksdagen ställer sig bakom det som anförs i motionen om mer
              jämställda pensioner och tillkännager detta för regeringen.
            </item>
            <item xml:id="i-DxnxAeKAARokGJLFZNtYtu">
              Riksdagen ställer sig bakom det som anförs i motionen om att
              utöka pensionsrätten för barnår med ett år och höja jämförelseinkomsten
              i pensionsrätten för barnår och tillkännager detta för regeringen.
            </item>
            <item xml:id="i-JNszHmYqMtZzvyuC1nsyj9">
              Riksdagen ställer sig bakom det som anförs i motionen om att
              premiepensionen automatiskt ska delas lika mellan makar med gemensamma
              barn som inte fyllt tolv år, och detta tillkännager riksdagen
              för regeringen.
            </item>
            <item xml:id="i-4bdiodFFNZ2AtXuUE9FZ48">
              Riksdagen ställer sig bakom det som anförs i motionen om att
              slopa det avdrag som görs vid överföring av premiepension och
              tillkännager detta för regeringen.
            </item>
            <item xml:id="i-YUWxr4f6gqafXupnT9MiPW">
              Riksdagen ställer sig bakom det som anförs i motionen om en mer
              flexibel tjänstepension och tillkännager detta för regeringen.
            </item>
            <item xml:id="i-3UvYDHbYqAprAefUCVZ4L9">
              Riksdagen ställer sig bakom det som anförs i motionen om skärpta
              kvalificeringsregler för garantipensionen och tillkännager detta
              för regeringen.
            </item>
            <item xml:id="i-Nq2TxdK9jwrJyqDDJ1hpYe">
              Riksdagen anvisar anslagen för 2021 inom utgiftsområde 11 Ekonomisk
              trygghet vid ålderdom enligt förslaget i tabell 1 i motionen.
            </item>
          </list>
        </div>
        <div xml:id="i-QTSidW1PmcbWHUNRo8n739" type="motContent">
          <head xml:id="i-6fX5iYrehieugKxhm52YUa" type="h1">
            Tabell 1
          </head>
          <p xml:id="i-DbNMhGN3YpvZaMggaY7MAU">
            Anslagsförslag 2021 för utgiftsområde 11 Ekonomisk trygghet vid
            ålderdom
          </p>
          <p xml:id="i-SCMXgHZaTBC8JQUbV2ArH1">
            Tusental kronor
          </p>
          <table xml:id="i-BmQUK8QNW5VzoKRUYFCyE8">
            <row xml:id="i-LXvGip6ysDGdcdZA267WKa" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-QR3mReHxnyfsxHv5TPre7z">
              <cell>
                1:1
              </cell>
              <cell>
                Garantipension till ålderspension
              </cell>
              <cell>
                14 141 100
              </cell>
              <cell>
                −800 000
              </cell>
            </row>
            <row xml:id="i-4zTdqLa7NUUspbeF7gEiLt">
              <cell>
                1:2
              </cell>
              <cell>
                Efterlevandepensioner till vuxna
              </cell>
              <cell>
                9 343 300
              </cell>
              <cell>
                ±0
              </cell>
            </row>
            <row xml:id="i-B6FST8X2jL8sd1K4tJzjbV">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                10 273 800
              </cell>
              <cell>
                100 000
              </cell>
            </row>
            <row xml:id="i-GL8mJSztB846b3Fr9gRuDV">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                1 190 100
              </cell>
              <cell>
                300 000
              </cell>
            </row>
            <row xml:id="i-4BYdaTsAm91udMSt7PsF3Z">
              <cell>
                1:5
              </cell>
              <cell>
                Inkomstpensionstillägg
              </cell>
              <cell>
                1 990 000
              </cell>
              <cell>
                ±0
              </cell>
            </row>
            <row xml:id="i-UdZ9Gz71bCFXCzv9aJSLaN">
              <cell>
                2:1
              </cell>
              <cell>
                Pensionsmyndigheten
              </cell>
              <cell>
                777 588
              </cell>
              <cell>
                ±0
              </cell>
            </row>
            <row xml:id="i-QXJ5DF1E3EmUrTKmDH1SyJ">
              <cell>
                Summa
              </cell>
              <cell>
                37 715 888
              </cell>
              <cell>
                −400 000
              </cell>
            </row>
            <row xml:id="i-CddWZsj3Ttk4c4DsFaQcE8"/>
          </table>
          <head xml:id="i-PTbedZbisSwVJWcpW1FxRv" type="h1">
            1 Ett seniorvänligt samhälle
          </head>
          <p xml:id="i-RMeUMySW6JRR7fkZi299c8">
            Att bygga ett samhälle seniorvänligt där alla kan åldras i trygghet
            och värdighet är ett angeläget mål för Kristdemokraterna. Ett
            välfärdssamhälle kan i hög grad bedömas utifrån kriterier som
            graden av respekt, tillvaratagande och omsorg om den äldre generationen.
          </p>
          <p xml:id="i-v2wPACRYZUxGwxdqXdhhb">
            Som senior ska man kunna leva ett aktivt liv och ha inflytande
            i samhället och över sin vardag. Man ska kunna känna trygghet,
            bibehålla sitt oberoende, bemötas med respekt och ha tillgång
            till god vård och omsorg. En sammanhållen politik med inrikt­ning
            mot de äldre i samhället får och kan därför inte bara handla om
            vård och omsorg. Det friska åldrandet, att se äldre som en resurs
            att ta till vara och att ha ett väl fungerande samspel mellan
            generationerna är lika viktiga beståndsdelar. Att känna välbefinnande
            och meningsfullhet är viktigt för alla människor. I Sverige läggs
            stort fokus vid de fysiska behoven när man diskuterar välbefinnande
            samtidigt som de mycket viktiga sociala, själsliga och andliga
            behoven lätt glöms bort eller negligeras. Många äldre upp­lever
            exempelvis den bistra verkligheten med påtvingad ensamhet och
            isolering. Krist­demokraterna har därför särskilt lyft denna fråga
            under de senaste åren. Det är inte ovan­ligt att äldre oroar sig
            över ekonomin och om pengarna kommer att räcka till. Den eko­nomiska
            tryggheten är viktig för alla men kanske särskilt för den som
            kan ha svårt att påverka den genom eget arbete. Kristdemokraterna
            har bidragit till att stärka ekonomin för äldre. Men för att ytterligare
            kunna säkra äldres ekonomiska ställning behövs det flera åtgärder.
            I denna motion utvecklar vi vår syn på äldres ekonomiska situation
            och vilka åtgärder som behöver vidtas. Fler seniorpolitiska frågor
            berörs i en särskild äldreomsorgsmotion.
          </p>
          <head xml:id="i-FTw5UYUjwJ6ek73sHnQihA" type="h1">
            2 Förstärkningar av pensionärers ekonomi
          </head>
          <p xml:id="i-44nFKd8LYoEQjiTL4Tbt4m">
            Kristdemokraterna ser flera angelägna politiska åtgärder och
            reformer som på såväl kort som lång sikt stärker äldres ekonomiska
            ställning. En viktig grund är dock den pensions­reform som trädde
            i kraft 2003. Denna garanterar pensionssystemets stabilitet och
            är något som Kristdemokraterna värnar. Genom pensionsgruppen har
            Kristdemokraterna medverkat till att både garantipensionen och
            taket i bostadstillägget har höjts från och med i år. Kristdemokraterna
            har länge varit drivande för att sänka skatten för pensio­närerna.
            Under alliansregeringarna 2006–2014 förhandlade vi fram hela fem
            sänkningar av skatten på pensioner och därutöver tre höjningar
            av bostadstillägget för pensionärer. Genom att Kristdemokraternas
            och Moderaternas gemensamma budget antogs av riks­dagen i december
            2018 genomfördes en skattesänkning som kom alla pensionärer till
            del. I regeringens budget ökar nu skillnaden mellan pension och
            lön, vilket är särskilt an­märkningsvärt mot bakgrund av Socialdemokraternas
            höga svansföring i denna fråga. Kristdemokraterna föreslår istället
            att hela skillnaden i beskattning mellan pension och lön tas bort.
            Med vårt budgetalternativ genomförs detta. Vi vet att detta spelar
            stor roll för enskildas, inte minst äldre kvinnors, ekonomi och
            för möjligheten att flytta till ett anpassat boende.
          </p>
          <head xml:id="i-2mVXT9jaSXWEp3kTHwHDJY" type="h2">
            2.1 Höjt bostadstillägg för pensionärer
          </head>
          <p xml:id="i-VJ8r3mXeRYDjtTD3TXgJKd">
            Cirka 288 000 pensionärer får i dag bostadstillägg för pensionärer
            (BTP) som är ett tillägg för dem med låg pension. BTP är tillsammans
            med garantipensionen det som kallas för grundskydd i den allmänna
            pensionen. Detta grundskydd går till stor del till kvinnor som
            ofta har lägre pensioner än män. Därför bidrar grundskyddet till
            att starkt utjämna skillnaden mellan kvinnors och mäns pensioner.
            Mot bakgrund av detta är det ett allvarligt problem att flera
            pensionärer som har rätt till BTP inte ansöker om det. Enligt
            Riksrevisionen var det cirka 129 000 pensionärer som hade rätt
            till bostadstillägg som inte sökte det. Av dessa är det ungefär
            dubbelt så många kvinnor som män. Krist­demokraterna anser att
            åtgärder måste vidtas skyndsamt för att minska detta mörkertal.
          </p>
          <p xml:id="i-6oaMcg1W1VY1K7fyK9pKdX">
            Till följd av att hushållens inkomster har ökat och räntorna
            varit låga och bostads­bristen stor under 2000- och 2010-talen
            har bostadspriserna gått upp kraftigt. Detta har även gällt hyrorna,
            även om de stigit i lägre takt.
          </p>
          <p xml:id="i-2uuu2B8vEwDxW7FuukkfjQ">
            Kristdemokraterna har länge drivit på för en höjd BTP då det
            är en satsning som stärker pensionärer med små marginaler och
            drivit denna fråga i pensionsgruppen. De förbättringar som Kristdemokraterna
            har medverkat till genom pensionsgruppen är därför ett steg i
            rätt riktning. Men vi vill gå ännu längre. Vi vill att hyrestaket
            i bostads­tillägget höjs till 7 500 kronor för ensamstående och
            till 3 750 kronor per person för sammanboende. Sammantaget lägger
            Kristdemokraterna 100 miljoner kronor per år 2021–2023 på ett
            förbättrat bostadstillägg för pensionärer.
          </p>
          <head xml:id="i-2VdYFTddpppRiQYB6Yi2zV" type="h2">
            2.2 Inkomstpensionstillägg
          </head>
          <p xml:id="i-7VkJGVHDKMMg4rXtABEoFZ">
            Kristdemokraterna har i pensionsgruppen medverkat till att ett
            inkomstpensionstillägg kommer att införas 2021. Tillägget innebär
            upp till 600 kronor per månad för dem med ålderspension mellan
            9 000 och 17 000 kronor per månad. Inkomstpensionstillägget syftar
            till att öka det så kallade respektavståndet, det vill säga skillnaden
            i pension mellan den som arbetat och den som inte gjort det. Kristdemokraterna
            menar att ett respektavstånd behövs för att bevara förtroendet
            för det inkomstrelaterade pensions­systemet. Dock var och är det
            vår uppfattning att detta respektavstånd bäst hanteras genom förändringar
            i det befintliga pensionssystemet. Vi riktade därför stark kritik
            mot förslaget om inkomstpensionstillägg då den åsidosätter principen
            om att det inkomst­relaterade pensionssystemet ska vara ett från
            statsbudgeten autonomt system. Krist­demokraterna krävde att inkomstpensionstillägget
            ska vara tillfälligt för att gå med på ett införande. Detta godtogs
            av övriga politiska partier i Pensionsgruppen.
          </p>
          <p xml:id="i-BDhtLbESXBLkKtTFcLEkSM">
            Inkomstpensionstillägget är vidare ett viktigt tillskott för
            de pensionärer som har de lägsta marginalerna. Framöver ska dock
            inkomstpensionstillägget utformas på ett sätt så att det ingår
            i pensionssystemet och helt frikopplas från statsbudgeten. Detta
            är något som pensionsgruppen nu ska arbeta med för att åstadkomma
            en sådan mer långsiktig och hållbar lösning.
          </p>
          <head xml:id="i-9j6wfJfJ53gGma9pedxDkt" type="h1">
            3 Sverige står inför en stor demografisk utmaning
          </head>
          <p xml:id="i-XDFSwTQz1nEFFtNQ76hrFW">
            Sveriges befolkning lever i genomsnitt allt längre, och den så
            kallade försörjnings­kvoten växer. Den andel av befolkningen som
            är i arbetsför ålder blir mindre och mindre i förhållande till
            övriga åldersgrupper, med resultatet att försörjningsbördan för
            dem som arbetar ökar.
          </p>
          <p xml:id="i-PpaMs2t2dTwp7DiSTVMz28">
            År 2015 var Sveriges försörjningskvot knappt 75, vilket innebär
            att 100 personer i den antagna arbetsföra åldern 20–64 år ska
            försörja nästan 75 personer i icke arbetsför ålder. Enligt SCB:s
            prognos kommer denna kvot år 2060 att uppgå till 92 personer.
            Denna demografiska utmaning kan förväntas skärpas ytterligare
            framöver till följd av de senaste årens stora migration till Sverige,
            förutsatt att inte sysselsättningsgraden bland utrikes födda,
            framför allt hos utomeuropeiskt födda, förbättras drastiskt. Sammantaget
            innebär den demografiska utvecklingen stora ansträngningar för
            hela samhällsekono­min, och därigenom för såväl finansieringen
            av vår gemensamma välfärd som för pensionernas utveckling och
            för äldres generella välstånd. Utmaningen är av en sådan dimension
            att framtiden för välfärdsstaten som vi känner den hänger på hur
            Sverige klarar av att möta den.
          </p>
          <head xml:id="i-YBpJMBdqfuq13cyBmzaNtw" type="h2">
            3.1 Fler behöver arbeta mer och längre
          </head>
          <p xml:id="i-CQX4uGew9BBh1YkHC1i6Dx">
            För att Sverige ska klara av att möta den demografiska utmaningen
            behövs till att börja med en långsiktigt stark och stabil ekonomisk
            tillväxt och en hög sysselsättningsnivå. Det krävs att fler arbetar
            mer. Fler ska få chans att arbeta 100 procent av sin förmåga.
            För att åstadkomma detta behövs i sin tur en generell ekonomisk
            politik som främjar innovationer, risktagande, entreprenörskap,
            företagande, arbete och en välfungerande matchning på arbetsmarknaden.
          </p>
          <p xml:id="i-Xnf2hRuh8SrYnfZVZoXXq8">
            Det är olyckligt för både nuvarande och kommande pensionärer
            att regeringen länge fört en politik som inte i tillräcklig utsträckning
            stärker Sveriges konkurrenskraft lång­siktigt. Tätt sammankopplat
            med den ekonomiska tillväxten och sysselsättningen är behovet
            av att den genomsnittliga aktiva tiden på arbetsmarknaden förlängs.
            Politiken kan och bör göra en hel del för att skapa både bättre
            förutsättningar och starkare incita­ment för detta.
          </p>
          <head xml:id="i-9PqCxs9RGQinu9NtDAuXUr" type="h2">
            3.2 Riktålder för pension
          </head>
          <p xml:id="i-Q6B8nAdoxCjKE4LfsM1Tob">
            Sedan vårt nuvarande pensionssystem sjösattes har medellivslängden
            förlängts med nästan tre år. Detta är positivt, men innebär också,
            givet att inget görs, att pensionerna blir lägre per månad eftersom
            de måste räcka under en längre tid. Det är naturligt att pensionsåldern
            justeras uppåt när medellivslängden stiger. Pensionsgruppen, där
            Kristdemokraterna ingår, har därför lagt fram ett förslag om riktålder
            och förändringar av lägsta ålder för uttag av pension.
          </p>
          <p xml:id="i-WMrL3uVjmy1s6xLYMVhtmH">
            Med riktålder avses åldersgränser för pension som automatiskt
            justeras upp med ungefär två tredjedelar av medellivslängdsökningen.
            Det är ingen fast pensionsålder som föreslås, utan man ska även
            fortsättningsvis ha möjlighet att själv bestämma när man vill
            gå i pension. Med en riktålder undviker vi en situation där pensionerna
            annars sjunker för varje generation givet att medellivslängden
            fortsätter öka. Pensionsgruppens förslag är att under en övergångsperiod
            justera lägsta åldern för uttag av allmän pension och garantipension.
            Som en konsekvens av detta justeras även den så kallade LAS-åldern
            (lagen om anställningsskydd). Pensionsgruppens förslag ser ut
            som följande:
          </p>
          <list xml:id="i-N8QARwWPUzPpLjesjoZTJn" style="ul">
            <item xml:id="i-FDwqKLbYXUwjh7TsndasVu">
              Lägsta åldern för uttag av allmän pension höjs år 2020 från 61
              till 62 och därefter till 63 år 2023 och till 64 år 2026.
            </item>
            <item xml:id="i-8u3Qc3vYPuVnBoQw5ZXoo2">
              Lägsta åldern för uttag av garantipension höjs från 65 till 66
              år 2023 och 2026 knyts den till den fortsatta medellivslängdsökningen.
              Här finns ett undantag för dem som redan har arbetat ett långt
              arbetsliv.
            </item>
            <item xml:id="i-BGM3K7NPZwmfkVUXpVRNbw">
              LAS-åldern höjs år 2020 från 67 till 68 och till 69 år 2023.
              Den knyts sedan till medellivslängdsökningen.Åtgärder för ett
              senarelagt utträde från arbetsmarknaden
            </item>
          </list>
          <p xml:id="i-Q9h9VXKLgrL7YDJyAkj7B4">
            Kristdemokraterna vill stärka incitamenten och möjligheterna
            för äldre att stanna kvar längre på arbetsmarknaden. En reform
            i denna riktning är då vi genom KD/M-budgeten tog bort den särskilda
            löneskatt för äldre som den rödgröna regeringen tidigare infört.
            Detta var en viktig åtgärd som behövdes för att uppmuntra erfarna
            socialsekreterare, barnskötare, lärare och sjuksköterskor med
            flera att arbeta vidare efter 65 års ålder. Den extraskatt som
            regeringen la på denna efterfrågade kompetens var förödande.
          </p>
          <p xml:id="i-Fdj8ycUz1doKPCV4ApWGCr">
            I dag får den som fyllt 65 år men fortfarande arbetar ett fördubblat
            jobbskatteavdrag, vilket följaktligen gör att vederbörande får
            behålla mer av sin lön efter skatt jämfört med en person som inte
            uppnått denna ålder. Kristdemokraterna vill även ge ytterligare
            en skattelättnad till de som är 69 år eller äldre och fortsätter
            att arbeta. För en äldre med 20 000 kronor i inkomst ger det cirka
            1 000 kronor mer per månad i sänkt skatt, utöver det redan förhöjda
            jobbskatteavdraget. Delegationen för senior arbetskraft kommer
            att lämna en slutrapport i november 2020 med förslag på åtgärder
            för att bättre kunna till­varata äldres kunskap och erfarenhet.
            Kristdemokraterna kommer följa frågan noga.
          </p>
          <head xml:id="i-2rndb7W6hxeXVSNpAWrQej" type="h2">
            3.4 Åtgärder för en tidigarelagd etablering på arbetsmarknaden
          </head>
          <p xml:id="i-Rj9uL5kbndGgFguEWwSevF">
            Att äldre arbetar längre upp i åldrarna kan inte vara det enda
            svaret på den demografiska utmaningen. Sannolikt finns till och
            med större möjligheter att förlänga arbetslivet genom att sänka
            den genomsnittliga åldern för när unga gör entré på arbetsmarknaden.
            Enligt SCB har etableringsåldern – definierat som åldern då minst
            75 procent av en årskull förvärvsarbetar – under 2000-talet pendlat
            mellan 26 och 29 år för män och 29 och 32 år för kvinnor. Detta
            är att jämföra med en etableringsålder på 20 och 21 år i början
            av 1990-talet.
          </p>
          <p xml:id="i-K1Vz3hQvPG2fb7WGnS9ZwP">
            Att sänka etableringsåldern är viktigt för både samhället och
            pensionssystemet men även för den enskildes framtida pension.
            Samhället och pensionssystemet skulle gynnas av en högre sysselsättning
            med mer inbetalda skatteintäkter och sociala avgifter. Den enskilde
            skulle samtidigt få en högre livsinkomst och följaktligen också
            mer i pension. Den pensionskrona som betalas in tidigt får fler
            år på sig att växa med ränta-på-ränta-effekten än den pensionskrona
            som betalas in sent.
          </p>
          <p xml:id="i-6AjxxWkGopSZUqhhoiVHc1">
            För att tidigarelägga etableringsåldern på arbetsmarknaden vill
            Kristdemokraterna därför stärka de ekonomiska incitamenten för
            unga att stå till arbetsmarknadens för­fogande och börja arbeta
            tidigare. Vi vill därför införa ett fördubblat jobbskatteavdrag
            för personer yngre än 23 år. I sammanhanget är det också värt
            att nämna att Sverige har en hög genomsnittlig examensålder i
            en internationell jämförelse. Enligt OECD (2018) hade Sverige
            en examensålder på 30,5 år för de som läst masterutbildningar.
            I likhet med övriga länder är trenden att unga tar sin examen
            allt senare. Att de unga blir allt äldre innan de kommer ut i
            arbetslivet är ett problem då det innebär att de har färre år
            på sig att spara ihop till den egna pensionen. Kristdemokraterna
            föreslår därför exempelvis en examensbonus för dem som tar sin
            examen tidigare.
          </p>
          <head xml:id="i-H2LqW4ZoxDmCAutVbqPmYJ" type="h1">
            4 Mer jämställda pensioner
          </head>
          <p xml:id="i-5McBzeyR4cHeHnMnGvZqx2">
            Dagens kvinnliga ålderspensionärer har i regel lägre pension
            än manliga ålderspensio­närer. Det beror på att kvinnor i genomsnitt
            har en lägre pensionsgrundande inkomst än män, vilket i sin tur
            huvudsakligen grundar sig på att kvinnor historiskt har arbetat
            färre år än män och på ojämlikheter i lönestrukturen.
          </p>
          <p xml:id="i-GX6tX99WdRjp4HtptgeA5U">
            Enligt SCB är den enskilt största förklaringen till löneskillnaderna
            mellan män och kvinnor att kvinnor och män finns i olika yrken.
            Därutöver har män i genomsnitt högre lön än kvinnor i de flesta
            yrken, även i många kvinnodominerade sådana. En annan faktor bakom
            skillnaderna i mäns och kvinnors pensioner är att kvinnor tar
            ut en större del av föräldraledigheten och att de oftare går ned
            i arbetstid när barnen är små.
          </p>
          <head xml:id="i-WFnkFsAz8ZY5oEoEcTq7wp" type="h2">
            4.1 Stärkt pensionsrätt för barnår
          </head>
          <p xml:id="i-TJpsBdK4aNbFs1siSwNiZt">
            Sedan 1999 finns i pensionssystemet, tack vare ett kristdemokratiskt
            initiativ, en rätt att tillgodoräkna sig pensionsrätt för så kallade
            barnår. Det innebär att upp till fyra år kan räknas som pensionsgrundande
            för den av föräldrarna som har haft en lägre inkomst, bland annat
            på grund av längre föräldraledighet och deltidsarbete. Denna reform
            har varit viktig eftersom den dels stärker framför allt kvinnors
            pensioner, dels signalerar att det är en viktig samhällsinsats
            att ta hand om sina barn.
          </p>
          <p xml:id="i-PTgcLdcDbyjGD9MspnLbec">
            I dag arbetar många kvinnor deltid även efter barnets fyraårsdag.
            För att ytterligare kompensera de föräldrar som går ned i arbetstid,
            eller är hemma med sjuka barn i större utsträckning – vilket fortfarande
            oftast är kvinnor, vill Kristdemokraterna utöka antalet barnrättsår
            från fyra till fem. Dessutom föreslår vi en höjning av den generella
            jämförelse­inkomsten i barnrättsåren från 75 procent till 85 procent,
            så att de med lägst inkomst får en högre pensionsrätt. Vi avsätter
            2,4 miljarder kronor för vardera året 2021–2023 för detta ändamål
            och finansierar det genom att pensionsrätterna för studieår slopas.
            Detta är förslag som också Pensionsmyndigheten har fört fram (Jämställda
            pensioner 2016:19). Enligt myndigheten uppskattas dessa förändringar
            minska gapet mellan mäns och kvin­nors intjänande till den allmänna
            pensionen med cirka 0,8 procentenheter.
          </p>
          <head xml:id="i-E3rxwmyoyqAdPh4Ci5y285" type="h2">
            4.2 Automatiskt delad premiepension för föräldrar
          </head>
          <p xml:id="i-VURmM7MGcm15QqeyDDB2Gc">
            Idag kan gifta par eller registrerad partner överföra premiepensionen
            till varandra. Allt­för få känner dock till denna möjlighet. Det
            är synd eftersom den om den utnyttjades i större utsträckning
            skulle kunna jämna ut pensionen något mellan den som tjänar mer
            och den som tjänar mindre. Kristdemokraterna anser därför att
            det av jämställdhetsskäl bör vara så att premiepensionen automatiskt
            delas lika mellan makar så länge de har gemensamma barn som inte
            har fyllt tolv år. Den som vill frångå denna regel bör aktivt
            begära detta.
          </p>
          <p xml:id="i-CuvtCtRLieqhCVNyARFAfp">
            Kristdemokraterna anser vidare att det också i fortsättningen
            ska vara möjligt att överföra hela sin premiepension till sin
            make, maka eller registrerade partner för den som så önskar. Det
            bör även utredas om samma möjlighet till överföring skulle kunna
            gälla sammanboende med gemensamma barn. I dag innebär en överföring
            av premie­pensionen att det överförda beloppet minskas med 6 procent,
            så att mottagaren får 94 procent. Resten av pengarna fördelas
            till samtliga pensionssparare som så kallad arvs­vinst. Kristdemokraterna
            föreslår att detta avdrag slopas helt eftersom överföring av premiepensionsrätt
            ska uppmuntras – inte bestraffas.
          </p>
          <head xml:id="i-6W6PRTqWstquUibUxMHL8N" type="h1">
            5 En mer flexibel tjänstepension
          </head>
          <p xml:id="i-JKJ7bYzqHgxiLRrnw1qad2">
            Vi lever allt längre och det är då logiskt att vi även jobbar
            längre. Många äldre har redan gjort det valet själva. Istället
            för att vara pensionärer väljer många att bli ”jobbonärer”. De
            jobbar – och är pensionärer samtidigt. Vi Kristdemokrater tycker
            att det är bra, de äldre bidrar med sin kompetens och livserfarenhet.
            Eftersom man själv får bestämma när och hur pensionen ska betalas
            ut kan man välja att jobba deltid och ta ut pension på resterande
            tid. Eller pausa pensionen om man får ett heltidsjobb en tid.
            Detta gäller den allmänna pensionen.
          </p>
          <p xml:id="i-UchLFuQEcVvD6bZP8BJrtg">
            När det däremot gäller tjänstepensionen, som spelar en allt större
            roll för vad man har att leva på när man lämnar arbetslivet, är
            regelverket betydligt mer stelbent. Idag kan man välja att ta
            ut tjänstepensionen på 5, 10, 15 eller 20 år eller ett livsvarigt
            uttag som innebär resten av livet. När valet är gjort går det
            inte att stoppa eller ändra utbetal­ningarna, vilket kan vara
            till nackdel för den som exempelvis pensionerat sig men sedan
            upptäcker att han eller hon vill börja jobba igen. Då kan vederbörande
            inte dra ner på eller pausa tjänstepensionsuttaget.
          </p>
          <p xml:id="i-T1twdH8vmaUU8Hng1FVMhX">
            Det är arbetsmarknadens parter som bestämmer över tjänstepensionen,
            inte riksdag­en. Samtidigt föreslog en utredning redan 2015 Tjänstepension
            – tryggandelagen och skattereglerna (SOU 2015:68) att det skulle
            bli möjligt att göra ett uppehåll i pensions­utbetalningarna.
            Villkoren för tjänstepension skiljer sig också åt mellan olika
            avtal vilket gör att det är komplicerat att förstå för den enskilde
            när det gäller exempelvis uttag och förval. Dessutom kan en och
            samma person ha tjänstepension från olika arbetsgivare och därmed
            olika avtal. Svårigheten att göra informerade val är mycket stora.
            Detta har även Riksrevisionen påtalat i sin rapport om tjänstepensionen.
          </p>
          <p xml:id="i-N9rRnoGjDjaBhJARK9jzte">
            Pensionsgruppen, där Kristdemokraterna ingår, har beslutat att
            en översyn ska göras i fråga om tjänstepension och villkoren för
            bland annat utbetalningstidens längd och möj­ligheten att göra
            uppehåll i pensionsutbetalningarna. Pensionsgruppen har dessutom
            ett särskilt partsråd med arbetsmarknadens parter där frågor om
            tjänstepension tas upp. Kristdemokraterna anser att frågan om
            ett flexibelt uttag, förval och förbättrad informa­tion behöver
            åtgärdas så snart som möjligt eftersom det har stor inverkan på
            den enskil­des ekonomi. Vi kommer därför att verka för att dessa
            frågor lyfts fram mer.
          </p>
          <head xml:id="i-X4WxbHHH5i5EBAyVUWig9R" type="h1">
            6 Ändrade kvalificeringsregler för garantipension
          </head>
          <p xml:id="i-K6F7AiGhgieKnn1UHqucAL">
            Garantipensionssystemet är en förmånsbestämd grundtrygghet till
            dem som haft låg eller ingen förvärvsinkomst under livet. Den
            är, tillsammans med bostadstillägget för pensionärer och äldreförsörjningsstödet,
            en del av grundtryggheten för pensionärer och baseras på den enskildes
            civilstånd, hur stor hans eller hennes inkomstpension är och hur
            länge han eller hon bott i Sverige. En person måste ha varit bosatt
            i Sverige i minst tre år för att ha rätt till garantipension men
            för att få full garantipension krävs att per­sonen bott 40 år
            i Sverige från och med det år vederbörande fyllde 16 år till och
            med året för 64-årsdagen. Den tid som en person varit bosatt i
            Sverige kallas för försäkrings­tid.
          </p>
          <p xml:id="i-Xw3iKBzgNk4w6xw7RCuErP">
            I dag finns det dock särregler för beräkning av försäkringstiden
            för personer som har beviljats uppehållstillstånd på grund av
            flyktingskäl, som alternativt skyddsbehövande eller som övrig
            skyddsbehövande. Dessa får i vissa fall tillgodoräkna sig bosättnings­tiden
            i sitt tidigare hemland som försäkringstid för beräkning av garantipension
            med mera. Kristdemokraterna anser att denna undantagsregel ska
            tas bort, något som även föreslås av garantipensionsutredningen
            SOU 2020:32. Det innebär att dessa personer, liksom andra som
            inte har kvalificerat sig för garantipension, i stället kommer
            att få äldreförsörjningsstöd vilket leder till ökade kostnader
            inom anslag 1:4 med 300 miljoner kronor per år. Detta innebär
            en besparing på 800 miljoner kronor per år 2021–2022 respektive
            900 miljoner kronor 2023 inom anslag 1:1.
          </p>
        </div>
        <div xml:id="i-BW9QmbaajyvFXjudmKHDWF" type="signatureBlock">
          <list xml:id="i-MTBhCtpSNc6rwduKii6Mp">
            <item xml:id="i-AiKi6eHAPZhs5EssfSBwxY" who="i-9kL7gDrzsvgPervhw6VVyb" type="signature">
              Hans Eklind (KD)
            </item>
            <item xml:id="i-XFwosj9UC7x85q3hDX3mtz" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
            <item xml:id="i-QdPQF2E87ja57C8ctvF8KF" who="i-TodycJLEopZCV6uNkQANDV" type="signature">
              Jakob Forssmed (KD)
            </item>
            <item xml:id="i-A5AWfCNQYeFgZSmQLiHfGd" who="i-VSiy2mHN5m8fAgo9SDAGyR" type="signature">
              Hampus Hagman (KD)
            </item>
            <item xml:id="i-4FxtT9ArCZe7dHXZU6Czgj" who="unknown" type="signature">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
