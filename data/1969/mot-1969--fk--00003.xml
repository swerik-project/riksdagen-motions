<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__3/mot_1969__fk__3-001.pdf"/>
      <fw xml:id="i-MUfjqhgy3gscLFpvh2HpSy">
        Motion i Första kammaren, nr 3 år 1969 7
      </fw>
      <div xml:id="i-DFGUYTRkfmU3mKixRnjY49" type="motHeader">
        <div xml:id="i-E7G4v3HdX3JrJ4AMcRoAnp" type="motTitle"/>
        <div xml:id="i-2WKFrYzjdB89EUs15AJ49V" type="motSubmissionInfo"/>
      </div>
      <div xml:id="i-4jL2SaavkY7CFnNqcHTqyE" type="motBody">
        <div xml:id="i-6RLG7peoSKgqEUJND3j6mn">
          <p xml:id="i-DqxCsbdTXfVZHWJpuGBryF">
            Nr 3
          </p>
          <p xml:id="i-WVbReA6E3yBztyyBPRb3Bu">
            Av herrar Ernulf och Nyman, angående de propedeutiska kurserna
            vid samhälls- och rättsvetenskapliga fakulteter.
          </p>
          <p xml:id="i-JGW4Yx34p5hTpLraDD2HA9">
            Antalet universitetsstuderande har kraftigt ökat och tidigare
            än beräknat över- skridit det s. k. ramantalet. Också vad gäller
            fördelningen på de studerande på skilda utbildningsvägar har utvecklingen
            blivit en annan än den avsedda. Trängseln blir allt större, i
            synnerhet vid icke spärrade studievägar. Särskilt kraftigt har
            till- strömningen till de samhällsvetenskapliga fakulteterna ökat.
            Samma sak gäller, om ej i lika stor utsträckning, de humanistiska
            och juridiska fakulteterna. De yrkesverksamma samhällsvetarna
            räknas i dag till ca 4 000. Samtidigt utbil- dar sig nära 25 000.
            Arbetsmarknaden blir därför allt kärvare för de studerande vid
            de samhällsvetenskapliga och humanistiska fakulteterna. 20 000
            av en årskull på 120 000 söker sig till sådan utbildning. Den
            samhällstekniska prognos som presenterades 1964 pekade på att
            det i bör- jan av 1970-talet skulle behövas 350 samhällsvetare
            per år. Även om endast hälf- ten av dem som nu går under utbildning
            eller skall gå samhällsvetarlinjerna tar examen, så blir det ändå
            3 000—-4 000 årligen som behöver arbete. Samhällets ansvar för
            de akademiska studerandena och deras utnyttjande i sam- hället
            på adekvata arbetsuppgifter liksom de mycket stora kostnaderna
            för den aka- demiska utbildningen gör att åtgärder kan bli nödvändiga
            i en snar framtid för att vända strömmen från vissa studiebanor
            till andra som mer motsvarar samhällets behov av sådan utbildad
            arbetskraft. Detta förutsätter emellertid en bättre plane- ring
            och ett säkrare prognosinstitut än vi tydligen f. n. äger. Frågan
            om hur bestämmelserna rörande intagningen till universitet och
            högskolor skall utformas efter reformeringen av de gymnasiala
            skolformerna utreds av den 1965 tillsatta kompetensutredningen.
            I direktiven för utredningens arbete angavs som en av grundförutsättningarna
            att intagningsbestämmelserna i första hand skulle grundas på slutbetygen
            från skolan; någon övergång till inträdesprov av det slag som
            prövar de i dessa betyg dokumenterade kunskaperna fick uttryckligen
            inte komma i fråga. I förslaget till ny — provisorisk — behörighetskungörelse
            (Stencil E 1966: 13) har detta krav beaktats av kompetensutredningen,
            som uttalat att alla allmänna och särskilda behörighetsvillkor
            för tillträde till akademisk utbildning bör uttryckas i ämnen
            och kurser enligt gymnasiets läroplan och att kunskaper och fär-
            digheter i dessa ämnen och kurser skall prövas enbart inom gymnasiet.
            I syfte att minska möjligheterna för de studerande vid universitet
            och högskolor att förlänga studietiderna utöver vad som kunde
            anses skäligt förordade 1963 års
          </p>
          <pb facs="riksdagen-motions-pdf/data/1969/mot_1969__fk__3/mot_1969__fk__3-002.pdf"/>
          <fw xml:id="i-EMgPYv5yDq1Uhi5MBGxzLg">
            8 Motion i Första kammaren, nr 3 år 1969
          </fw>
          <p xml:id="i-Gc7gLkXwrCphc3YC5Z5G9r">
            universitets- och högskolekommitté i sitt betänkande med förslag
            till utbyggnad av universitetsorganisationen (SOU 1965: 11) en
            skärpning av gällande regler för deltagande i undervisning och
            tentamina vid de filosofiska fakulteterna. De av kommittén diskuterade
            alternativen gällde dock närmast möjligheterna att begränsa studietiden
            sedan studierna väl påbörjats och inte något spärrsystem vid universi-
            tetets portar. Något sådant förordades inte heller av departementschefen
            i den på grundval av utredningsförslaget avgivna propositionen
            nr 141 till 1965 års riksdag. Riksdagen för sin del (statsutskottets
            utlåtande nr 173/65) underströk det angeläg- na i att effektiviteten
            i utbildningssystemet ökades. Alternativet till de i propositio-
            nen redovisade åtgärderna om fasta studiegångar och skärpta regler
            för rätten att bedriva studier — att spärra tillträdet till i
            första hand de filosofiska fakulteterna — ansågs alltför drastiskt
            och borde inte vidtas. I avvaktan på Kungl. Maj:ts ställningstagande
            till universitetskanslersämbetets kommande förslag rörande en
            fastare organisation av utbildningen vid filosofisk fakultet har
            Kungl. Maj:t utfärdat anvisningar innebärande att studerande som
            un- derkänts fyra gånger i ett ämne i princip skall utestängas
            från vidare studier i äm- net. Det är mycket som talar för att
            det i längden icke går att vid de fria fakulteterna underlåta
            att vidtaga ytterligare åtgärder som minskar antalet elever. Detta
            gäller även om, såsom vi hoppas, ett postgymnasialt, icke akademiskt
            utbildningsväsende utvecklas. En lösning vi vill peka på är att
            införa en mellanexamen av den typ som tidigare fanns inom den
            juridiska fakulteten. Diskuteras kan också allmänt införande av
            propedeutiska kurser. Samtidigt som dessa kurser inriktas på att
            vara en introduk- tion till ämnet som skall studeras, kan de tjäna
            som ett urvalsinstrument. Dessa båda funktioner kan sägas i viss
            mån fyllas av den propedeutiska kurs, som sedan länge inleder
            de juridiska studierna. Under senare år har denna kurs också anordnats
            för dem som avser att läsa samhällsvetenskapliga ämnen. Vi ifrågasätter
            om inte motsvarande propedeutiska kurser borde inleda studierna
            även i ämnen där så inte är fallet. Godkänt prov efter kursen
            bör därvid vara ett villkor för fortsatta studier i ämnet. För
            dem som avvisas från fortsatta studier i ämnet bör kursen kunna
            utgöra ett värdefullt studium även för andra ämnen av teoretisk
            eller praktisk art i en mellanexamen eller i en utbildning av
            postgymna- sialt icke akademiskt slag. Därigenom skulle även uppnås
            den ökade flexibilitet mellan fakulteterna och mellan dem och
            praktiska ämnen, vilket i olika samman- hang framförts som önskvärt.
            För dem som fortsätter i ämnet blir den propedeu- tiska kursen
            även en viss garanti för att förkunskaperna hos de studerande
            blir jämnare, något som kan visa sig vara nödvändigt då alla gymnasieformer
            berätti- gar till akademiska studier samt vuxenstuderande utan
            gymnasieexamen exentuellt får tillträde till akademiska studier.
            Med hänvisning till vad ovan anförts anhålles, att riksdagen i
            skrivelse till Kungl. Maj:t hemställer att UKA utreder förutsättningarna
            för att utvidga de propedeutiska kur-
          </p>
          <pb facs="riksdagen-motions-pdf/data/1969/mot_1969__fk__3/mot_1969__fk__3-003.pdf"/>
          <fw xml:id="i-Gs6ZLyhhudR82AHYnM8xpu">
            Motion i Första kammaren, nr 3 år 1969 9
          </fw>
          <p xml:id="i-CBPQiiLqjvQisaNJ4K7bP4">
            serna vid de samhälls- och rättsvetenskapliga fakulteterna som
            ett medel jämväl att reglera tillströmningen med hänsyn till ar-
            betsmarknadens krav samtidigt som kurserna får den inriktning
            och det innehåll som anförts i motionen.
          </p>
          <p xml:id="i-VtETkTBcKwnHTyvCZt38sC" type="date">
            Stockholm den 14 januari 1969
          </p>
          <p xml:id="i-FemfqpPTE2652QhfM8MtUf" type="signatureBlock">
            Gudmund Ernulf (fp) Sven Nyman (fp)
          </p>
        </div>
      </div>
    </body>
  </text>
</TEI>
