<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-02450">
  <teiHeader>
    <fileDesc>
      <titleStmt>
        <title>Skog</title>
        <author corresp="i-8UHfFy8Egv2UxrL1auT5kE">av Anders Forsberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2450 av Anders Forsberg m.fl. (SD)</title>
          <idno type="rdwebb">H4022450</idno>
          <rs type="number">2450</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4022450/text</ref>
          <ref type="dokument_url_html">http://data.riksdagen.se/dokument/H4022450</ref>
          <ref type="dokumentstatus_url_xml">http://data.riksdagen.se/dokumentstatus/H4022450</ref>
          <ref type="docx">http://data.riksdagen.se/fil/196A0BEE-2C05-4EF7-9DFE-27C896FE1C00</ref>
          <ref type="pdf">http://data.riksdagen.se/fil/C424B8BC-C2B1-48E3-A4C4-52A8C2BEE9C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KGpTsbkN1AnspCyrN3uJ6K" type="signed"/>
        <correspContext corresp="i-KGpTsbkN1AnspCyrN3uJ6K">
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-EhiFTohdn2LxZuUwEBewWk" type="submitted">
          <date when="2016-10-05"/>
          <time when="12:32:44"/>
        </correspAction>
        <correspAction xml:id="i-41QJMVcfuomKspPaa3uU3V" type="reviewed">
          <date when="2016-10-05"/>
          <time when="15:59:17"/>
        </correspAction>
        <correspAction xml:id="i-DY38kbQEq9Chawb2r666LB" type="referred">
          <date when="2016-10-14"/>
        </correspAction>
        <correspAction xml:id="i-UpLYvyoz6znAALXe3Ks6ji" type="assigned">
          <date when="2018-06-13"/>
          <time when="12:41:52"/>
        </correspAction>
        <correspContext corresp="i-UpLYvyoz6znAALXe3Ks6ji">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-WSitf2AKnJDWqJa8VBg9QU" type="behandlas_i"/>
        <correspContext corresp="i-WSitf2AKnJDWqJa8VBg9QU">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X8M9nu6R9Ex4WNTYAVLKXR" type="behandlas_i"/>
        <correspContext corresp="i-X8M9nu6R9Ex4WNTYAVLKXR">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Miljöbedömningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-72NnSvkkidJXVf5MxRgVfY" type="behandlas_i"/>
        <correspContext corresp="i-72NnSvkkidJXVf5MxRgVfY">
          <ref type="uppgift">2016/17:MJU13</ref>
          <ref type="ref_dok_id">H401MJU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU13</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W4d7wAkyagvg7eFcuBRdDM" type="behandlas_i"/>
        <correspContext corresp="i-W4d7wAkyagvg7eFcuBRdDM">
          <ref type="uppgift">2016/17:SkU23</ref>
          <ref type="ref_dok_id">H401SkU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU23</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7N52dmFJCaetjCxKDLKouC" type="behandlas_i"/>
        <correspContext corresp="i-7N52dmFJCaetjCxKDLKouC">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X3sqLECJUW7aqCfTXBoeGt" type="behandlas_i"/>
        <correspContext corresp="i-X3sqLECJUW7aqCfTXBoeGt">
          <ref type="uppgift">2016/17:MJU22</ref>
          <ref type="ref_dok_id">H401MJU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU22</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L8TZaLjvbqiEuEkEM6n4Xy" type="behandlas_i"/>
        <correspContext corresp="i-L8TZaLjvbqiEuEkEM6n4Xy">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fr5hrue1fMsbV4FvwBXodA" type="behandlas_i"/>
        <correspContext corresp="i-Fr5hrue1fMsbV4FvwBXodA">
          <ref type="uppgift">2016/17:NU4</ref>
          <ref type="ref_dok_id">H401NU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8K7fdaMd949xru5rmkAiQ1" type="motHeader">
        <div xml:id="i-QtVAuvh4udB8C82T16KH7v" type="motTitle">
          Motion till riksdagen 2016/17:2450 av Anders Forsberg m.fl. (SD)
          Skog
        </div>
      </div>
      <div xml:id="i-ANkeFqHJx63BWY3V98WdEA" type="motBody">
        <div xml:id="i-HCLkcb6RJH2JSw36ePRMi1" type="motProposal" subtype="förslag">
          <head xml:id="i-31tYhhemZvgjAfWaTt6Ju7">
            Förslag till riksdagsbeslut
          </head>
          <list xml:id="i-Fayqq6fqG1acFFyhqpZqmd" style="ol">
            <item xml:id="i-Jeysty3ycNn2Hhcqev2wE1">
              Riksdagen ställer sig bakom det som anförs i motionen om att
              den ”svenska modellen” med två övergripande och jämställda skogspolitiska
              mål, miljömålet och produktionsmålet, fortsatt bevaras och utvecklas
              vidare i samband med skogsnäringen och tillkännager detta för
              regeringen.
            </item>
            <item xml:id="i-VEN71nbjf5MecrDwK6MPYV">
              Riksdagen ställer sig bakom det som anförs i motionen om definitionen
              av skyddad skog och tillkännager detta för regeringen.
            </item>
            <item xml:id="i-QMHF7YeRRBThJRLbXdzCm2">
              Riksdagen ställer sig bakom det som anförs i motionen om att
              skogspolitiken i högre grad bör prioritera arbetet med frivilliga
              naturvårdsavtal framför nya reservatsbildningar och tillkännager
              detta för regeringen.
            </item>
            <item xml:id="i-NweVy4rAzVYuRYD7fjmPBs">
              Riksdagen ställer sig bakom det som anförs i motionen om art-
              och habitatdirektivet respektive fågeldirektivet och deras implementering
              och tillkännager detta för regeringen.
            </item>
            <item xml:id="i-E3A9ogGNV668JmCe8Qu9os">
              Riksdagen ställer sig bakom det som anförs i motionen om nyckelbiotoperna
              och tillkännager detta för regeringen.
            </item>
            <item xml:id="i-MSckGg7ZncAXuhSy3J3dTn">
              Riksdagen ställer sig bakom det som anförs i motionen om natur-
              och kulturmiljövårdsåtgärder och tillkännager detta för regeringen.
            </item>
            <item xml:id="i-BvPfzEk2NoWmcbAUpTi8im">
              Riksdagen ställer sig bakom det som anförs i motionen om skador
              på fornlämningar och tillkännager detta för regeringen.
            </item>
            <item xml:id="i-5GebWHaSLKFFus5hLvtZxL">
              Riksdagen ställer sig bakom det som anförs i motionen om markägarens
              rättsliga ansvar för skyldigheter enligt skogsvårdslagen och tillkännager
              detta för regeringen.
            </item>
            <item xml:id="i-TqmojAhyTP3X9NoUwxemVq">
              Riksdagen ställer sig bakom det som anförs i motionen om de allmänna
              publiceringarna av skogsavverkningsanmälningar på Skogsstyrelsens
              webbplats och tillkännager detta för regeringen.
            </item>
            <item xml:id="i-E3KekYs6iJpnipwbTka8X7">
              Riksdagen ställer sig bakom det som anförs i motionen om att
              underlätta dispensförfarandet vid avverkningsanmälan och tillkännager
              detta för regeringen.
            </item>
            <item xml:id="i-VugsPJnGQw4JwUBMysmWEo">
              Riksdagen ställer sig bakom det som anförs i motionen om att
              regelverket kring dikning bör förenklas och tillkännager detta
              för regeringen.
            </item>
            <item xml:id="i-6QN64pwmQ8x3cnrVUbUWVx">
              Riksdagen ställer sig bakom det som anförs i motionen om att
              underlätta omställning av jordbruksmark till skogsmark och tillkännager
              detta för regeringen.
            </item>
            <item xml:id="i-QzNMBRri5CJFaG4uu7xDf5">
              Riksdagen ställer sig bakom det som anförs i motionen om att
              Skogsstyrelsen tillsammans med skogsnäringen bör arbeta mer för
              att öka andelen röjd skog och tillkännager detta för regeringen.
            </item>
            <item xml:id="i-2HvksnpAARvpKtkmJ1rAr5">
              Riksdagen ställer sig bakom det som anförs i motionen om skogskontot
              och tillkännager detta för regeringen.
            </item>
            <item xml:id="i-HXLsxmvLHQZAapGWB5XHto">
              Riksdagen ställer sig bakom det som anförs i motionen om att
              miljöorganisationer inte ska kunna använda rättsliga möjligheter
              till att rättsligt pröva normala skogsbruksåtgärder och tillkännager
              detta för regeringen.
            </item>
            <item xml:id="i-3BpszVx98Ff6cqWfLc7TEc">
              Riksdagen ställer sig bakom det som anförs i motionen om Sveaskogs
              bildande av buffertzoner runt naturreservat och tillkännager detta
              för regeringen.
            </item>
            <item xml:id="i-EUj5Q8ixmW4uGqcseSiprG">
              Riksdagen ställer sig bakom det som anförs i motionen om att
              Sverige måste fortsätta att värna den nationella beslutanderätten
              när det gäller skogspolitiken och tillkännager detta för regeringen.
            </item>
            <item xml:id="i-Q7QpbLMqkFEW1DQnDzgj7n">
              Riksdagen ställer sig bakom det som anförs i motionen om att
              motsätta sig införandet av en vägslitageskatt och tillkännager
              detta för regeringen.
            </item>
          </list>
        </div>
        <div xml:id="i-QQ8EV6acsESw3djX5odKyK" type="motContent">
          <head xml:id="i-5bLLJSzgHn3xviWqLhxKdM" type="h1">
            Motivering
          </head>
          <p xml:id="i-KZSbubBwusg5FjT93p8ixc">
            Mer än halva Sveriges yta är skog och skogens betydelse har många
            dimensioner, inte minst vad gäller friluftsliv, turism, kulturarv
            och biologisk mångfald. Samtidigt är skogsbruket en av våra viktigaste
            näringar och utgör en oerhört viktig länk i kedjan som ska hålla
            ihop ekonomin i många regioner. En skogsindustri i absolut världsklass
            utgör en hörnsten för svensk ekonomi i ett nationellt perspektiv.
            I slutändan bygger denna industri på god tillgång på råvara av
            hög kvalitet. Den svenska skogen är en nationell angelägenhet.
          </p>
          <p xml:id="i-39mumo2qM7Dzf3o5EYVuzW">
            Enligt forskare på Sveriges lantbruksuniversitet finns en potential
            för ökat utnyttjande av skogens möjligheter, vilket kan generera
            tiotusentals nya jobb, exportintäkter och dessutom förnybar energi.
            Sverige har en oerhörd resurs i form av kunskap och erfarenhet
            vad gäller skogsbruk. Detta vill vi i Sverigedemokraterna bevara,
            men då måste vi också se till att det fortsatt kommer att vara
            ekonomiskt lönsamt att bruka skogen.
          </p>
          <p xml:id="i-TeV5DDQ4bcq3nUa39q1nq5">
            I modern tid har vi i Sverige aldrig haft så mycket skog som
            nu och mängden skog ökar. I väsentliga avseenden är tillståndet
            för Sveriges skogar väsentligt bättre idag än för hundra år sedan.
            Sammanlagt är (enligt Skogsstyrelsen) 31 procent av skogen undantagen
            ifrån aktivt skogsbruk, om man inkluderar frivilliga avsättningar
            och improduktiv skogsmark, så kallade skogsimpediment som enligt
            lag inte får avverkas. Detta är en mycket hög siffra sett i ett
            internationellt perspektiv och i absoluta tal motsvarar denna
            yta mer än Skåne, Blekinge, Småland, Halland och Västergötland
            tillsammans.
          </p>
          <p xml:id="i-QixNZY3kPWB4o8o3Qe85zC">
            I Sverige har vi ett relativt väl fungerande system där stora
            arealer frivilligt avsätts av skogsägarna själva. Detta system
            vill vi i Sverigedemokraterna värna och utveckla i harmoni med
            skogsägarnas intressen. Utgångspunkten bör i princip vara att
            vi ska ta skogens värde tillvara. Det gäller alltså både skogen
            som biologisk tillgång och som råvarubas. Vi ska alltså av olika
            skäl freda vissa områden från avverkning och balansera miljömål
            med produktionsmål. Detta synsätt har betydelse inte minst för
            landsbygden, där både turism och skogsindustrin genererar arbetstillfällen.
            Dessutom ger skogen möjligheter för en aktiv fritid för landsbygdens
            befolkning.
          </p>
          <p xml:id="i-BCipuNDCxA2esVNQpRSVaP">
            Vi i Sverigedemokraterna skriver i princip under på behovet av
            att värna skyddsvärda biotoper och freda betydande arealer från
            avverkning. Samtidigt ser vi med viss oro på regeringens ambitioner
            att ytterligare undanta enorma arealer produktiv skogsmark, upp
            till en och en halv miljon hektar. Den totala kostnaden för detta
            låter sig inte beräknas eftersom markpriserna varierar, men det
            kan närma sig i storleksordningen hundra miljarder i inköp av
            skog.
          </p>
          <p xml:id="i-TQeNMFvbhwaWbqvvwZR5Nw">
            För övrigt uppstår en indirekt kostnad när produktiv skogsmark
            tas ur bruk, vilket i slutändan blir en ekonomisk förlust för
            hela samhället. Sverigedemokraterna prioriterar skötsel av redan
            skyddade områden framför alltför omfattande nya inköp. Många naturreservat
            sköts nämligen inte idag i enlighet med sina skötselplaner och
            det finns då till exempel ökad risk för att problem med skadedjur
            kan sprida sig till intilliggande skogsfastigheter.
          </p>
          <p xml:id="i-VghHAbGwPs9Vzoqzs1hdRY">
            Ingen skulle förneka att naturreservaten bidrar till en stor
            artrikedom, men även kvarlämnade småbiotoper, sparade döda eller
            ensamma träd, kantzoner och skogsklädda myrar är viktiga naturskogselement
            för artrikedomen. Antalet arter ökar inte heller linjärt med den
            skyddade arealens storlek.
          </p>
          <p xml:id="i-DbdEkRa44GhWA6XNZCoZMt">
            Vi i Sverigedemokraterna vill ta skogsägarnas intressen tillvara
            så att skogsbruk ska kunna bedrivas över hela landet. Det handlar
            till exempel om sänkt skatt på drivmedel till jord- och skogsmaskiner,
            men även minskad byråkrati kring skötsel och avverkning av skog.
          </p>
          <p xml:id="i-K8PvUnSUujdfyTeqZR2Hfb">
            Dessutom behöver vi förstärka den behovsanpassade forskningen
            och ytterligare stödja utvecklingen av det svenska skogsbruket
            som till exempel åtgärder för att öka tillväxten, nya skördemetoder
            eller minskandet av körskador. Lagstiftning och internationella
            konventioner får inte leda till inskränkningar i äganderätten
            eller markägarens förfoganderätt. Vi anser att den bästa skogspolitiken
            uppnås genom frivillighet och information snarare än genom detaljstyrande
            lagar och regleringar.
          </p>
          <head xml:id="i-pHoShp23kNdQvU4VsgRVM" type="h2">
            Definitionen av skyddad skog
          </head>
          <p xml:id="i-4D4iPaZAZkWPuXNxd8R7zz">
            Meningarna om hur mycket skog som avsätts för naturvårdsändamål
            i Sverige går kraftigt isär. Miljörörelsen hävdar att endast 4
            % är undantaget från skogsbruk medan statistik från Skogsstyrelsen
            visar att så mycket som en tredjedel kan sägas vara undantagen
            från skogsbruk. Här råder en diskrepans också mellan myndigheterna
            Naturvårdsverket och Skogsstyrelsen som redovisar olika siffror.
            Det är olyckligt att miljörörelsen och delar av myndighetsvärlden
            helt förnekar delar av skyddet för skogen. Avgörande är huruvida
            vi använder den internationella skogsmarksdefinitionen eller det
            svenska skogsbruksbegreppet – produktiv skog.
          </p>
          <p xml:id="i-DXNTDGWzxAHWZ1615yx8YP">
            I regeringsbeslutet om etappmål för biologisk mångfald från februari
            2014 angavs: ”Med insatser inom ramen för grön infrastruktur,
            tillsammans med insatser för formellt skydd, frivilliga avsättningar
            m.m., bör målet om 20 procent av Sveriges land- och sötvattensareal
            kunna nås till 2020”. Bedömningen byggde på att frivilliga avsättningar
            och delar av, men inte alla, impedimenten räknas in. Impedimenten
            antingen som värdefulla naturområden eller ytor inom en grön infrastruktur.
            Beslutet tog utgångspunkt i Miljömålsberedningens delbetänkande
            om en långsiktigt hållbar markanvändning.
          </p>
          <p xml:id="i-CLZoNCxjkedKB2U8dT4xmE">
            Regeringen bör därför tydligare fastställa vilken officiell ståndpunkt
            vi har kring definitionen och arealen av skyddad skog i Sverige.
          </p>
          <head xml:id="i-DmPqML4zgoF7y9YhZGdUri" type="h2">
            Frivilliga naturvårdsavtal
          </head>
          <p xml:id="i-MCjxj9LXzLRgBH1tPUC9d3">
            Som markägare kan man ta initiativet till att skydda sin egen
            skog. Om man äger skogsmark med höga naturvärden kan man göra
            en intresseanmälan till länsstyrelsen eller Skogsstyrelsen. Arbetssättet
            kallas Komet, ”Kompletterande arbetsmetod för skydd av värdefull
            skog”, och ger skogsägaren möjlighet att få ekonomisk ersättning
            för att frivilligt avsätta skog med höga naturvärden. Från och
            med 2015 infördes arbetsmetoden i hela Sverige. Dess främsta mål
            är att öka skogsägarnas möjlighet till att kunna ta egna initiativ
            till att skydda skog med höga naturvärden.
          </p>
          <p xml:id="i-KQUAA2GuV1em8BVtWrNLPd">
            En av de viktigaste framgångsfaktorerna för en lyckad skogsmiljöpolitik
            är just att det är skogsägaren själv som tar initiativet, att
            anmälan är frivillig, att man har möjlighet att komma med önskemål
            och påverka utformningen av skyddet. Skogsägaren är med från start
            och det förs en dialog genom hela processen tills båda parter
            är nöjda med utformningen.
          </p>
          <p xml:id="i-GoxbRt3JNoXxdJx8iH5k7U">
            Vi i Sverigedemokraterna anser att skogspolitiken i högre grad
            bör prioritera arbetet med frivilliga naturvårdsavtal med skogsägarna
            framför bildandet av nya reservat. Vi anser även att man i högre
            grad behöver utreda hur arrendebaserade ersättningar kan konstrueras.
            Här måste hänsyn tas till hur skogens produktion påverkas.
          </p>
          <head xml:id="i-UbVZsHEmmAapN6gJUvYQoy" type="h2">
            Art- och habitatdirektivet respektive fågeldirektivet
          </head>
          <p xml:id="i-Jgxrw5GckZj1aevGMMBX4b">
            Artskyddsdirektivet innebär att skogsbruk i praktiken skulle
            vara förbjudet om direktivet strikt följdes. Det innehåller nämligen
            ett förbud mot att störa fåglar eller skada deras häckningsplatser,
            oavsett var de befinner sig. Implementeringen av direktivet i
            svensk lagstiftning går, främst genom artskyddsförordningen betydligt
            längre än vad direktivet säger, särskilt vad gäller fåglarna.
          </p>
          <p xml:id="i-6zW83VVzZwnhCuFyLzqshi">
            Dessutom finns det en stark kritik kring hur Sverige som helhet
            har arbetat med rapporteringen till EU vad gäller art- och habitatdirektivet.
            Detta har till stor del skötts av Artdatabanken vid SLU utan insyn
            från övriga aktörer. I rapporteringen, som ligger till grund för
            utvärdering och skyddsarbete i Sverige, har inte ens den fjällnära
            barrskogen en gynnsam bevarandestatus enligt de uppsatta kriterierna
            trots att dessa områden till stor del redan är skyddade sedan
            lång tid tillbaka.
          </p>
          <p xml:id="i-RsBRQ8gboWpugbC1Wa931N">
            Sverigedemokraterna anser att man inte kan ha den svenska rapporteringen
            av art- och habitatdirektivet som utgångspunkt för en utvärdering
            av vare sig miljömålet Levande skogar i stort eller av huruvida
            vissa naturtyper i sig mer specifikt har gynnsam status eller
            inte. Sverige bör istället utifrån egna definitioner på olika
            naturtyper sätta upp mål för bevarandet och helt bortse från befintliga
            definitioner på EU-habitaten. Vi menar också att regeringen borde
            ha prioriterat en utredning av artskyddsförordningen före en rättslig
            översyn av skogsvårdslagstiftningen.
          </p>
          <head xml:id="i-JPmNYz5Ak5mx4Y9khDWZP4" type="h2">
            Nyckelbiotoper
          </head>
          <p xml:id="i-WGF681g76EVdncW6P7BNX7">
            Nyckelbiotopernas tillkomst har kommit att bli till stor nackdel
            för många markägare, som ofta hamnar i en exproprieringsliknande
            situation utan möjlighet till rimlig kompensation. Industrin kan
            inte, utifrån de olika certifieringsorganens krav, köpa virke
            från skogar som klassas som möjliga nyckelbiotoper, men inget
            system finns idag för ersättning för intrång eller ekonomisk kompensation
            på annat sätt som är kopplade till möjliga nyckelbiotoper. För
            att ett område som pekats ut som möjlig nyckelbiotop ska leda
            fram till en ekonomisk uppgörelse med markägaren måste den skyddas
            i ett formellt avtal, vanligen som ett naturreservat, biotopskyddsområde
            eller med ett naturvårdsavtal.
          </p>
          <p xml:id="i-FwreeJVRswp3qsxnwzwEvv">
            Regeringens ursprungliga syfte med att ge Skogsstyrelsen i uppdrag
            att inventera nyckelbiotoper var att skaffa sig ett material kring
            hur skogsområden för officiellt skydd skulle kunna prioriteras.
            Även om Skogsstyrelsen beslutar att inte skapa formellt skydd
            för en möjlig nyckelbiotop, kvarstår den i förteckningen över
            nyckelbiotoper och kan alltså i praktiken inte avverkas. Nya ställningstaganden
            kring möjliga nyckelbiotoper görs mycket sällan och rutiner för
            avförande av möjliga nyckelbiotoper som inte leder fram till formellt
            skydd saknas.
          </p>
          <p xml:id="i-2Gcvdt2AXMCKhkBoSrNXww">
            Det har vidare visat sig att nyckelbiotoperna inom en och samma
            region ofta innehåller samma biologiska mångfald avseende rödlistade
            arter. Detta indikerar dels att många arter som legat till grund
            för tillskapandet av nyckelbiotoper på sikt kan komma att avföras
            från rödlistan eftersom de är betydligt vanligare förekommande
            än vi hittills har känt till, dels att onödigt många biotoper
            som skyddats har liknande artsammansättning av sällsynta arter
            inom regionen. Dessa områden skulle sannolikt skyddas mer effektivt
            genom den ansvarsfulle familjeskogsbrukarens kunskaper och intresse
            för sin egen skog. Utifrån det sätt möjliga nyckelbiotoper idag
            hanteras inom FSC-certifieringen, hotar det tilltron till både
            certifiering som sådan som till den så kallade rödlistan.
          </p>
          <p xml:id="i-Wt3WAsMFY2P7Kg91rc9Ksu">
            Sverigedemokraterna anser därför att Skogsstyrelsen bör genomföra
            en översyn av dagens nyckelbiotoper, så att inte vissa känsliga
            naturtyper är vare sig över- eller underrepresenterade. Dessutom
            bör Skogsstyrelsen löpande avregistrera nyckelbiotoper som inte
            längre är ändamålsenliga.
          </p>
          <head xml:id="i-6V4pHzdoSzeT6KEdy1GXrB" type="h2">
            Kulturmiljöer och fornlämningar
          </head>
          <p xml:id="i-Ao1wN1FzGqiCdek3oWuPhJ">
            Att förstöra eller skada fornlämningar är ett brott mot kulturmiljölagen.
            Trots det visar Skogsstyrelsens och Riksantikvarieämbetets årliga
            inventering att nästan hälften av de inventerade forn- och kulturlämningarna
            påverkats eller skadats i samband med skogsbruk. Omkring en fjärdedel
            av de inventerade lämningarna är skadade eller grovt skadade.
          </p>
          <p xml:id="i-XkZ6qCMpeKBqXHt1tTs37P">
            Rapporten: ”Hänsynen till forn- och kulturlämningar – Resultat
            från Hänsynsuppföljning Kulturmiljöer” från 2013 visar att de
            vanligaste orsakerna till skador på forn- och kulturlämningar
            är körskador, avverkningsrester, plantering och markberedning.
          </p>
          <p xml:id="i-LBCF1VuUZwWquksgXiQasd">
            De långsiktigt viktigaste framgångsfaktorerna för att bevara
            skogens kulturmiljöer är tydliga rutiner, utbildning samt information
            i hela avverkningskedjan. Grundläggande för att åstadkomma förändring
            i positiv riktning är att skogsbruket involveras och engageras
            i de olika åtgärder som krävs för att minska skadorna.
          </p>
          <p xml:id="i-Uq4MkkMGp6b4g8RRPm5rYt">
            Sverigedemokraterna vill att Skogsstyrelsen ska utöka sin rådgivning
            kring natur- och kulturmiljövårdsåtgärder inom skogsbruket. Bland
            annat vill vi stödja arbetet med att registrera hittills okända
            forn- och kulturlämningar som underlättar skogsägarens och skogsentreprenörens
            arbete för att upptäcka och förhindra skador på fornlämningar
            i skogen. Med moderna it-verktyg kan de redan kända och registrerade
            fornlämningarna enkelt föras över till skogsbruksplaner och till
            maskinernas gps-utrustning. Geografisk information, från bland
            annat Lantmäteriet, bör tillgängliggöras som öppna data och relevant
            data om vattenskydd, fornminnen, naturskyddade områden kvalitetssäkras
            och görs tillgängliga på olika it-plattformar. Dessutom behöver
            utvecklingsresurser tillsäkras projekt för att utveckla en skonsammare
            drivnings- och markberedningsteknik.
          </p>
          <head xml:id="i-Po8eRTwKkjcR5jsmRsWZb2" type="h2">
            Rättsligt ansvar för skyldigheter enligt skogsvårdslagen
          </head>
          <p xml:id="i-2PjTKVc3R5i5b6XWZShNJr">
            Det var i november 2015 som regeringen fattade beslut om att
            göra en rättslig översyn av skogsvårdslagstiftningen. I uppdraget
            ligger bland annat att föreslå vem eller vilka som har ansvaret
            att fullgöra skyldigheter enligt skogsvårdslagen.
          </p>
          <p xml:id="i-RU4B4SDvty3n749mbAV5u4">
            I dag har markägaren ansvaret för att fullgöra skyldigheter enligt
            skogsvårdslagstiftningen. Vi anser att utgångspunkten fortsatt
            bör vara att skogsägaren ska ha fortsatt lagstadgat ansvar och
            kontroll över sin fastighet.
          </p>
          <head xml:id="i-4rXWJ96cv9uPSCGdL1mbjV" type="h2">
            Publicering av avverkningsanmälningar
          </head>
          <p xml:id="i-Qdy6Rgs6ZocLjVfa711Tqb">
            Skogsstyrelsen publicerar sedan en tid tillbaka avverkningsanmälningar
            på sin hemsida. Agerandet kan ses som ett hot mot integriteten,
            och skogsägaren har idag inte möjlighet att själv få avgöra huruvida
            avverkningsanmälningar ska publiceras på myndighetens hemsida
            eller ej. Den nya publiceringspolicyn infördes utan dialog med
            skogsbranschen och sker i strid med Datainspektionens yttrande
            och personuppgiftslagen.
          </p>
          <p xml:id="i-2RArpwGmwQAwb3XHycV2yC">
            En avverkningsanmälan är idag en allmän handling som kan begäras
            ut från myndigheten med hänvisning till offentlighetsprincipen.
            Däremot anser vi att de allmänna publiceringarna av avverkningsanmälningarna
            på Skogsstyrelsens hemsida bör upphöra och istället bör markägaren
            tillfrågas, i varje enskilt fall, om han eller hon vill att dessa
            uppgifter ska bli publika.
          </p>
          <head xml:id="i-8NzsRVjRKdtrNVXu2SPVvM" type="h2">
            Dispens vid avverkningsanmälan
          </head>
          <p xml:id="i-V9Vw4448kZKjqrTuuEnCHk">
            Innan en skog slutavverkas ska man enligt lag lämna in en avverkningsanmälan
            till Skogsstyrelsen om ytan är större än 0,5 ha. Detta ska göras
            minst sex veckor innan avverkningen påbörjas. Ibland finns det
            anledning att påbörja avverkningen innan dessa sex veckor har
            gått. Man kan då ansöka om dispens för att få påbörja avverkningen
            tidigare men det är idag svårt att få en sådan dispens.
          </p>
          <p xml:id="i-APeasUEdqg8LP3UPNGhpdu">
            Vi i Sverigedemokraterna vill att möjligheten att få dispens
            vid avverkningsanmälan bör ökas för att på sikt förkorta handläggningstiderna
            till ett minimum, helst två veckor.
          </p>
          <head xml:id="i-FJHZ4HQa8Ksuzm1cFgENbp" type="h2">
            Dikning
          </head>
          <p xml:id="i-H1Zv9nfsP9SZCdprbedYsA">
            Dikning av skogsmark, så kallad markavvattning, är i vissa fall
            ett effektivt sätt att öka produktionen, minska översvämningsrisken
            och minimera körskador. Dikning av skogsmark är dock förbjudet
            i hela södra Sverige, men en länsstyrelse kan bevilja dispens
            om det finns särskilda skäl. Det är emellertid både dyrt och krångligt
            att ansöka om dispens, vilket får till följd att produktiv skogsmark
            genom för högt grundvattenstånd får en lägre produktion och körskadorna
            ökar istället i motsvarande grad.
          </p>
          <p xml:id="i-EgcmPfgyy327DtoTR46ZsL">
            För en planterad och röjd granskog i våra sydligare län som har
            en sämre markavvattning än vad som vore optimalt för träden leder
            dikningsförbudet bara till sänkt tillväxt som resultat. Någon
            egentlig miljövinst med att marken producerar mindre virke finns
            inte. Det enda som händer är att träden växer långsammare, men
            flora och fauna i en planterad granskog är i stort densamma. Att
            träd växer snabbare är däremot gynnsamt ur många andra perspektiv.
            Att träd växer snabbare är däremot gynnsamt ur många perspektiv,
            mindre areal behövs för att producera samma mängd virke och omloppstiden
            kortas. Dessutom sker ett nettoupptag av koldioxid.
          </p>
          <p xml:id="i-T7exz3QL2V6J4hbxyWARxQ">
            Genom att göra det lättare att få dispens för effektiv markavvattning,
            till exempel genom samråd eller liknande vid dikesrensningar av
            äldre befintliga diken, kan man få möjligheten att vidta förberedande
            åtgärder mot översvämningar i framtiden. Alla möjligheter att
            ta till vara de positiva effekterna av dikning hindras tyvärr
            i praktiken av det förbud som föreligger idag. Det är dags att
            införa lättnader i regelverken för att på så sätt kunna bibehålla
            och öka produktionen, åstadkomma god miljöhänsyn och minskade
            risker för översvämningar. Detta vore gynnsamt för alla inblandade
            parter inom modernt skogsbruk.
          </p>
          <head xml:id="i-NoVTB5pZCuMsNKGtoT3RYM" type="h2">
            Underlätta omställning av jordbruksmark till skogsmark
          </head>
          <p xml:id="i-SnFTV9HzBEfAXGqm7yFoT3">
            Idag krävs tillstånd för att ta jordbruksmark ur produktion,
            vilket oftast görs inför att marken ska planteras och därmed över
            till att klassas som skogsmark. Dock krävs det tillstånd för att
            ta jordbruksmark ur produktion, vilket görs genom en ansökan till
            länsstyrelserna. Att få ett tillstånd kan ta minst 8 månader och
            ibland upp till betydligt längre. Det är en orimligt lång handläggningstid
            om man till exempel jämför med anmälan om skogsavverkning, som
            behandlas inom sex veckor. Den stora skillnaden i handläggningstider
            kan inte försvaras utifrån att det skulle krävas mer arbete från
            länsstyrelsens sida. Vi i Sverigedemokraterna anser att det är
            av stor vikt att onödig byråkrati undviks och att handläggningstiderna
            bör kunna kortas avsevärt.
          </p>
          <head xml:id="i-2pFRz9RdqCHo3SJzFLrJ5y" type="h2">
            Insatser för röjning
          </head>
          <p xml:id="i-DHuwcg8eDofceSzU2SBVXL">
            Sverige har stora arealer ungskog som behöver röjas, det vill
            säga glesas ur för att ge de träd som blir kvar de bästa förutsättningar
            för tillväxt och kvalitetsdaning.
          </p>
          <p xml:id="i-8wurxE9sAUUmkrTe45edDu">
            I Sverige slutavverkas årligen drygt 200 000 hektar. När föryngringen
            vuxit upp till en ungskog behöver den oftast röjas. Många ungskogar
            behöver också röjas i etapper, minst två gånger, medan ungskog
            på mager och torr mark kan klara sig med en röjning. Om man räknar
            med ett och ett halvt röjningstillfälle i genomsnitt skulle det
            årliga röjningsbehovet motsvara cirka 300 000 hektar. Den faktiska
            arealen som röjs är dock betydligt lägre. Det är förklaringen
            till att vi har byggt upp ett ”röjningsberg” på cirka 1,3 miljoner
            hektar ungskog som redan borde ha röjts.
          </p>
          <p xml:id="i-VBgQQexmV3bdi5XWfZ4CHQ">
            En omsorgsfullt röjd skog ger på sikt grövre träd, som kan avverkas
            vid en lägre ålder än motsvarande oröjd skog och genererar därför
            en bättre lönsamhet. Skog som inte röjs ger istället fler klena
            stammar där varje stam kostar lika mycket att avverka som grova
            stammar. Detta innebär att avverkningskostnaden därmed blir högre
            per volymenhet, avverkningstillfället förskjuts framåt i tiden
            och skogens omloppstid förlängs i onödan.
          </p>
          <p xml:id="i-3vFFneTYBzmvJTwibE3neB">
            Sverigedemokraterna anser att en väl utformad rådgivningsinsats
            i samarbete med skogsnäringen skulle kunna öka skogsägarnas incitament
            för att röja i tid och att också röja rätt.
          </p>
          <head xml:id="i-USEXdcAvHS8D56to6w9nFh" type="h2">
            Skogskontot
          </head>
          <p xml:id="i-Q9AGXsBqJQ5QYSVjqEukvF">
            Skogskontot innebär att den private skogsägaren, oftast en familjeskogsbrukare,
            vid en avverkning kan fördela inkomsten under en tioårsperiod,
            dessutom gynnar den skogsägare ekonomiskt som aktivt sköter sin
            skog med exempelvis plantering och röjning. En mindre skogsägare
            med ojämna avverkningsnivåer riskerar också att drabbas betydligt
            hårdare än större skogsägare.
          </p>
          <p xml:id="i-XtoVjBiGvS6NGweQTnAak8">
            Skogskontot kan vara en ekonomisk nödvändighet eftersom större
            avverkningar sker mer sällan i familjeskogsbruk. Utan skogskontots
            fördelar tvingas skogsägaren att skatta bort en stor del av inkomsten
            som byggts upp under skogens långsamma tillväxt, genom att ett
            enstaka år drabbas av en extra hög taxerad inkomst.
          </p>
          <p xml:id="i-QeJtqwTE44onsVhRHoPuCS">
            Om skogskontot avvecklas, som den statliga Skatteförenklingsutredningen
            föreslagit, riskerar skogsindustrin att på sikt få svårt att få
            fram råvara. Det drabbar hela den svenska ekonomin, eftersom skogen
            utgör en viktig bas för lönsam export. Principiellt vill vi i
            Sverigedemokraterna inte ge sämre förutsättningar för skogsnäringen.
            Vi motsätter oss därför avskaffandet av det så kallade skogskontot,
            ett skattesystem som möjliggör en mer långsiktig och ändamålsenlig
            beskattning vid avverkning av skog.
          </p>
          <head xml:id="i-Bm7bsN3G475i8NZUkf73Yu" type="h2">
            Miljöorganisationers talerätt avseende brukande av skog
          </head>
          <p xml:id="i-H21FMkphKbosS3Cq8kVc5o">
            Sverige har anslutit sig till FN:s Århuskonvention, som innehåller
            regler om att allmänheten ska få tillgång till miljöinformation,
            rätt att delta i större beslutsprocesser och tillgång till rättslig
            prövning i miljöfrågor. Enligt konventionen kan miljöorganisationer
            klassas som allmänhet. Högsta förvaltningsdomstolen har också
            slagit fast att miljöorganisationer som Naturskyddsföreningen
            hade rätt att överklaga ett tillstånd om avverkning i fjällnära
            skog, det så kallade Änokfallet (2014), med hänvisning till Århuskonventionen.
          </p>
          <p xml:id="i-2TvK8JkBNeR5fpdFxusrrN">
            Regeringen fattade ett beslut i november 2015 om att göra en
            rättslig översyn av skogsvårdslagstiftningen och bland annat se
            över möjligheten för miljöorganisationer att få rätt till rättslig
            prövning i miljöfrågor. Om nya bestämmelser införs med möjligheter
            till överklaganden i skogsvårdslagen öppnar det upp för att normala
            skogsbruksåtgärder kan bli föremål för rättsliga prövningar. Detta
            i sig skulle öppna för juridisk aktivism från miljöorganisationer
            med följden att rätten att bruka skogen kan begränsas. Sverigedemokraterna
            anser därför inte att miljöorganisationer ska kunna använda rättsliga
            möjligheter till att rättsligt pröva normala skogsbruksåtgärder.
          </p>
          <head xml:id="i-SkdtPUA1dmHcFQjxayDSFZ" type="h2">
            Buffertzoner runt naturreservat
          </head>
          <p xml:id="i-KRYks7zfmcULUHw7T7AxXg">
            Sveaskog har nyligen avsatt 2 000 hektar skog runt Tivedens nationalpark
            till en så kallad buffertzon. Allt började med att tyska turister
            klagade på ett kalhygge några hundra meter från gränsen till Tivedens
            nationalpark. Det ledde till att turistföretagen vädjade till
            Sveaskog att förändra sitt skogsbruk för att få fler nöjda turister.
            Sveaskog beslutade därför nyligen att avsätta 1 000 hektar skog
            norr om nationalparken och 1 000 hektar söder om den till buffertskog.
            Där ska större hänsyn tas för naturvärden. Det blir en form av
            hyggesfritt skogsbruk med gallring, plockhuggning och timmerställningar.
            Enligt Sveaskog så räknar man med att förlora 50 procent av intäkterna
            för skogen på att skapa dessa buffertskogar.
          </p>
          <p xml:id="i-6pSes59PM2gkMSEQ7LtxxH">
            Blir buffertzoner ett vedertaget begrepp riskerar skogsägare
            att drabbas på många håll. Inom en snar framtid kanske man har
            buffertskogar runt samhällen, vilket ger upphov till frågor om
            hur enskilda skogsägare kommer att påverkas i framtiden. Risken
            är nu att även enskilda skogsbrukare i närheten av Tivedens nationalpark
            men även andra naturreservat kan tvingas att förändra sitt skogsbruk.
          </p>
          <p xml:id="i-8xfqBrxshc65zujYBhLAbb">
            Vi i Sverigedemokraterna anser att Sveaskog bör ompröva sitt
            beslut att skapa buffertzoner runt Tivedens nationalpark samt
            att Sveaskog inte ytterligare skapar nya så kallade buffertzoner
            runt andra naturreservat.
          </p>
          <head xml:id="i-T9GSyPhwjZ2G59gatWk7MU" type="h2">
            EU och skogspolitiken
          </head>
          <p xml:id="i-3ysiNBdSTwxaTm8CeuuxVB">
            För närvarande pågår ett arbete inom EU med att ta fram en ny
            skogsstrategi. Här känner vi i Sverigedemokraterna en oro för
            att en sådan strategi kan bli det första steget mot en framtida
            gemensam skogspolitik inom EU, vilket med stor sannolikhet skulle
            kunna få betydande negativa konsekvenser för Sverige och för den
            svenska skogsbruksmodellen. Redan i dag påverkas förutsättningarna
            för att bedriva en nationell skogspolitik av flera EU-direktiv
            och förordningar som berör skogsbruket. Ifall EU får ett allt
            större inflytande i dessa frågor, så leder det till ett större
            fokus på detaljstyrning och att ytterligare administrativa och
            byråkratiska hinder tillkommer.
          </p>
          <p xml:id="i-8Z3ME2CtHGTP9TmSQbooM6">
            Det föreligger för närvarande ett förslag om markanvändning,
            så kallad LULUCF, där hur mycket skog som får avverkas i ett land
            ska kunna bestämmas av EU-kommissionen. Kommissionens förslag
            har sitt ursprung i klimatkonventionens Kyotoprotokoll om utsläppsminskningar
            som inte blev förlängt i Paris 2015. För EU:s del handlar det
            om ett gemensamt åtagande om att minska utsläppen av växthusgaser
            med minst 40 procent till år 2030 i jämförelse med 1990.
          </p>
          <p xml:id="i-AJhZMqUcKgtisYnVXu6jrg">
            Det är i detta förslag som kommissionen föreslår att skogsbrukets
            utsläpp eller upptag ska jämföras med ett framåtriktat riktmärke,
            kallat skogliga referensnivåer. De skogliga referensnivåerna anger
            hur mycket som kan avverkas i framtiden utan att det rapporteras
            som utsläpp. Referensnivån är i princip ett avverkningstak. Varje
            land ska ha sin referensnivå som anger hur många kubikmeter per
            år som får avverkas. Finland och Sverige som inte avverkar den
            årliga tillväxten borde snarare kunna öka avverkningen i stället.
            Nuvarande förslag fokuserar istället på att minska avverkningarna.
          </p>
          <p xml:id="i-Lf334PY7Xwr7PuQjnmUdsk">
            Förslaget kan ses som en del av en större process som ytterst
            syftar till att införa överstatliga inslag i medlemsländernas
            skogs- och energipolitik och en överföring av makt från medlemsländerna
            till EU:s institutioner. Sverigedemokraterna motsätter sig denna
            process.
          </p>
          <p xml:id="i-SdBYebw47oVpWBQ5jjJ3PA">
            Vi anser därför att Sverige måste fortsatt värna den nationella
            beslutanderätten när det gäller skogspolitiken.
          </p>
          <head xml:id="i-FdDJgK1uC58ZPhfVvMWAmQ" type="h2">
            Vägslitageskatten
          </head>
          <p xml:id="i-3v5Hn1DKnyNMWVaW4FcPbc">
            Vägslitageskattekommittén har i uppgift att utreda hur en avståndsbaserad
            vägslitageskatt för tunga lastbilar kan utformas. Kommitténs förslag
            utgår från lastbilarnas vikt, antal axlar och euroklass. För ekipage
            &gt;50 ton föreslås att en skatt på 24 kronor per mil tas ut,
            plus administrationskostnader motsvarande 1–2 kronor per mil.
            Kostnaden för att få systemet på plats beräknas till 1,5 miljarder
            kronor med en driftskostnad om 500 miljoner kronor årligen. Samtidigt
            har samma utredare kommit fram till att de samhällsekonomiska
            kostnaderna för vägslitage endast uppgår till cirka tre till fyra
            kronor per mil. Vägskatten ska enligt förslaget gälla på hela
            allmänna vägnätet, inklusive kommunala vägar och omfatta såväl
            svenska som utländska fordon.
          </p>
          <p xml:id="i-Aj8bbVa8AP5Aypk1C5YXPo">
            Kommitténs förslag är direkt landsbygdsfientliga och riskerar
            att straffbeskatta många av Sveriges platsbundna näringar. I utredningens
            överväganden finns inga geografiska eller sektorsvisa undantag.
            En vägslitageskatt skulle också slå extra hårt i norra Sverige,
            där avstånden är längre och alternativa transportmöjligheter saknas.
            Sverigedemokraterna motsätter sig därför införandet av en vägslitageskatt.
          </p>
        </div>
        <div xml:id="i-HNtsJUgVaxtddUi3Mu7tAE" type="signatureBlock">
          <list xml:id="i-KWGWSa81nfau8AcbvveDQT">
            <item xml:id="i-2ADS2JRjPRLUk3ccfN8XBC" type="signature">
              Anders Forsberg (SD)
            </item>
            <item xml:id="i-D5S2D8j8ycUZeherbSv1Dm" type="signature">
              Martin Kinnunen (SD)
            </item>
            <item xml:id="i-5cGnQcUfcQjxxuyHgdsTqt" type="signature">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
