<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-Fi-00268">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Fi_268/mot_200405_Fi_268-0001.pdf"/>
      <pb facs="riksdagen-motions-pdf/data/200405/mot_200405_Fi_268/mot_200405_Fi_268-0001.pdf"/>
      <div xml:id="i-WsWndQvo2gg5YBB1jRZJai" type="motHeader">
        <div xml:id="i-6fjymwP8162qA7LkJag9RZ" type="motTitle"/>
        <div xml:id="i-6SfVbZpsoAP2wM1VENZfrP" type="motSubmissionInfo"/>
      </div>
      <div xml:id="i-HBmkjd4zG7M6zdoZJrm9jE" type="motBody">
        <div xml:id="i-T1vRuxBsaNDDNPXJBvS42z">
          <p xml:id="i-UtoAeRu6CiCC4TuV6KmobG">
            2004/05 mnr: Fi268 pnr: fp919
          </p>
          <p xml:id="i-s77WdoWxr1nnG4pPdtxFd">
            Motion till riksdagen 2004/05:Fi268
          </p>
          <p xml:id="i-CiKpXd51GcW5p6VxDCqphT">
            av Martin Andreasson m.fl. (fp)
          </p>
          <p xml:id="i-4uLFzkP6i7gPvo1MTWvSnx">
            Lagen om statlig trängselskatt
          </p>
          <p xml:id="i-Sa7qTDMGmnaRDjH85nhyee">
            Förslag till riksdagsbeslut
          </p>
          <p xml:id="i-HSQnL7e1n54J7tSF9NAHLT">
            Riksdagen beslutar att upphäva lagen (2004:629) om trängselskatt
            från den 1 januari 2005.
          </p>
          <p xml:id="i-Sz37vsNMEod5FhKCr5DazD">
            Motivering
          </p>
          <p xml:id="i-59dZN7bDaKeVRzSJPPE1DH">
            Riksdagen beslutade i juni 2004 att bifalla regeringens förslag
            till lag om trängselskatt. Lagen är generellt utformad, men av
            en bilaga — vars ikraftträdandedatum det överlåtits till regeringen
            att fastställa — framgår att det enda syftet är att göra det möjligt
            att införa en statlig trängselskatt på trafiken i Stockholms stad.
            Folkpartiet kritiserade dels lagförslaget i sak, dels formerna
            för dess tillkomst. Vi har flera skäl för att vara fortsatt kritiska.
            För det första anser Folkpartiet att en trängselavgift i trafiken
            inte ska betraktas som en statlig skatt utan som en avgift. Den
            bör därför inte beslutas i riksdagen utan på regional eller lokal
            nivå i det berörda området. Folkpartiet anser att miljöstyrande
            avgifter i trafiken kan vara motiverade. Vi har sedan slutet av
            1960-talet, då en mer modern miljöpolitik utformades, pläderat
            för nyttjande av ekonomiska styrmedel för att minska biltrafiken
            och
          </p>
          <p xml:id="i-4nwuBjcNm79AfGjEBavvG6">
            örbättra miljön. Folkpartiet anser att varje kommun som så önskar
            ska ha rätt att införa trängselavgifter för att stimulera ökat
            nyttjande av kollektivtrafik och begränsa biltrafiken. Förutsättningen
            för detta är dock att kommunen inhämtat samtycke från de kringliggande
            kommuner som påverkas i stor utsträckning. Intäkterna från trängselavgifterna
            ska också stanna i kommunen. Enligt den jag som riksdagen antagit
            hamnar intäkterna i statskassan. Trängselskatten har dessutom
            införts trots ett stort folkligt motstånd i den
          </p>
          <p xml:id="i-12beYcivXcrycPGzcPyKur">
            region som berörs. Stockholms stad tog beslutet om trängselavgifter
            med en enda rösts övervikt i stadsfullmäktige. I lokala folkomröstningar
            i tolv kommuner runt om Stockholms stad förkastades förslaget
            med en
          </p>
          <pb facs="riksdagen-motions-pdf/data/200405/mot_200405_Fi_268/mot_200405_Fi_268-0002.pdf"/>
          <p xml:id="i-Rq9Mdu76NRPY1CatU3CtNY">
            2004/05:Fi268
          </p>
          <p xml:id="i-P84mYHcF1C4mo221eyjSZj">
            överväldigande majoritet. Invånarna i Stockholms stad har ännu
            inte fått möjlighet att rösta i frågan, men lokala opinionsmätningar
            tyder på att stödet för förslaget är mycket svagt även i huvudstaden.
            Det stora folkliga motståndet mot trängselavgifter i och kring
            Stockholm är inte förvånande med tanke på att de partier som drivit
            igenom detta förslag på riksplanet och i Stockholm inte gjorde
            något försök att förankra detta hos väljarna före valet 2002.
            Tvärtom lovade Socialdemokraterna i Stockholms stad före valet
            att inga trängselavgifter skulle införas. Efter riksdagsbeslutet
            har lagens tillkortakommanden dels i sak, dels juridiskt, blivit
            tydligt eftersom de upphandlingsbeslut som Stockholms stad träffat
            i anslutning till lagen visat sig först strida mot lagen om offentlig
            upphandling, därefter övergått till Statens vägverk, vars beslut
            efter överklagan undanröjts av länsstyrelsen i Dalarna, vars beslut
            i sin tur undanröjts av kammarrätten i Sundsvall på grund av frånvaron
            av en juridiskt korrekt överklagan av inhibitionsbeslutet träffat
            av länsstyrelsen i Dalarna. Denna juridiska cirkus visar inte
            bara att lagstiftningsarbetet varit undermåligt förberett, utan
            riskerar också att få principen om miljöstyrande avgifter att
            hamna i vanrykte. Att våra domstolar, redan hårt ansträngda av
            andra brotts- och = tvisteärenden, skall behöva ägna resurser
            åt trängselskattelagstiftningen och lagen om offentlig upphandling
            i dess spår är uteslutande ägnat att dra ett löjets skimmer över
            hela lagstiftningsprocessen. Mot denna bakgrund föreslår vi att
            riksdagen beslutar att upphäva lagen (2004:629) om trängselskatt
            från dess ikraftträdandedag den 1 januari 2005 — vilket i sin
            tur omgående skulle befria alla domstolar från ytterligare bekymmer
            för denna lagstiftning.
          </p>
          <p xml:id="i-GfcoYR3ueuY1gwXgfSeoNC" type="date">
            Stockholm den 5 oktober 2004
          </p>
          <div xml:id="i-4WRGMwav4WzRp6Bg57gs5Q" type="signatureBlock">
            <list xml:id="i-2yUGyUQyjxtdWF3QxfFQEr">
              <item xml:id="i-FnvSEyQEX8oy6GRSEP5EKP" who="i-LDb1GxQGG47N4mNNZ13jSZ" type="signature">
                Martin Andreasson (fp)
              </item>
            </list>
          </div>
          <p xml:id="i-UApaTmpyMhVyQyeQd3KCzU">
            Gunnar Andrén (fp) Helena Bargholtz (fp) Mia Franzén (fp) Carl
            B Hamilton (fp) Nina Lundström (fp) Ana Maria Narti (fp) Birgitta
            Ohlsson (fp) Karin Pilsäter (fp) Mauricio Rojas (fp) Nyamko Sabuni
            (fp)
          </p>
        </div>
      </div>
    </body>
  </text>
</TEI>
