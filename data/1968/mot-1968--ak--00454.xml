<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00454">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__454/mot_1968__ak__454-001.pdf"/>
      <fw xml:id="i-KDKjvZZdU5Qmib7kzHUq1U">
        10 Motioner i Andra kammaren, nr 454 år 1968
      </fw>
      <div xml:id="i-GinTy6YxceTEfY19Uo3QEh" type="motHeader">
        <div xml:id="i-331ocB9bVMpeXnRVzbtyYG" type="motTitle"/>
        <div xml:id="i-PsVcxSRxBJnkswA4a8yLkS" type="motSubmissionInfo"/>
      </div>
      <div xml:id="i-D6o293J8R7piZ65UvepFha" type="motBody">
        <div xml:id="i-ESdkBciRbUkiCP1iEEnVYZ">
          <p xml:id="i-FHoLYyM2PLrqK92pNkrfLj">
            Nr 454
          </p>
          <p xml:id="i-DvrYSnteWeY7Sqn993pqxx">
            Av herr Hamrin i Kalmar m. fl., angående användningen av markfoto-
            grammetri inom kulturminnesvården.
          </p>
          <p xml:id="i-MqoGZhbUB55i5SUPRUEnaA">
            (Lika lydande med motion nr 367 i Första kammaren)
          </p>
          <p xml:id="i-DkPznnY67x151MpdFNYCUG">
            Intresset för kulturminnesvård i Sverige går tillbaka till 1630,
            då Gustav II Adolf utfärdade ett memorial för dem som är antagna
            att vara ”riksens antikvarier och hävdasökare”. År 1666 utfärdades
            ett påbud till skydd för forntida minnesmärken och kyrkor, världens
            äldsta kulturminneslag. Den enkla dokumentation i form av teckningar
            och beskrivningar som utfärdades under stormaktstiden är i dag
            ett ovär- derligt material för forskningen. Teckningar av bl.a.
            Hadorph, Peringskiöld och Erik Dahlbergh ger oss kunskap inte
            bara om utseende och geometri hos enskilda monument och byggnadsverk,
            som nu har försvunnit, utan över huvud taget om ett viktigt skede
            i vårt lands historia. I vår tid har kulturminnesvården fått en
            mera utvecklad organisation, men den snabba samhällsutvecklingen
            ställer också större krav på verksamheten. Fornminnen, värdefulla
            byggnader och hela miljöer måste offras för samhällsnyttan. Kulturhisto-
            riskt märkliga byggnadsverk är enligt lag skyddade mot förstörelse
            eller åverkan, men det finns många andra värdefulla objekt som
            inte åtnjuter liknande skydd. En tillfredsställande dokumentation,
            som med tillräcklig kvalitet även tillåter en re- konstruktion
            av sådana föremål, är i många fall en mycket angelägen uppgift.
            Detta innebär bland annat en tillfredsställande bestämning av
            de geometriska egenskaper- na, t. ex. storlek, läge och form.
            Fotograferingstekniken har i stor omfattning använts för dokumentation
            av bygg- nadsverk och liknande objekt, men som regel har man hittills
            i huvudsak eftersträvat endast en rent bildmässig framställning
            utan större hänsyn till de geometriska för- hållandena. Egentlig
            uppmätning av byggnadsverk med geodetiska metoder före- kommer
            ibland men innebär i regel ett så tidskrävande och dyrbart arbete
            att sådan metodik icke kan anses såsom ett standardförfarande.
            Om föremålet är av oregel- bunden natur är det knappast tänkbart
            att tillräckligt detaljerat utföra uppmät- ningen med sådana förfaranden
            under ekonomiskt acceptabla villkor. Emellertid kan fotografiska
            bilder under vissa bestämda förutsättningar användas för detaljerade
            uppmätningar med hög kvalitet av godtyckliga föremål. Tekniken
            benämnes fotogrammetri och innebär användningen av fotografiska
            bilder för att bestämma geometriska egenskaper såsom storlek,
            läge och form hos fotograferade föremål. Man brukar skilja emellan
            flyg- och markfotogrammetri alltefter kamerans läge vid fotograferingen.
            I Sverige användes flygfotogrammetrin i stor omfattning
          </p>
          <pb facs="riksdagen-motions-pdf/data/1968/mot_1968__ak__454/mot_1968__ak__454-002.pdf"/>
          <fw xml:id="i-Uqg4dQJYin2v2aeBrC3F28">
            Motioner i Andra kammaren, nr 454 år 1968 11
          </fw>
          <p xml:id="i-JVLojW94utn51CzM6REA7d">
            för kartläggning av terräng och har även i betydande omfattning
            prövats för nog- grann uppmätning av kulturhistoriskt intressanta
            terrängpartier och byggnadsverk (Alvastra klosterruin m. fl.).
            Av naturliga skäl (perspektivet, de tämligen höga flyg- kostnaderna)
            är emellertid flygfotogrammetrins användbarhet för en fullständig
            do- kumentation av byggnadsverk tämligen begränsad. Markfotogrammetrin,
            ev. i kombination med flygfotografiska översiktsbilder, har visat
            sig vara av mycket stort värde för dokumentationsuppgifter av
            här ifrågava- rande slag. Fotograferingen utföres med speciella
            mätkameror från lämpliga punk- ter. Mätningarna kan utföras med
            en kvalitet och detaljrikedom som kan varieras inom vida gränser
            alltefter behovet. Bildmaterialet kan, efter enkla men effektiva
            kontroller, arkiveras för bearbetning i framtiden och innebär
            en utomordentlig möj- lighet att för framtiden bevara de bildmässiga
            och geometriska egenskaperna hos fotograferade föremål. Fotograferingen
            är i allmänhet en snabb och enkel procedur, men utrustningens
            geometriska och fotografiska egenskaper måste hållas under god
            kontroll. Tämligen omfattande erfarenheter av markfotogrammetrins
            användning inom kulturminnesvården föreligger utomlands och även
            i Sverige. I vissa länder, t. ex. Tyskland, Österrike och Frankrike,
            har man sedan tämligen länge organiserat en systematisk fotografering
            av kulturhistoriska föremål med mätkameror. Bildmaterialet har
            visat sig vara av mycket stort värde efter t. ex. det senaste
            världskrigets förödelse. I Sverige har under de senaste decennierna
            en tämligen omfattande forsknings- verksamhet bedrivits vid institutionen
            för fotogrammetri vid tekniska högskolan i Stockholm för att undersöka
            bl. a. de allmänna förutsättningarna för markfotogram- metrins
            användning inom kulturminnesvården. Särskilt intresse har ägnats
            åt de geometriska egenskaperna hos kameror, bildmaterial och bearbetningsteknik
            samt de allmänna ekonomiska förutsättningarna. I samarbete med
            statliga och privata orga- nisationer har ett stort antal praktiska
            tillämpningar genomförts inom och utom landet. Såsom exempel kan
            nämnas fotografering och uppmätning av föremål och byggnadsverk
            i Egypten, ett utgrävningsområde med slottsruin vid San Giovenale
            i Italien, ett stort antal äldre byggnadsverk i Sverige. I samtliga
            fall har fotografe- rings- och uppmätningstekniken visat sin mycket
            stora användbarhet och anpass- ningsförmåga, vilket även omvittnats
            av sakkunniga inom olika användningsom- råden. Sedan nu de allmänna
            förutsättningarna för markfotogrammetrins användning inom kulturminnesvården
            grundligt genomarbetats och tillräcklig erfarenhet från praktisk
            tillämpning föreligger torde tidpunkten vara inne för en systematisk
            mät- fotografering av våra viktigaste kulturhistoriska föremål
            samt betryggande arkive- ring och fortlöpande kontroll av bildmaterialet.
            Frågan synes vara av så stort all- mänt intresse att formerna
            och statens insats för verksamheten snarast bör utredas av sakkunniga
            på området. Med hänsyn till den omständigheten att alla föremål
            befinner sig i olika stadier av förändring och förstörelse, något
            som kan gå synnerligen snabbt och fullständigt bl. a. i händelse
            av krig, är uppenbarligen snabba åtgärder önskvärda.
          </p>
          <pb facs="riksdagen-motions-pdf/data/1968/mot_1968__ak__454/mot_1968__ak__454-003.pdf"/>
          <fw xml:id="i-5sXmNtAvV5CUTsBu2PQjKy">
            12 Motioner i Andra kammaren, nr 454 år 1968
          </fw>
          <p xml:id="i-9k17opXoEsHT3z5gwbQzat">
            Med hänvisning till ovanstående hemställes, att riksdagen måtte
            besluta att i skrivelse till Kungl. Maj:t be- gära utredning rörande
            formerna och statens insats för markfoto- grammetrins användning
            inom kulturminnesvården.
          </p>
          <p xml:id="i-UCtAc8quBtMKedM5xtCRtT" type="date">
            Stockholm den 25 januari 1968
          </p>
          <p xml:id="i-QLgVC9ABqpJndQ7wBtP15i" type="signatureBlock">
            Mac P. Hamrin (fp)
          </p>
          <p xml:id="i-UHmUjC7AHAc414UuxpCApd">
            i Kalmar
          </p>
          <p xml:id="i-AGZA1p3kZo4GhD4Yx1XwR1">
            Johannes Antonsson (cp) Anders Jonsson (fp) Birger Nilsson (s)
            Bo Turesson (h) Viola Sandell (s) Erik Tobé (fp)
          </p>
        </div>
      </div>
    </body>
  </text>
</TEI>
