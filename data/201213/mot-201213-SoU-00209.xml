<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00209">
  <teiHeader>
    <fileDesc>
      <titleStmt>
        <title>Sprutbyte för bättre smittskydd</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sprutbyte för bättre smittskydd</title>
          <idno type="rdwebb">H002So209</idno>
          <rs type="number">So209</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So209/text</ref>
          <ref type="dokument_url_html">http://data.riksdagen.se/dokument/H002So209</ref>
          <ref type="dokumentstatus_url_xml">http://data.riksdagen.se/dokumentstatus/H002So209</ref>
          <ref type="doc">http://data.riksdagen.se/fil/35BCEB78-D27F-4089-9D75-81A23C58B9C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TDLpjUqdtuPaKL3YEkb6kN" type="signed"/>
        <correspContext corresp="i-TDLpjUqdtuPaKL3YEkb6kN">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-7nzdHCZG5YMCagpk3TFMNy" type="numbering">
          <date when="2012-09-28"/>
        </correspAction>
        <correspAction xml:id="i-F3SZREDMjfQHYAjXK3cPJQ" type="submission">
          <date when="2012-09-20"/>
        </correspAction>
        <correspAction xml:id="i-KMwUXUCD8mvbtY19dpsUt7" type="transfer">
          <date when="2012-09-20"/>
        </correspAction>
        <correspAction xml:id="i-Ge4evKKhqBoNdvC9tpy2Bx" type="assigned"/>
        <correspContext corresp="i-Ge4evKKhqBoNdvC9tpy2Bx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S4UGizfTdCcbeKSjaxwuKu" type="motHeader"/>
      <div xml:id="i-JpgiZxTxUrBmHTKRAdiVfc" type="motBody">
        <div xml:id="i-DiWZmmytyro4NBgaWf5kif" type="motProposal" subtype="förslag">
          <head xml:id="i-WuX9m14b3KkBEUnVqXMLNY">
            Förslag till riksdagsbeslut
          </head>
          <list xml:id="i-8auXpSuLKZ89hyvYpzvdWP" style="ol">
            <item xml:id="i-KzwGX7S6kq66ie9wNjw2ze">
              Riksdagen tillkännager för regeringen som sin mening vad som
              anförs i motionen om att slopa kommunernas vetorätt när det gäller
              sprutbyte.
            </item>
            <item xml:id="i-WT68zJLnocjGKiVj1g13tJ">
              Riksdagen tillkännager för regeringen som sin mening vad som
              anförs i motionen om att på längre sikt kräva obligatoriska sprutbytesprogram
              i alla Sveriges landsting.
            </item>
          </list>
        </div>
        <div xml:id="i-TYMifVXpAMG6g5gMBeUtnA" type="motContent">
          <head xml:id="i-MkD4DNATBJZHuhEtrrLsNA" type="h1">
            Motivering
          </head>
          <p xml:id="i-GqNyPGZcJR8f5fxqqHSYcF">
            Trots att landstingen sedan 2006 har haft möjlighet att införa
            sprutbytesprogram finns de än så länge bara i Skåne och Kalmar
            (sprutbytet i Kalmar är dessutom alldeles nystartat). Beslut om
            sprutbyte har fattats i Stockholm, men frågan har förhalats länge.
          </p>
          <p xml:id="i-93kSmUzxD49ditwitPKP5s">
            Det betyder att en majoritet av injektionsmissbrukarna i Sverige
            saknar tillgång till rena sprutor och att de därmed riskerar att
            få hiv och hepatit B och C via delade sprutor.
          </p>
          <p xml:id="i-HU9SZEwdyEMy2ZgxTvTftd">
            Sprutbytesprogram har gett positiva resultat i andra länder och
            förespråkas av en lång rad internationella organ som WHO, FN och
            EU:s expertorgan i narkotikafrågor, EMCDDA.
          </p>
          <p xml:id="i-5kg9sa7bweTgBERXdSUn6T">
            Det är viktigt att betona att sprutbytesprogram i första hand
            är en smittskyddsåtgärd och inte ska ses som vård i vanlig bemärkelse.
            Ökat smittskydd gynnar inte bara missbrukare som riskerar kroniska
            och dödliga sjukdomar, det är positivt för hela befolkningen att
            farliga smittor inte sprids på ett okontrollerat sätt. Förr eller
            senare påverkas normalpopulationen av de smittor som ökar i samhället.
          </p>
          <p xml:id="i-3HxwgFm3xkCCc4kru9FzYP">
            Med en mer tillgänglig, evidensbaserad missbruksvård skulle fler
            kunna räddas till livet och få ett någorlunda normalt liv. Problemet
            är att den som väl fått hiv eller hepatit som missbrukare aldrig
            blir av med sjukdomen, även om han eller hon lyckas ta sig ur
            sitt missbruk. Det medför onödigt lidande för de enskilda, förtida
            död och stora kostnader för vården.
          </p>
          <p xml:id="i-4Pa4EXnzSjstXtUaP19Zrr">
            Det finns inget belägg för att sprutbyte skulle öka narkotikamissbruket.
            De som knarkar vet redan att det är farligt, det är naivt att
            utgå ifrån att tillgång till rena sprutor skulle få någon att
            tro att det därmed blir ofarligt.
          </p>
          <p xml:id="i-ANGUxf9wg2VD4S4DxRUR13">
            Det finns ett tydligt samband mellan sprutbyte och minskad hiv-spridning
            bland injektionsmissbrukare. Sambandet är inte lika tydligt när
            det gäller spridning av hepatit B och C. En orsak tros vara att
            dessa sjukdomar är mer smittsamma än hiv och att det därför finns
            andra smittvägar än sprutor. Sprutbytet börjar dessutom gälla
            först vid 20 års ålder, då många intravenösa missbrukare redan
            hunnit få hepatit C via delade sprutor. Men även om många redan
            har hepatit när de går in i sprutbytet gäller det inte alla. Varje
            fall då någon kan räddas från hepatit är en vinst för den enskilde
            och för samhället.
          </p>
          <p xml:id="i-C25av6rXQJ5ZwbefjTHAe8">
            Även om sprutbyte i första hand handlar om smittskydd är det
            samtidigt en kanal in i vården för dem som annars inte upplever
            att de bemöts med respekt eller får rätt vård kopplat till sitt
            missbruk. Det går utmärkt att kombinera smittskydd med vaccination
            mot hepatit B. Testning av både hiv och hepatit B och C kan göras
            kopplat till sprutbytet, det skapar både förutsättningar för bättre
            smittskydd och tidigare behandling av dessa sjukdomar. Den som
            funderar på att lägga av med sitt missbruk kan få hjälp med motivation
            och slussas in i behandling. Missbrukare med svårläkta infektioner
            och bölder kan få en tidigare behandling, vilket inte bara minskar
            lidande utan även i förlängningen kan rädda liv.
          </p>
          <p xml:id="i-W2JFGLwrq9CsEQjhrKEJHv">
            Idag kan ett landsting ansöka om att få införa sprutbytesprogram
            på försök (vilket senare kan permanentas), men landstinget måste
            göra det tillsammans med berörd kommun där sprutbytet är tänkt
            att ligga. Detta har inneburit att en kommun kan utöva vetorätt,
            även när det finns majoritet i landstinget om att sprutbyte bör
            införas. I Stockholm har frågan om sprutbyte förhalats i flera
            år, landstinget har sedan tidigare sagt ja, men Stockholms kommun
            har sagt nej i flera omgångar eller ställt upp omöjliga villkor.
            Nu har äntligen Stockholm gått med på ett sprutbyte, men det kan
            i värsta fall dröja ytterligare ett bra tag innan det blir verklighet.
          </p>
          <p xml:id="i-BHPfvc5WrGyDQqsxAWTPNQ">
            Även om det ideala är att berörd kommun och berört landsting
            är överens och samarbetar, så kan en kommun rimligtvis inte blockera
            ett helt landsting hur länge som helst. Smittskydd och vård ligger
            ju på landstingens ansvarsområde i första hand, inte kommunernas.
          </p>
          <p xml:id="i-4R6mBAbb9VhepQgmp7jxqY">
            Som ett första steg bör kommunernas vetorätt när det gäller sprutbyte
            slopas. Landsting bör kunna gå fram ensamma med en ansökan till
            Socialstyrelsen, när berörd kommun blockerar ansökan.
          </p>
          <p xml:id="i-ZyZ24CFnwnynh63HFpJMR">
            På längre sikt bör det bli obligatoriskt för alla landsting att
            erbjuda sprutbytesprogram. Smittskydd är inte förhandlingsbart
            i andra sammanhang, och samma smittskydd bör rimligtvis gälla
            över hela landet. Både till gagn för de enskilda som riskerar
            att smittas av delade sprutor och för samhället som helhet.
          </p>
        </div>
        <div xml:id="i-72JLZnq4FLdARW6bXZPPJp" type="motSignatures">
          <list xml:id="i-UxjnEqc3xZSNu5bhDSx1pe">
            <item xml:id="i-Bpv817Ccn51RjALCLtzDD2">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
