<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00231">
  <teiHeader>
    <fileDesc>
      <titleStmt>
        <title>Vad är en kommission?</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vad är en kommission?</title>
          <idno type="rdwebb">H002K231</idno>
          <rs type="number">K231</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K231/text</ref>
          <ref type="dokument_url_html">http://data.riksdagen.se/dokument/H002K231</ref>
          <ref type="dokumentstatus_url_xml">http://data.riksdagen.se/dokumentstatus/H002K231</ref>
          <ref type="doc">http://data.riksdagen.se/fil/C5F8A16B-A64E-4AB9-8010-A3EF7A434445</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9EwsUcfE2UEyVj1oRyRbzB" type="signed"/>
        <correspContext corresp="i-9EwsUcfE2UEyVj1oRyRbzB">
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction type="numbering" xml:id="i-JyRB4eZ6kwjDHSyHWthoJS">
          <date when="2012-10-03"/>
        </correspAction>
        <correspAction type="submission" xml:id="i-PkSnbuBN2bEVZ6nrtaxipS">
          <date when="2012-10-02"/>
        </correspAction>
        <correspAction type="transfer" xml:id="i-Dxe9oXB2Um9reSynv4Ma82">
          <date when="2012-09-28"/>
        </correspAction>
        <correspAction type="assigned" xml:id="i-HxPUUcrTaM1GJsV9dQ3GZy"/>
        <correspContext corresp="i-HxPUUcrTaM1GJsV9dQ3GZy">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FnGH7r3wNYm9WNsEHFkNB4">
            Förslag till riksdagsbeslut
          </head>
          <p xml:id="i-68HzpZvQfzMopaChevwZkf">
            Riksdagen tillkännager för regeringen som sin mening vad som
            anförs i motionen om behovet av att närmare utreda vad en kommission
            är.
          </p>
        </div>
        <div type="motContent">
          <head type="h1" xml:id="i-E7nf2h695m1pNZHjyFgwLV">
            Motivering
          </head>
          <p xml:id="i-YZGThp1fSyVUmx6zK1BxBm">
            Vi har i Sverige en rad olika institutioner och metoder för att
            granska och utreda makten, myndigheter och komplicerade frågor
            och händelser. Justitieombudsmannen, Justitiekanslern, riksdagens
            konstitutionsutskott och riksrevisorerna är några. Frågor och
            interpellationer i riksdagen är andra vägar för att utöva kontrollmakt.
            En betydande del av granskningen sker i praktiken i mediernas
            löpande bevakning av politiken. I den offentliga debatten är det
            ändå inte ovanligt att ordet kommission dyker upp som lösningen
            och svaret på en besvärlig fråga. Det kan handla om problem av
            helt olika karaktär men som förväntas ges en lösning genom att
            frågan granskas eller behandlas av en särskild utredning med särskilda
            befogenheter, vid sidan av den ordinarie verksamheten. Frågan
            är dock vad en granskningskommission egentligen är.
          </p>
          <p xml:id="i-4k53Nvf7Bn8wnAABRaLCYU">
            Regeringen tillsätter varje år ett stort antal utredningar och
            ger även sina statliga myndigheter många utredningsuppdrag. Vissa
            av dessa utredningar betecknas kommissioner och har tillsatts
            för att undersöka och granska hur regering och myndigheter agerat
            i ett faktiskt händelseförlopp av särskild betydelse. Det kan
            handla om större olyckor, enstaka allvarligare händelser eller
            missförhållanden. Sammanfattningsvis handlar det om att utreda
            vad som skett, till exempel i den så kallade Katastrofkommissionen
            efter tsunamin.
          </p>
          <p xml:id="i-JJGnav12bGi4emBPEvajHx">
            Det förekommer emellertid också att kommissioner tillsätts för
            att utreda och analysera frågor som ligger i framtiden exempelvis
            den så kallade Framtidskommissionen, vars uppdrag är att identifiera
            och analysera framtidens samhällsutmaningar och det som leder
            fram till dem.
          </p>
          <p xml:id="i-6aaJmXosgg6xNnYg2uxkeF">
            Debatten försvåras dock av att vi i Sverige inte har en tydlig
            definition av vad en statlig granskningskommission är och vilka
            befogenheter en sådan ska ha. Det är också mycket oklart vilka
            resurser en kommission i vårt land kan ha för att få fram uppgifter
            och information och vem som ska eller bör utse ledamöterna i en
            statlig granskningskommission. 1 I flera av våra grannländer är
            begreppet mer väldefinierat. I till exempel Danmark används också
            kommissioner relativt ofta för att granska eller utreda en specifik
            fråga.
          </p>
          <p xml:id="i-5yowvYeqCD93LLvNSHiGbY">
            Vi menar att det skulle vara fördelaktigt att förtydliga begreppet
            kommission och att därvid ange att begreppet statlig kommission
            endast ska användas för att fungera som ett extraordinärt granskningsorgan.
            Granskningskommissioner kan ha en viktig roll att spela i det
            offentliga systemet för att granska och utreda speciella företeelser
            eller händelser. De bör dock inte användas alltför ofta. I normalfallet
            har vi redan institutioner som kan klara av den granskning som
            behövs, men kommissioner skulle kunna användas som ett komplement
            i särskilda situationer, om de fick en tydligare definition och
            ges befogenheter som är tillräckliga för att klara av uppgiften.
          </p>
          <p xml:id="i-VGepVRW4iuvKswFqE6RsQh">
            Eftersom det inte sällan är frågan om att granska statens myndigheter
            eller regeringen själv, bör det närmare utredas om inte någon
            annan institution än regeringen själv bör vara den som tillsätter
            en kommission och dess ledamöter. Möjligen kan riksdagen vara
            ett lämpligare organ, både för att tillsätta och ta emot det färdiga
            resultatet. Samspelet med Riksrevisionen måste också utredas.
          </p>
          <p xml:id="i-9TQguKqWLPTiVyqAVjoeE3">
            En kommission bör också ha särskilda befogenheter som garanterar
            att information är möjlig att nå i hela statsapparaten. De konstitutionella
            frågorna kring en granskningskommission bör utredas närmare (jfr
            exempelvis 2 kap. 11 § regeringsformen) liksom frågor om offentlighet
            och sekretess. Utredningen bör också behandla frågor som kan uppstå
            vid avgörandet av hur resultatet av kommissionens slutsatser skall
            användas och vilken rättslig status dessa har.
          </p>
          <p xml:id="i-4cN7J7jDnTyFkwoVTTitCV">
            Vi anser att frågan om vad som utgör en statlig kommission och
            hur den ska utformas med mera bör utredas i särskild ordning.
            Detta bör riksdagen ge regeringen som sin mening tillkänna.
          </p>
        </div>
        <div type="motSignatures">
          <list>
            <item xml:id="i-PuWZ7pDmYWnArXQ7mK9RNA">
              Peter Eriksson (MP)
            </item>
            <item xml:id="i-8Pdb4tLMAbpwueJJHtcG89">
              Mats Pertoft (MP)
            </item>
            <item xml:id="i-VP8E3Q41bJbv1pDZEcrFrf">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
