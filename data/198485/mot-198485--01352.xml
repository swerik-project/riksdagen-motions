<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01352">
  <teiHeader>
    <fileDesc>
      <titleStmt>
        <title>Medieundervisning och medieverkstäder</title>
        <author>Evert Svensson och Thure Jadestig</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Medieundervisning och medieverkstäder</title>
          <idno type="rdwebb">G8021352</idno>
          <rs type="number">1352</rs>
          <ref type="dokument_url_text">http://data.riksdagen.se/dokument/G8021352/text</ref>
          <ref type="dokument_url_html">http://data.riksdagen.se/dokument/G8021352</ref>
          <ref type="dokumentstatus_url_xml">http://data.riksdagen.se/dokumentstatus/G8021352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Asq7NRpmkGRyqdnCrfGpjH</idno>
            <name>EVERT SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-P769SjFVauFy2g8JW9w9Ft</idno>
            <name>THURE JADESTIG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LG9LvsV1UXWuLXKNB2cy92" type="signed"/>
        <correspContext corresp="i-LG9LvsV1UXWuLXKNB2cy92">
          <note type="signatory" corresp="i-Asq7NRpmkGRyqdnCrfGpjH"/>
          <note type="signatory" corresp="i-P769SjFVauFy2g8JW9w9Ft"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1352/mot_198485__1352-001.pdf"/>
      <fw xml:id="i-RqbbYCrrs22DDVuWPi1YCd">
        Motion 1984/85:1352
      </fw>
      <div xml:id="i-VzuQ1c3w32rY7hgNz61o7E" type="motHeader">
        <div xml:id="i-UYoKKjRD2W1V4pojDHhQow" type="motTitle"/>
        <div xml:id="i-7nfCnXowbAxQcR8JTcuatu" type="motSubmissionInfo"/>
      </div>
      <div xml:id="i-JBq17a8AF5xiouyp2Nckbp" type="motBody">
        <div xml:id="i-Vg9Kua41sSgJ2SWMqzieef">
          <p xml:id="i-Wwftzz3A2zzhpk5dwMeL55">
            10
          </p>
          <p xml:id="i-Ni1xmUHngDmeoj1mUWwa6E">
            Evert Svensson och Thure Jadestig Medieundervisning och medieverkstäder
          </p>
          <p xml:id="i-JuV51zZHpbJiP8rtqNnwN1">
            I budgetpropositionen för det kommande året föreslår chefen för
            utbild- ningsdepartementet, Lena Hjelm-Wallén, att 60 milj. kr.
            avsätts under en fyraårsperiod i syfte att utrusta 700 datasalar
            inom gymnasieskolan. Kommu- nerna förväntas bidra med lika mycket.
            Satsningen sker mot bakgrund av den explosionsartade utvecklingen
            på det informationstekniska området. En massiv folkbildning är
            nödvändig på området av såväl industri- som kulturpolitiska skäl.
            Statsrådet Ingvar Carlsson har också vid ett flertal tillfällen
            under de senaste åren framhållit utbildningens betydelse för att
            bättre förstå och nyttja den nya tekniken. Satsningen på datasalar
            inom gymnasieskolan är därför nödvändig. Emellertid bör man se
            den informationsteknologiska utvecklingen ur ett helhetsperspektiv,
            där data- och medieteknologin vävs allt tätare samman. Sett med
            brukarens ögon utgör själva TV-apparaten ett slags centrum i utvecklingen.
            Även på distributionssidan flätas data- och medietekniken allt
            tätare samman. Kabel-TV-projektet är bara ett sådant exempel.
            Genom datatekni- kens sammanväxning med medietekniken blir hela
            den teknologiska utveck- lingen också en kulturpolitisk fråga
            av rang. Våra levnadsvanor berörs, våra arbetstider och arbetsmiljöer,
            liksom frågan om opinionsbildning och kulturens ställning. Teknikutvecklingen
            på medie- och dataområdet måste därför underställas en helhetssyn.
            Teknikpolitiken måste kopplas till bl. a. samhällets allmänna
            kulturpolitik liksom till utbildnings- och arbetsmarknadspolitiken.
            Därför är det viktigt att stora ekonomiska och politiska insatser
            på datateknikens område följs upp med liknande insatser vad gäller
            medietek- nik och kultur. Detta är inte minst betydelsefullt i
            en tid då snabba samhällsförändringar gör det svårt för människor
            att finna sin roll i arbetslivet, i familjen och — på ett djupare
            plan — i det kulturella och andliga livet. Det räcker inte att
            intellektuellt begripa teknikutvecklingen, vi måste också emotionellt
            och socialt beredas möjligheter att förstå och bearbeta utvecklingen
            och förändringen. Först då uppstår verklig kunskap. Det är en
            grundläggande tes i allt förändringsarbete. Den engelske terapeuten
            och ekologen Gregory Bateson har utvecklat en tes som får allt
            större betydelse i vårt samhälle. Han hävdar att människan består
            av ett inre och ett yttre kretslopp. Han kallar detta ”mind”.
            De allra flesta filosofer har tidigare ansett de olika kretsloppen
            som utbytbara, men Batesons poäng är att allting är en helhet:
            människa, samhälle, ekologi och
          </p>
          <pb facs="riksdagen-motions-pdf/data/198485/mot_198485__1352/mot_198485__1352-002.pdf"/>
          <fw xml:id="i-FrWVAVrziGfJDAF3CyggQB">
            Mot. 1984/85:1352 1
          </fw>
          <p xml:id="i-5PbVpfwmbTTVQpMHhJ9pWi">
            teknik. Allting är beroende av vartannat. Gör man stora ingrepp
            it. ex. det yttre ”mindet” får det också effekter på människans
            inre ”mind”, eller enkelt uttryckt: stora tekniska och samhälleliga
            förändringar ger också dramatiska effekter på våra inre liv. Teknikutvecklingen
            blir — enligt Bateson — således i förlängningen också en fråga
            om hur människans andliga liv och kulturella förnyelse och fördjupning
            gestaltas. Mot den bakgrunden är det också viktigt med en helhetssyn
            på samhällets insatser inom teknikområdet. En satsning på dataområdet
            måste därför följas av liknande investeringar på det mediepolitiska
            och kulturpolitiska området. Broderskapsrörelsen (s) har i sitt
            mediepolitiska handlingsprogram (1984) långtgående krav på att
            en allmän medieutbildning i förskola, grundskola, gymnasium och
            övrig vuxenutbildning omgående inleds. I budgetpropositionens
            massmedieavsnitt antyder statsrådet Bengt Gö- ransson att sådana
            tankar finns. Någon färdig plan eller finansiering tycks däremot
            inte finnas. I Broderskapsrörelsens handlingsprogram förs också
            fram krav på att medieverkstäder byggs upp i varje kommun genom
            samverkan mellan kommuner, lokalradio, föreningslivet och utbildningsradion.
            Såväl medieutbildning som medieverkstäder är ett ytterligt betydelsefullt
            inslag i en massiv satsning på folkbildning på det informationsteknologiska
            området. 120 milj. kr. till datautbildning fördelat på stat och
            kommun bör därför följas av en liknande investering på det mediepolitiska
            området.
          </p>
          <p xml:id="i-GCLAM2pJDDmP5pEbf4QjqR">
            Sammanfattning och slutsats
          </p>
          <p xml:id="i-YKX5BPy3JSCdyDuD38h9kU">
            Staten bör alltså fr. o. m. nästa budgetår även anslå pengar
            för att utrusta grundskolans högstadie, gymnasieskolorna, den
            kommunala vuxenutbild- ningen och landets folkhögskolor med mediesalar
            samt starta medieutbild- ning. Upprättandet av medieverkstäder
            i varje kommun bör ävenledes snarast undersökas. En sådan utredning
            bör ske i samarbete med kommunerna, föreningslivet och utbildnings/lokalradion.
            Särskilt viktigt är det att knyta statens ungdomsråd till utredningen
            i syfte att betona medieverkstädernas betydelse för den stora
            brukargruppen — ungdomen.
          </p>
          <p xml:id="i-3Z4v16giKBgA2hV7sQUxS4">
            Hemställan
          </p>
          <p xml:id="i-45V1uNBp6axmPsHxqA9GBa">
            Mot bakgrund av vad som ovan anförts hemställer vi att riksdagen
            som sin mening ger regeringen till känna vad som i motionen anförts
            om behovet av medieundervisning och medie- verkstäder i skolor
            och kommuner.
          </p>
          <p xml:id="i-PXq7KuAVEVLBdHikc7KBtV">
            Stockholm den 23 januari 1985
          </p>
          <p xml:id="i-CYjagUjQva5p7iJe3TfRBb">
            EVERT SVENSSON (s) THURE JADESTIG (s)
          </p>
        </div>
      </div>
    </body>
  </text>
</TEI>
