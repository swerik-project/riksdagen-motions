<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00002">
  <teiHeader>
    <fileDesc>
      <titleStmt>
        <title>med anledning av prop. 2013/14:59 Fler bostäder åt unga och studenter</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:59 Fler bostäder åt unga och studenter</title>
          <idno type="rdwebb">H102C2</idno>
          <rs type="number">C2</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C2/text</ref>
          <ref type="dokument_url_html">http://data.riksdagen.se/dokument/H102C2</ref>
          <ref type="dokumentstatus_url_xml">http://data.riksdagen.se/dokumentstatus/H102C2</ref>
          <ref type="doc">http://data.riksdagen.se/fil/4231542B-D44B-4627-9246-8FAE4F80FB03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2SWeAm2m4YVRH24KP8ZssP" type="basedOn"/>
        <correspContext corresp="i-2SWeAm2m4YVRH24KP8ZssP">
          <ref>Proposition 2013/14:59</ref>
        </correspContext>
        <correspAction xml:id="i-D5UQaBWDd25dSJyvVzWen6" type="signed"/>
        <correspContext corresp="i-D5UQaBWDd25dSJyvVzWen6">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-JMVMgFKzVQJDTg6MszSyzH" type="referral">
          <date when="2014-01-22"/>
        </correspAction>
        <correspAction xml:id="i-H8Hk5fg9G5BgBbasAsuKXU" type="referral">
          <date when="2014-01-22"/>
        </correspAction>
        <correspAction xml:id="i-bZTCGifeZHML4xn7gApTr" type="dismissal">
          <date when="2014-01-21"/>
        </correspAction>
        <correspAction xml:id="i-2mT5yuXRRUcUTzv59YbVzF" type="dismissal">
          <date when="2014-01-21"/>
        </correspAction>
        <correspAction xml:id="i-PJiU6vhriSgHHAyJTodca4" type="submission">
          <date when="2014-01-17"/>
        </correspAction>
        <correspAction xml:id="i-VVNAPx1atvCCGEh9L3JKaX" type="transfer">
          <date when="2014-01-17"/>
        </correspAction>
        <correspAction xml:id="i-7CzMPfpEvEFK2coFBes1AK" type="assigned"/>
        <correspContext corresp="i-7CzMPfpEvEFK2coFBes1AK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JKCy3jM3pibSmFnQf9WTZJ">
            1 Förslag till riksdagsbeslut
          </head>
          <p xml:id="i-K2NRoVhVjWHfZZHDY1PqiM">
            Riksdagen avslår de förslag i proposition 2013/14:59 Fler bostäder
            åt unga och studenter som handlar om avsteg från kraven på tillgänglighet
            och användbarhet vid inredning av vind, förlängd tid för tidsbegränsade
            bygglov och undantag från krav på tekniskt samråd vid flyttning
            av bostäder.
          </p>
        </div>
        <div type="motContent">
          <head xml:id="i-UCHHnQbFkn7eKeeGzjwCFv" type="h1">
            2 Propositionens innehåll
          </head>
          <p xml:id="i-SD6EdDaGYa1jPLgAxgtwCY">
            Propositionen innehåller i korthet förslag på att det alltid
            ska vara tillåtet att göra avsteg från kraven på tillgänglighet
            och användbarhet vid inredning av bostäder på högst 35 kvadratmeter
            på en vind. I propositionen föreslås också att det av översiktsplanen
            ska framgå hur kommunen ska tillgodose det långsiktiga behovet
            av bostäder. Vidare vill regeringen förlänga den maximala tiden
            för tidsbegränsat bygglov till 15 år och att byggprocessen vid
            flyttning av vissa byggnader ska förenklas genom undantag från
            kravet på tekniskt samråd.
          </p>
          <head xml:id="i-JqM6wVKu5UCgByWWJDhjwW" type="h1">
            3 Ingen lösning på bostadsbristen
          </head>
          <p xml:id="i-PhewaEuSfExkWzThnoNiWk">
            Det råder i dag en akut bostadsbrist i stora delar av Sverige,
            inte minst i storstadsregionerna. Enligt Boverket bedömer 126
            av landets kommuner att de har brist på bostäder. Bostadsbristen
            innebär att trångboddhet och otrygghet breder ut sig. Följden
            blir att människors livssituation försvåras, att deras drömmar
            och frihet inskränks. Även arbetsmarknadens funktionssätt påverkas
            när människor tvingas tacka nej till arbeten för att de saknar
            bostad.
          </p>
          <p xml:id="i-EZwnEXLc11WYE2869iGANf">
            Särskilt stor är avsaknaden av hyresrätter. Den extrema och växande
            bristen på hyresrätter drabbar främst – men inte bara – dem som
            inte är etablerade på bostadsmarknaden, t.ex. ungdomar. Enligt
            Hyresgästföreningen är andelen unga mellan 20 och 27 år som bor
            i egen bostad, dvs. bostadsrätt, eget hus eller hyresrätt med
            förstahandskontrakt, 51 procent. Nästan var fjärde ung vuxen bor
            hemma hos föräldrarna, och drygt 25 000 unga vuxna bor i dag kvar
            hos sina föräldrar trots att de har fått egna barn. Mot bakgrund
            av ovanstående kan man förvänta sig att en proposition som heter
            Fler bostäder åt unga och studenter ska innehålla åtgärder för
            att åstadkomma just detta. Så är emellertid inte fallet. För trots
            att propositionen argumenterar både för att det måste byggas mer
            och att unga och studenter har en svag position på bostadsmarknaden,
            så lyser de verkningsfulla förslagen med sin frånvaro.
          </p>
          <p xml:id="i-FZ4863WpD42BQWcTN8BSyz">
            Det har länge varit uppenbart att regeringen står handfallen
            inför bostadsbristen. Den hittillsvarande politiken har fokuserat
            på att skapa fler andrahandsboenden genom att göra det mer lönsamt
            att hyra ut sin bostad, eller delar av den. I övrigt har man lämnat
            ifrån sig alltmer av det som borde vara politikens ansvar till
            marknaden. Nu läggs alltså förslag om att bygga om tomma vindsvåningar
            till mindre lägenheter utan att behöva sätta in en hiss eller
            tillgänglighetsanpassa inuti lägenheten. Regeringen vill också
            att det av kommunens översiktsplan ska framgå hur man avser att
            tillgodose det långsiktiga behovet av bostäder, ge förlängd tid
            för tidsbegränsade bygglov samt ge undantag från krav på tekniskt
            samråd vid flyttning av byggnader. Dessa förslag skapar möjligtvis
            några nya bostäder på marginalen men löser knappast bostadsbristen
            för unga och studenter.
          </p>
          <p xml:id="i-KZEnVRAxhT4fJEViJrdpj9">
            Tvärtom tycks det som att en del av regeringens svar på bostadsbristen
            är att nöja sig med att bostäder som riktar sig till unga och
            studenter kan få ha lite sämre standard. Att vilja skapa fler
            andrahandsboenden – som ju per definition är otrygga boenden utan
            besittningsskydd – är kanske det främsta exemplet. Men regeringen
            vill också att man ska kunna bygga mindre än vad som är tillåtet
            i dag och på bullrigare platser, trots att det finns tydliga samband
            mellan att utsättas för buller och t.ex. stressymptom. Att ändra
            byggreglerna för friggebodar så att ungdomar ska kunna hyra en
            bostad på någon annans villatomt är enligt Vänsterpartiets uppfattning
            en del i samma utveckling, liksom den aktuella propositionens
            förslag att sänka tillgänglighetskraven när vindar byggs om.
          </p>
          <p xml:id="i-VWFuWsWKHoj5FdkFhKrTtB">
            Vänsterpartiets syn på bostaden skiljer sig från regeringens.
            Vi menar att bostad är en social rättighet. Därmed blir också
            bostadsbristen ett problem som politiken kan och bör ta ett aktivt
            ansvar för att lösa, inte en fråga för marknaden. Landets unga
            måste ges möjlighet att kunna planera sin framtid, flytta hemifrån
            och börja sina vuxenliv. Då är det avgörande att det finns tillgång
            till billiga hyresrätter framför allt på orter där bostadsbristen
            är stor. Vänsterpartiet föreslår flera åtgärder för att få fart
            på byggandet och stärka hyresgästernas rättigheter.
          </p>
          <p xml:id="i-JWM3DaTg92AZ3EcQ4Kpfnp">
            Vi vill införa ett statligt investeringsstöd för att stimulera
            ökat bostadsbyggande med inriktning mot miljövänliga och tillgängliga
            hyresrätter med rimliga hyror. I varje kommun bör det finnas en
            bostadsförmedling som fördelar bostäder på ett rättvist och förutsägbart
            sätt. Man ska inte behöva vara beroende av kontakter för att få
            en bostad. Även det befintliga bostadsbeståndet måste rustas upp
            för dagens och framtidens behov. Därför föreslår vi att det införs
            ett upprustningsstöd för boende i flerbostadshus, liksom ett hissbidrag.
            Att installera hiss i befintliga bostäder är en av de mest effektiva
            åtgärderna för att skapa tillgänglighet. Förutom att öka byggandet
            och höja bostadsstandarden skapar förslagen jobb.
          </p>
          <head xml:id="i-P8U2Q37kgvRHy6R3nQU3mp" type="h1">
            4 Minskad tillgänglighet är fel väg att gå
          </head>
          <p xml:id="i-BvUbAu36Rk1y4ja5HQz9gk">
            Propositionens förslag om att göra undantag från plan- och bygglagens
            krav på tillgänglighet och användbarhet vid inredning av vindar
            till mindre lägenheter innebär alltså att dessa bostäder kan byggas
            utan hiss och att kraven på tillgänglighet i och till dessa bostäder
            sänks. De föreslagna undantagsreglerna drabbar människor som redan
            är missgynnade i samhällsplaneringen, först och främst genom att
            personer med funktionsnedsättning inte kan bo i dessa bostäder
            men också genom att de boende inte kan ta emot gäster – vänner
            och familjemedlemmar – med funktionsnedsättning i sin bostad.
            Vänsterpartiet menar att detta är fel väg att gå.
          </p>
          <p xml:id="i-F5KboHHYtFMMiBNnpkenZc">
            Tillgänglighet är centralt för att människor med funktionsnedsättning
            ska kunna vara delaktiga i samhällslivet på lika villkor som andra.
            Vänsterpartiet vill därför att bristande tillgänglighet ska utgöra
            grund för diskriminering. Efter ett förslag från bl.a. Vänsterpartiet
            gjorde riksdagen den 14 juni 2012 ett tillkännagivande om att
            regeringen skyndsamt ska återkomma till riksdagen med ett lagförslag
            om förbud mot diskriminering på grund av bristande tillgänglighet
            för personer med funktionsnedsättning. Även om något sådant förslag
            ännu inte hamnat på riksdagens bord säger sig regeringen ha för
            avsikt att återkomma med ett förslag med den innebörden nu i vår.
            Mot bakgrund av detta tycks det märkligt att man föreslår lagändringar
            som i praktiken innebär undantag från den diskrimineringslagstiftning
            man vill införa. Flera remissinstanser såsom Handikappförbunden
            och Diskrimineringsombudsmannen är av dessa skäl kritiska mot
            förslaget.
          </p>
          <p xml:id="i-4xUqaN8nXHPcnzv5Ydnxmx">
            Även förslagen om förlängd tid för tidsbegränsade bygglov respektive
            undantag från tekniskt samråd vid flyttning av byggnader har fått
            kritik utifrån ett tillgänglighetsperspektiv. I det första fallet
            framhålls att tillfälliga bygglov innebär att undantag från tillgänglighetskraven
            får göras. En byggnad bör inte kunna vara otillgänglig en längre
            tidsperiod än i dag, anser Vänsterpartiet. I fallet med undantag
            för tekniskt samråd vid flyttning av vissa byggnader framför både
            De handikappades riksförbund (DHR) och Handikappförbunden att
            det är motiverat att samrådet kvarstår. DHR menar att många detaljer
            kring tillgänglighet och användbarhet förbises i bygglovsskedet
            och att det tekniska samrådet utgör en möjlighet att ta upp dessa
            frågor. Vi delar remissinstansernas bedömning.
          </p>
          <p xml:id="i-JRhA8FmsyAPgF3r9AE53Qh">
            Vänsterpartiets syn är att fler – inte färre – bostäder och offentliga
            miljöer måste göras tillgängliga. Flera av de förslag som läggs
            fram i propositionen innebär en utveckling i motsatt riktning.
            Därför bör riksdagen avslå de förslag i proposition 2013/14:59
            Fler bostäder åt unga och studenter som handlar om avsteg från
            kraven på tillgänglighet och användbarhet vid inredning av vind,
            förlängd tid för tidsbegränsade bygglov och undantag från krav
            på tekniskt samråd vid flyttning av bostäder. Detta bör riksdagen
            besluta.
          </p>
        </div>
        <div type="motSignatures">
          <list>
            <item xml:id="i-SMjzb7DcdrNcxBu6VNLeAY">
              Amineh Kakabaveh (V)
            </item>
            <item xml:id="i-Vi5tzpCEnCSV9tkbZjuhBp">
              Bengt Berg (V)
            </item>
            <item xml:id="i-Epqu8DsN4RmD5kddwcHiaC">
              Marianne Berg (V)
            </item>
            <item xml:id="i-Xpmv5giAfeYHjNJu9dHvWP">
              Lars Ohly (V)
            </item>
            <item xml:id="i-MRX9kVz3oVHRKGGAjGgihG">
              Eva Olofsson (V)
            </item>
            <item xml:id="i-7auusfmYDodC7wwkuuZrdP">
              Lena Olsson (V)
            </item>
            <item xml:id="i-QTxAfHraLotEfCXBgCSJug">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
