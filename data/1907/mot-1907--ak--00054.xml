<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--ak--00054">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__54/mot_1907__ak__54-001.pdf"/>
      <div xml:id="i-9m7HtU6c9h8zgLTFgZLy4b" type="motHeader">
        <div xml:id="i-EM4mV7h91ZQB5XrDUSVKcn" type="motTitle"/>
        <div xml:id="i-K12dCHfdGjC7eCn5KaVtCH" type="motSubmissionInfo"/>
      </div>
      <div xml:id="i-LorSk8nwGc7V8HkPQiAkAy" type="motBody">
        <div xml:id="i-Tx3UEmFNJAXzYHie8uRfvC">
          <p xml:id="i-GN4hcH1Ap7FCj8jUguytaL">
            Motioner i Andra Kammaren, N:o 54. 1
          </p>
          <p xml:id="i-7LwdH3zhygzGSqCBqkQjzt">
            N:o 54.
          </p>
          <p xml:id="i-4Bx9XksboZ5LHzGfw3Nozx">
            Af herr K. J. Warburg, om fasta årliga understöd åt inhemska
            skönlitterära författare af utmärkt förtjänst.
          </p>
          <p xml:id="i-VbcCgwa9hspSgXogJwVX7b">
            I en den 20 november 1905 ingifven underdånig skrifvelse gjorde
            styrelsen för Sveriges författarförening framställning hos Kungl.
            Maj:t om ökadt understöd åt svenska witterhetsidkare. Föreningens
            styrelse erinrade därvid om att Riksens Ständer i under- dånig
            skrifvelse af år 1863 angående regleringen af utgifterna under
            riksstatens åttonde hufvudtitel dels förklarat »statens plikt
            att understödja utmärkta eller hoppgifvande vitterhetsidkare icke
            kunna bestridas», dels till- kännagifvit, att de med anledning
            af en inom Riddarhuset väckt motion beslutit anslå 6,000 riksdaler
            att på Svenska akademiens förslag enligt Kongl. Maj:ts disposition
            användas, vare sig för tillfälliga honorar åt vittra författare
            af utmärkt förtjänst, hvilka däraf kunde vara i behof, eller ock,
            samt företrädesvis, till understöd åt yngre, mindre bemedlade
            personer, som visat framstående anlag för litterär verksamhet.
            Föreningens styrelse erinrade vidare om att detta anslag sedan
            dess utgått oförändradt, medan statens budget i det hela under
            denna tid mer än femdubblats från år 1864, då den uppgick till
            33 miljoner. Det be- höfde icke påpekas, att en ökning vore af
            billigheten påkallad, om man toge i betraktande penningvärdets
            fall sedan fyra årtionden tillbaka, den betydliga ökningen i antalet
            af författare, som kunde göra anspråk på att komma i fråga, såväl
            som hela den litterära alstringens tillväxt och betydelse. Emellertid
            framhöll föreningens styrelse önskvärdheten af att i stället för
            en direkt ökning af den nuvarande anslagsposten af tillfälliga
            honorar Bih. till Riksd. Prot. 1907. 1 Saml. 2 Afd. 2 Band. 23
            Häft. (N:is 54, 55.) 1
          </p>
          <pb facs="riksdagen-motions-pdf/data/1907/mot_1907__ak__54/mot_1907__ak__54-002.pdf"/>
          <p xml:id="i-MSMGEkfER2AC4gozmu57rY">
            2 Motioner i Andra Kammaren, N:o 54.
          </p>
          <p xml:id="i-LrAz34ezEDboobxqRCAXxy">
            och stipendier ett nytt anslag vid sidan af det förra måtte gifvas
            för ett likartadt syfte i enlighet med den ursprungliga tanken
            vid förslagets framläggande år 1863, då motionären afsåg, att
            halfva summan skulle kunna användas icke såsom tillfälliga honorar,
            utan såsom lifstidspensioner till äldre författare af redan erkänd
            och stadgad ryktbarhet, något, som statsutskottet vid 1863 års
            riksdag t. o. m. velat utsträcka till två tredje- delar af anslaget,
            ehuru Riksens Ständers beslut till slut utföll såsom of- van anförts.
            Visserligen hade — anmärkte författarföreningens styrelse — i
            prak- tiken anslaget i vissa fall fått behållas af mera framstående
            författare flera år i följd, men detta hade dock icke för dessa
            inneburit någon som helst trygghet, och själfva anslagets natur
            af »tillfälligt», d. v. s. osäkert, hade därigenom icke förändrats.
            Det vore emellertid minst lika viktigt för den svenska vitterhetens
            fromma, att utmärkta författare, hvilkas utkomst icke af löneförmåner
            eller eljest vore betryggad, erhölle fasta understöd som att tillfälliga
            honorar utginge, vare sig till dem eller såsom uppmun- tran till
            lofvande yngre skriftställare, helst känslan af att ett, om ock
            obetydligt, belopp vore vederbörande tryggadt borde verka välgörande
            för det litterära arbetets lugn och mognad och äfven motverka
            en osund öfverproduktion. Rörande formerna för understöds utdelande
            framhöll föreningens sty- relse såsom enligt dess åsikt fördelaktigast,
            att de utginge, sedan Kungl. Maj:t infordrat yttrande af ett fåtal
            sakkunnige, såsom fallet vore i andra land, liksom det äfven ägde
            motsvarighet å andra områden här i landet. Författarföreningens
            styrelse hemställde till sist i underdånighet, att Kungl. Maj:t
            måtte hos Riksdagen äska ett anslag af 10,000 kronor att af Kungl.
            Maj:t efter inhämtadt utlåtande från utsedda litterärt sakkun-
            niga fördelas i fasta årsunderstöd åt skönlitterära författare
            af utmärkt förtjänst till främjande af deras litterära verksamhet.
            Kungl. Maj:t hörde i ärendet Svenska akademien, hvilken bekräftade,
            att den litterära anslagssumma, som år 1863 kunde anses något
            så när tillfyllestgörande, numera vore för ändamålet otillräcklig,
            liksom akademien icke heller ville förneka värdet och betydelsen
            af att åtskilliga utmärkta författare kunde bekomma fasta understöd
            och därigenom åtnjuta en mera tryggad ställning till gagn för
            det litterära arbetets lugna fortskridande. Aka- demien betonade,
            att hon vid fördelning af de hittillsvarande litterära arfvodena
            måst taga hänsyn till föreskrifterna, och att på grund af dem
            understöden måst vara af tillfällig natur; verkligt fasta honorar
            funnos således ej.
          </p>
          <pb facs="riksdagen-motions-pdf/data/1907/mot_1907__ak__54/mot_1907__ak__54-003.pdf"/>
          <p xml:id="i-LYubKjDMLtcNKuktxAo5TZ">
            Motioner 1 Andra Kammaren, N:o 54. 3
          </p>
          <p xml:id="i-B1eiWMUvU6KnjNrNEBpdss">
            Akademien förklarade sig alltså icke ha något att invända mot
            önsk- värdheten af att ett anslag af 10,000 kronor måtte kunna
            utverkas till fasta understöd åt skönlitterära författare af utmärkt
            förtjänst. Däremot vore akademien tveksam om lämpligheten af att
            dessa un- derstöd skulle utdelas efter förslag af ett »fåtal»
            sakkunnige, under det hon själf fortfarande skulle inkomma med
            framställning om fördelning af de tillfälliga honoraren, och antydde,
            att båda uppdragen kunde förenas vare sig hos akademien, som omfattade
            sakkunniga, hvilka representerade olika kulturområden, äfven utanför
            de mer omedelbart poetiska, eller hos en annan särskild institution,
            som i ty fall borde utgöras af en icke allt- för fåtalig, olika
            kulturriktningar representerande kommission, som borde vara permanent
            och äfven äga rätt att mottaga framställningar om litte- rära
            anslags beviljande. I sitt yttrande till statsrådsprotokollet
            af den 13 januari 1906 fann dåvarande departementschefen den af
            författarföreningen ingifna och af Svenska akademien i det väsentliga
            biträdda framställningen vara förtjänt af allvarligt beaktande
            af alla, hvilka i svensk diktning sågo ett af de trognaste uttrycken
            för svensk nationalitet och därmed ett af de oum- bärligaste hjälpmedlen
            för vår fosterländska odlings lifskraftiga utveckling. Med afseende
            å förberedandet af utdelningen antydde departements- chefen såsom
            en lämplig lösning, att, medan akademien fortfarande behölle sitt
            uppdrag att afgifva utlåtande öfver fördelningen af de tillfälliga
            hono- raren, däremot uppgörandet af förslag till fördelning af
            de fasta under- stöden kunde anförtros åt en särskild förslagsnämnd
            af fem ledamöter, af hvilka en skulle väljas af akademien, en
            af författareföreningens styrelse och de tre återstående utses
            af Kungl. Maj:t, hvilken nämnd äfven, på sätt Svenska akademien
            föreslagit, ägde att emottaga ansökningar om de litterära anslagens
            beviljande. Departementschefen fann alltså skäligt understödja
            författarföreningens önskan, men ansåg i betraktande af sakens
            nyhet, att anslag för ända- målet endast borde begäras för tre
            år och på extra stat. I anslutning härtill täcktes Kungl. Maj:t
            föreslå 1906 års Riksdag att till fasta årliga understöd åt inhemska
            skönlitterära författare af ut- märkt förtjänst för åren 1907—1909
            bevilja ett anslag af 30,000 kronor att af Kungl. Maj:t efter
            sakkunniges hörande - fördelas samt däraf på extra stat för år
            1907 anvisa ett belopp af 10,000 kronor. Statsutskottet vid föregående
            års riksdag afstyrkte emellertid denna framställning särskildt
            »med afseende å det formellt oegentliga däruti,
          </p>
          <pb facs="riksdagen-motions-pdf/data/1907/mot_1907__ak__54/mot_1907__ak__54-004.pdf"/>
          <p xml:id="i-LWBxPqLpJ14crLSa2ZjzZD">
            4 Motioner i Andra Kammaren, N:o 54.
          </p>
          <p xml:id="i-7gvjtg7h7VETbUt8R9kn4F">
            att fasta understöd enligt Kungl. Maj:ts förslag skulle utgå
            från ett å extra stat uppfördt anslag». Emot detta utskottets
            afstyrkande hade emellertid sex ledamöter an- mält reservation,
            hvilken, enligt hvad andra utgiftsafdelningens ordförande meddelade
            under debatten i Första Kammaren, var af samma innehåll som denna
            afdelnings ursprungliga förslag. Denna reservation, hvars kläm
            sammanföll med Kungl. Maj:ts proposition, framhöll i motiveringen
            önskvärdheten af att understöden, vid hvilkas utdelning det ekonomiska
            behofvet icke borde vara företrädesvis bestämmande, borde meddelas
            under sådan form, att deras egenskap af fasta understöd visserligen
            bibehölles, men dock, därest någon innehafvare i framtiden skulle
            komma i sådana ekonomiska villkor, att understödets fortsatta
            åtnjutande för honom saknade betydelse, detsamma borde ställas
            till Kungl. Maj:ts förfogande att på annan person öfverlåtas,
            och vidare ansågo reservanterna, att åt det i an- slagets rubrik
            använda uttrycket »skönlitterära författare» borde gifvas den
            tolkning, att därunder inbegrepos äfven författare på det historiska,
            religiösa eller språkvetenskapliga området, allenast deras framställning
            ut- märkte sig genom konstnärlig form, och att åt prisnämnden
            borde gifvas en häremot svarande, något fylligare sammansättning.
            Vid föredragning i kamrarne fattade Första Kammaren sitt beslut
            i enlighet med utskottets afstyrkande förslag, under det att Andra
            Kamma- ren biföll reservationen. Vid gemensam omröstning afslogs
            emellertid det föreslagna anslaget. Under debatten i Första Kammaren
            framhöllo emel- lertid äfven de, som yrkade afslag, det behjärtansvärda
            syftet, och hufvud- talaren emot förslaget uttalade, att »alla
            måste erkänna, att vitterhetsidkare och skönlitterära författare
            icke af staten åtnjöte det pekuniära understöd och den omvårdnad,
            som vore önsklig», men att de formella betänklighe- terna vållade,
            att saken »&gt;svårligen kunde gå igenom i år», liksom statsut-
            skottets ordförande i sitt yrkande på bifall till utskottets förslag
            ansåg, att förslaget borde kunna »ligga till sig under ett år».
            Det läge, hvari frågan alltså efter förra Riksdagens beslut befinner
            sig, har synts undertecknad mana till dess återupptagande, om
            än i något ändrad form. Det framgår nämligen af det förut anförda,
            att själfva det väsentliga — understöd af denna art åt utmärkta
            svenska vitterhetsidkare — allmänt erkänts såsom berättigadt och
            att det varit på vissa formella oegentlighe- ter eller svårigheter,
            som förslaget vid föregående års riksdag strandade.
          </p>
          <pb facs="riksdagen-motions-pdf/data/1907/mot_1907__ak__54/mot_1907__ak__54-005.pdf"/>
          <p xml:id="i-KiVMfswvt94GwgdyoufoP4">
            Motioner i Andra Kammaren, N:o 54. 5
          </p>
          <p xml:id="i-GjtJ7EkP7Fdd1PvgP78EDM">
            Dessa svårigheter, som till äfventyrs något öfverskattats, borde
            dock med god vilja kunna häfvas. Hvad först själfva hufvudfrågan
            angår, tillåter jag mig, utöfver hvad förut i ämnet uttalats,
            betona, att det i en tid, då den nationella odlingens betydelse
            med allt skäl framhålles, och då man är angelägen om att häfda
            fosterlandets rangplats bland folken, bör vara af synnerlig vikt,
            att litte- raturens målsmän, som i alldeles säregen grad äro den
            nationella odlingens föregångsmän och hvilka mer än några andra
            för utlandet stå såsom re- presentanter för landets kultur, kunna
            utföra sitt arbete i möjligaste mån utan bekymmer för sin utkomst.
            Dock vill jag framhålla, att dessa före- slagna understöd, hvilka
            icke skulle hafva tillfällighetens karaktär, icke må uppfattas
            såsom barmhärtighetsgärning, såsom allmosor. Riksens Ständer förklarade
            år 1863, såsom redan nämndt, det vara en statens plikt att understödja
            sina författare, och det ligger — synes det mig — äfven i statens
            välförstådda intresse att skänka äfven detta i eminent mening
            nationella arbete sitt kloka understöd. Dymedelst främjas kraften
            hos våra skönlitterära författare af rang, och detta måste vara
            en fosterländsk uppgift så god som någon. Jag vill tillägga, att
            liksom i Danmark och Norge anslag af denna art fortfarande utgå
            — i Danmark i synnerligt stor utsträckning" — så har nu ock Finland
            år 1906 anvisat fasta författarpensioner å 3,000 mark åt tre framstående
            skriftställare (af hvilka den ene redan aflidit) att utgå på den
            så kallade extra pensionsstaten. Sverige står alltså i detta fall
            tillbaka för de andra nordiska landen. Det kan knappast anses
            vara till gagn, att så fortfarande blir förhållandet; detta desto
            mindre som den svenska litteraturen under senare årtiondena företett
            en lyftning och en fyllighet vid sidan af, i viss mån framför
            grannlandens, som förskaffat den rikt erkännande af sakkunnige
            äfven långt utom Nordens gränser. Hvad nu angår de formella invändningar,
            som vid förra riksdagen gjor- des gällande, träffade de närmast
            det oegentliga i att”dessa »&gt;fasta under- stöd», hvilka tänktes
            såsom lifstidspensioner, skulle utgå ur ett för tre år på extra
            stat anvisadt anslag. Det ligger dock i sakens natur,”att'de icke
            kunna utgå längre, än Riksdagen anvisat medel för ändamålet. I
            Norge anvisas ock vissa där utgående anslag till skalder och tonsättare,
            »indtil
          </p>
          <p xml:id="i-Jqrd42qE19TMawJ7S9mG5N">
            + Den senaste danska, af folktingets finansutskott gillade budgeten
            upptager.: exempelvis — utom 7,000 kronor i lifstidshedersgåfvor
            åt tre konstnärer — ej mindre än 72,500 kronor i &gt;fasta understöd»
            åt författare, vetenskapsmän och konstnärer, däraf 22,600 utgå
            till skalder och prosadiktare och 25,000 till vetenskapliga och
            populärvetenskapliga författare; dessutom utgå betydliga belopp
            till understöd för vissa år eller mera tillfälligt.
          </p>
          <pb facs="riksdagen-motions-pdf/data/1907/mot_1907__ak__54/mot_1907__ak__54-006.pdf"/>
          <p xml:id="i-9w4GVUR3nwV33TYioCqG9y">
            6 Motioner i Andra Kammaren, N:o 54.
          </p>
          <p xml:id="i-BsJQ7znn5VwxMioAe5aWfv">
            Stortinget anderledes bestemmer». Här skulle understödet bortfalla,
            vare sig att Riksdagen icke funne anledning att längre bevilja
            posten eller ve- derbörandes ekonomiska ställning så väsentligen
            förbättrades, att Kungl. Maj:t icke funne skäl förnya det. Men
            ett dylikt understöd vore i alla fall väsentligen skildt från
            de »tillfälliga honorar» eller uppmuntringssti- pendier, som utgå
            ur det nuvarande anslaget och hvilkas bibehållande ju måste vara
            rätt osäkert. Den författare åter, som erhållit ett af dessa nu
            föreslagna understöd, kunde med en viss grad af trygghet räkna
            på att, därest icke Riksdagen underläte att förnya anslaget, och
            om ej hans för- hållanden i öfrigt väsentligen förändrades, allt
            fortfarande däraf få vara i åtnjutande. Den andra underordnade
            punkt, hvarom det rådt någon meningsskilj- aktighet, har rört
            den förberedande behandlingen, uppgörandet af förslaget. Författarföreningens
            styrelse har ifrågasatt, att Kungl. Maj:t skulle hvarje gång höra
            ett fåtal sakkunnige,; Svenska akademien har ansett lämpligast,
            att samma myndighet borde uppgöra förslag såväl till de nya anslagen
            som till de hittillsvarande honoraren och har eventuellt föreslagit
            en icke alltför fåtalig kommission; dåvarande departementschefen
            har i sin moti- vering för 1906 års kungl. proposition ansett
            uppgörande af förslag till fördelning af de ifrågasatta understöden
            böra anförtros åt en särskild för- slagsnämnd, 1 hvilken bland
            annat akademien vore representerad, hvarvid han anmärkte, att
            härigenom äfven möjlighet bereddes utmärkta skön- litterära författare,
            som tillhörde akademien, att ifrågakomma till delaktig- het i
            anslagen, hvilket skulle försvåras, om akademien ensam hade för-
            slagsrätt. Slutligen önskade reservanterna inom förra årets statsutskott
            en något fylligare sammansättning af prisnämnden, med hänsyn till
            att begreppet skönlitterära författare borde gifvas en något vidare
            omfattning. Det må tillåtas mig framhålla, att därest nämnden
            sammansättes så, som i de båda senare förslagen antydes, med representanter
            såväl för akade- mien som för författarföreningen samt dessutom
            särskilda, af Kungl. Maj:t tillkallade ledamöter, blefve förhållandet
            i någon mån analogt med det, som tillämpas för statens inköpsnämnd,
            hvilken utgöres af representanter för Fria konsternas akademi
            samt för svenska konstnärer utanför akade- mien och ledamöterna
            af den af Kungl. Maj:t utsedda nationalmusei- nämnden. I hvarje
            fall lärer väl Riksdagen icke behöfva fatta närmare beslut om
            den sakkunniginstitution, hvars förslag skulle förbereda ärendet,
            utan kunna, som i andra likartade fall, öfverlämna detta åt Kungl.
            Maj:t. På grund af hvad jag sålunda anfört får jag vördsammast
            föreslå,
          </p>
          <pb facs="riksdagen-motions-pdf/data/1907/mot_1907__ak__54/mot_1907__ak__54-007.pdf"/>
          <p xml:id="i-BJEpjT5XzatjVco72eLQNV">
            Motioner i Andra Kammaren, N:o 54. fd
          </p>
          <p xml:id="i-DA3a2syWW8x5DvL1fpzRZW">
            att Riksdagen må till fasta årliga understöd under åren 1908—1910
            åt inhemska skönlitterära författare af utmärkt förtjänst bevilja
            ett anslag af 30,000 kro- nor att utgå med 10,000 kronor årligen
            för att af Kungl. Maj:t efter sakkunniges hörande fördelas; samt
            att Riksdagen må af detta anslag å extra stat för 1908 anvisa
            ett belopp af 10,000 kronor.
          </p>
          <p xml:id="i-RzRyZ1WXCTtHi8sdoMtupm" type="date">
            Stockholm den 26 januari 1907.
          </p>
          <p xml:id="i-LUgLdMX1MPuZRbDSkTKSv1" type="signatureBlock">
            Karl Warburg.
          </p>
        </div>
      </div>
    </body>
  </text>
</TEI>
