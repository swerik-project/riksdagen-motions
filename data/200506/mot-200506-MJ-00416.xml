<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_416/mot_200506_MJ_416-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ416 pnr: v367
          </p>
          <p>
            Motion till riksdagen 2005/06:MJ416
          </p>
          <p>
            av Sven-Erik Sjöstrand m.fl. (v)
          </p>
          <p>
            Kycklingindustrin
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Djurskyddsmyndigheten måste införa tvingande
            regler och förbättrad tillsyn när det gäller kycklingarnas behov
            av mörkerperioder. 2. Riksdagen tillkännager för regeringen som
            sin mening vad i motionen anförs om att regeringen skall tillsätta
            en särskild utredare för att göra en översyn av alla led i slaktkycklingsproduktionen
            utifrån djurskyddslagen.
          </p>
          <p>
            Bakgrund
          </p>
          <p>
            Konsumtionen av kycklingkött har mer än fördubblats de senaste
            tio åren. I Sverige äts ca 15 kycklingar per person och år. Drygt
            70 miljoner kycklingar föds upp per år i Sverige. År 2004 var
            kycklingkonsumtionen 135 000 ton, varav 45 700 importerat kycklingkött.
            I Sverige finns det ca 120 uppfödare av kycklingar. De flesta
            av uppfödarna har familjejordbruk och ligger i södra och mellersta
            Sverige i nära anslutning till slakterierna. Dagens slaktkycklingar
            lever ett liv som från djurskyddssynpunkt är oacceptabelt. Djurskyddslagen
            slår fast att kycklingar skall kunna bete sig naturligt och att
            de ska hållas så att deras hälsa främjas. I den utformning som
            slaktkycklingsproduktionen har idag är den inte förenlig med djurskyddslagen.
            Några få internationella företag styr all avel av fåglar inom
            kycklingindustrin. Till Sverige importeras med flyg varje år ungefär
            100 000 s.k. grand parents-kycklingar (90 26 hönor, ca 10 96 tuppar).
            Dessa blir föräldrar till de drygt 800 000 hönor som värper de
            kycklingar som sedan föds upp till slaktkycklingar. Det är mellan
            hönans 24:e och 62:a levnadsvecka som hon lägger de ägg som sedan
            flyttas över till ruvningsmaskiner. Ruvningsmaskinerna är egentligen
            ett slags stora skåp som vart och ett rymmer ungefär 50 000 ägg.
            Efter exakt tre veckor kläcks äggen
          </p>
          <pb facs="riksdagen-motions-pdf/data/200506/mot_200506_MJ_416/mot_200506_MJ_416-0002.pdf"/>
          <p>
            2005/06:MJ416
          </p>
          <p>
            samtidigt. De nyfödda kycklingarna packas omedelbart i lådor
            för transport till någon av kycklinganläggningarna i Sverige.
            Framme hos uppfödaren släpps tusentals kycklingar ut i respektive
            uppfödningsstall. I dagens kycklinguppfödning är hönorna eller
            mamman bortrationaliserad och kycklingarna kläcks i maskiner.
            Kycklingarna får sedan klara sig själva bäst de kan.
          </p>
          <p>
            Snabb tillväxt och trängsel
          </p>
          <p>
            En slaktkyckling blir färdig för slakt efter 35 dagar och ca
            2,5 kg foder. År 1960 tog det 63 dagar och 4 kg foder. Den som
            fått betala för denna snabba tillväxt är kycklingen själv. Under
            uppfödningen hålls kycklingarna på små ytor där ammoniak- och
            dammhalten är hög. I Sverige är högsta tillåtna beläggningsgrad
            20 kg/kvadratmeter. Men om uppfödaren är med i näringens djuromsorgsprogram
            och uppnår vissa poäng för skötsel och djurhälsa, då får beläggningen
            ökas till 36 kg/kvadratmeter, vilket ökar risken för hälsoproblem.
            Sverige har betraktats som ett föregångsland när det gäller djurhälsa
            och den 30 maj antog kommissionen ett förslag till EU-direktiv
            för slaktkycklinguppfödning som anger 30 kg/kvadratmeter som standard
            och en högsta nivå på 38 kg om uppfödaren uppnår en viss standard.
            EU-kommissionens expertkommitté tog fram en rapport år 2000 som
            slog fast att beläggningsgraden, dvs. antal djur per ytenhet,
            har stor inverkan på slaktkycklingarnas välfärd. Risken med överhettning
            och att kycklingarna på grund av trängsel far illa ökar med ökad
            beläggningsgrad. Men också sjukdomar och skador som benproblem,
            hudinflammationer och frätskador på bröst och ben blir värre när
            trängseln är stor. I EU-rapporten poängteras att ledproblem som
            är smärtsamma för människor sannolikt också är smärtsamma för
            kycklingar. Studier visar att kycklingar med benfel har förändrat
            beteende och att smärtstillande medel förbättrar rörligheten.
            Förutom den intensiva aveln beror benproblemen troligen också
            på ljussättning, skötsel och foder. I en svensk studie från 2003
            var den genomsnittliga förekomsten av benfel hos slaktkycklingar
            vid 34 dagars ålder drygt 18 26. Av dessa hade drygt 2 26 allvarliga
            benfel. Nästan 34 90 hade fotskador (hudinflammation på trampdynorna).
          </p>
          <p>
            Ljust nästan dygnet runt
          </p>
          <p>
            För att kycklingen skall få i sig all den mat som behövs för
            att de skall växa i den takt som industrin anser lönsam tvingas
            den leva med ett konstant ljus nästan dygnet runt. I Djurskyddsmyndighetens
            allmänna råd om hur djuren i lantbruket skall hållas rekommenderas
            att kycklingarna får en
          </p>
          <pb facs="riksdagen-motions-pdf/data/200506/mot_200506_MJ_416/mot_200506_MJ_416-0003.pdf"/>
          <p>
            sammanhängande mörkerperiod på fyra timmar. Men något krav finns
            inte. En dansk etolog har gjort en rapport där det bl.a. framgår
            att kycklingar behöver sex till åtta timmars lång och sammanhängande
            mörkerperiod varje dygn för att utvecklas normalt och inte få
            benproblem. Men det är viktigt att ljuset anpassas till kycklingarnas
            behov hela tiden. Ljus dygnet runt har visat sig förorsaka förändringar
            i ögonen hos kycklingar och andra intensivt uppfödda fåglar. Vänsterpartiet
            anser att Djurskyddsmyndigheternas allmänna råd vad gäller mörkerperioder
            = måste = följas. Vänsterpartiet = anser = att Djurskyddsmyndigheten
            måste införa tvingande regler och förbättrad tillsyn när det gäller
            kycklingarnas behov av mörkerperioder. Detta vill riksdagen som
            sin mening skall ges regeringen till känna.
          </p>
          <p>
            Lastning, transport och slakt
          </p>
          <p>
            Kycklingarna transporteras första gången när de är någon dag
            gamla från kläckeriet till kycklingfarmen där de skall födas upp
            till slakt. Andra transporten sker när de skall slaktas vid 5-6
            veckors ålder. De väger då ca 1,6 kg. Biologiskt sett är de inte
            vuxna och deras rädda pip kan höras från lådorna de ligger i om
            de stöter emot något eller då de hängs upp i benen på det löpande
            bandet. Enligt Livsmedelsverkets siffror för perioden första kvartalet
            2005 självdog drygt 42 000 kycklingar och 3 300 skadades i samband
            med lastning, transport och upphängning i slakterierna. Sverige
            är det fem stora slakterier som slaktar ungefär 90 96 av kycklingarna.
            Slakten av kycklingar är vanligen mer mekaniserad än slakt av
            andra djur. Därför kan så många som 5 000-8 000 djur slaktas per
            timme. Utslaget per år slaktas mer än två kycklingar i sekunden
            dygnet runt. Den oerhörda hastigheten i hanteringen gör det nästan
            omöjligt att undvika svår stress och en hög skadefrekvens hos
            fåglarna. är kycklingarna har packats upp ur transportlådorna,
            hängs de vid fullt medvetande i benkrokar så att huvudet hänger
            nedåt. Krokarna åker sedan längs ett löpande band och kycklingarna
            skall bedövas genom ett strömförande vattenbad, vilket inte alltid
            fungerar. Livsmedelsverket som skall se till hygienen vid Sveriges
            slakterier, har flera gånger rapporterat om skador som kycklingarna
            fått vid lastning, transport och hantering innan de slaktas. I
            Sveriges Veterinärtidning har både rapporter och debattinlägg
            handlat om hanteringen av slaktkycklingar då de skall slaktas.
            Vänsterpartiet konstaterar att ekonomiska intressen har fått gå
            före djurskyddssynpunkter när det gäller kycklingindustrins hantering
            av fåglar. Vänsterpartiet anser att regeringen skall tillsätta
            en särskild utredare för att
          </p>
          <p>
            göra en översyn av alla led i slaktkycklingproduktionen = utifrån
            djurskyddslagen. Detta vill riksdagen som sin mening skall ges
            regeringen till känna.
          </p>
          <p>
            2005/06:MJ416
          </p>
          <pb facs="riksdagen-motions-pdf/data/200506/mot_200506_MJ_416/mot_200506_MJ_416-0004.pdf"/>
          <p>
            2005/06:MJ416
          </p>
          <p>
            Stockholm den 1 oktober 2005
          </p>
          <p>
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Peter Pedersen (v) Karin Thorborg (v)
          </p>
        </div>
      </div>
    </body>
  </text>
</TEI>
