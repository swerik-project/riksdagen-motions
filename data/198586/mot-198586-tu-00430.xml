<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-tu-00430">
  <teiHeader>
    <fileDesc>
      <titleStmt>
        <title>Befrielse för taxiägare från skyldigheten att tillhöra en</title>
        <author corresp="i-DYxXbC2LXzL11J2rHdExZh">Hans Nyhage m. fl. (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Befrielse för taxiägare från skyldigheten att tillhöra en</title>
          <idno type="rdwebb">G902t430</idno>
          <rs type="number">t430</rs>
          <orgName type="comitteeAbbreviation">tu</orgName>
          <ref type="dokument_url_text">http://data.riksdagen.se/dokument/G902t430/text</ref>
          <ref type="dokument_url_html">http://data.riksdagen.se/dokument/G902t430</ref>
          <ref type="dokumentstatus_url_xml">http://data.riksdagen.se/dokumentstatus/G902t430</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DYxXbC2LXzL11J2rHdExZh</idno>
            <name>Hans Nyhage</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ac9yxy2x5ktJ5wzveXCsFQ</idno>
            <name>Arne Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TsSisn5ymPqbg9pei8ZwUg</idno>
            <name>Sten Sture Paterson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MwfAjrkfX8jsNgFGfHWeF4" type="signed"/>
        <correspContext corresp="i-MwfAjrkfX8jsNgFGfHWeF4">
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-Ac9yxy2x5ktJ5wzveXCsFQ"/>
          <note type="signatory" corresp="i-TsSisn5ymPqbg9pei8ZwUg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_t_430/mot_198586_t_430-001.pdf"/>
      <div type="motHeader" xml:id="i-6FB4pWLynPeAuFdFJKo3x5">
        <div type="motTitle" xml:id="i-Dm2rag5EkPtMAJamSbmvFW"/>
        <div type="motSubmissionInfo" xml:id="i-5S6roGDFpr2WCsa1ukDhzo"/>
      </div>
      <div type="motBody" xml:id="i-Nxax3H7rEPi9qiNwFfAKWq">
        <div xml:id="i-Jvi8cac5mikFihzQGju53t">
          <p xml:id="i-XNYijb8BaP5ELvHDTWa6fM">
            Motion till riksdagen 1985/86:T430
          </p>
          <p xml:id="i-DCZjpysRJ1LUYPeVTNihQz">
            Hans Nyhage m. fl. (m)
          </p>
          <p xml:id="i-2yas7eKyn9Y1mWciuWCkv9">
            Befrielse för taxiägare från skyldigheten att tillhöra en gemensam
            beställningscentral
          </p>
          <p xml:id="i-9d7qhZEvQDk3G3fGoh1x4z">
            Riksdagen avslog föregående år på förslag av trafikutskottet
            en motion från moderat håll i vilken yrkades att taxiägare ej
            skall vara skyldig att tillhöra en gemensam beställningscentral
            för att kunna utöva sitt yrke. Trots att trafikutskottet i sitt
            betänkande (TU 1985/86:2) med skärpa framhöll vilka grunder som
            föreligger för länsstyrelserna att ge dispens, fortsätter vissa
            länsstyrelser att tala maktspråk i avsikt att tvinga de taxiägare
            som av klart angivna skäl vill stå utanför att tillhöra en gemensam
            beställningscentral. Därest anslutning ej sker dras trafiktillståndet
            in. Detta är enligt vår mening djupt allvarligt och kränkande
            mot den enskildes rättstrygghet. I den ovan åberopade motionen
            (1984/85:2570) uttalades följande:
          </p>
          <p xml:id="i-Cpst3sAWDpETpYmtXuXRh9">
            Riksdagen antog våren 1980 proposition 1979/80:142 om vissa taxifrågor.
            Riksdagsbeslutet medförde ändringar i yrkestrafiklagen (YTL) och
            yrkestra- fikförordningen (YTF). Dessa förändringar trädde i kraft
            den 1 oktober 1980 och finns intagna i SFS 1980:397 och 1980:643.
            Enligt beslutet skall begreppet trafikområde tillämpas i stället
            för stations- ort. Taxibilarna skall ha bestämda uppställningsplatser.
            En kommenderings- plan skall fastslå trafikeringsplikten och skyldighet
            föreligga för den som har tillstånd till taxitrafik att vara ansluten
            till en beställningscentral. I regeringens proposition framhålls
            att länsstyrelserna i enskilda fall kan medge att frågan om beställning
            av taxibilar löses på annat lämpligt sätt än genom en gemensam
            beställningscentral. I riksdagsbeslutet fastslås att länsstyrelserna
            äger rätt att medge undantag från skyldigheten att vara ansluten
            till en beställningscentral. I Transportrådets cirkulärskrivelse,
            1981-01-12, till samtliga länsstyrelser anges otvetydigt dessa
            undantagsmöj- ligheter. Transportrådet anser att undantag från
            anslutningsskyldigheten bör medges om starka skäl talar för detta.
            Av propositionen, riksdagsbeslutet och Transportrådets skrivelse
            framgår klart, att det inte föreligger en absolut skyldighet för
            taxiinnehavaren att tillhöra en beställningscentral. Tvärtom fastslås
            med all tydlighet att länsstyrelserna äger rätt att besluta på
            annat sätt. Det går således inte för länsstyrelserna att hävda,
            att för att erhålla tillstånd till taxitrafik föreligger tvång
            att tillhöra beställningscentral. Vissa länsstyrelser, t. ex.
            i Kopparbergs län, har till fullo insett detta och handlat därefter.
            Andra åter, t.ex. länsstyrelserna i Göteborgs och Bohus län och
            Älvsborgs län har tyvärr inte velat ta fasta på detta. Undantag
            från anslutningsskyldigheten skall kunna medges när starka skäl
            föreligger, heter det i flera sammanhang. Kan det verkligen finnas
            starkare skäl, än vad människorna i en hel bygd anser, vad kommunstyrelse,
            skolstyrelse, socialnämnd, fritidsnämnd, sjukvårdsansvariga, kyrkliga
            före- trädare m. fl. enhälligt hävdar? Bevisen från skilda delar
            i vårt land om en
          </p>
          <pb facs="riksdagen-motions-pdf/data/198586/mot_198586_t_430/mot_198586_t_430-002.pdf"/>
          <p xml:id="i-NChvrVqrbzooRAyYhgbR7d">
            total uppslutning tvärs över alla partigränser bakom kravet att
            tvång ej skall föreligga i detta sammanhang är många och klarläggande.
            Exempel på detta är Marks kommun i Älvsborgs län och Stenungsund
            i Göteborgs och Bohus län. Konsekvenserna av ett vidhållande av
            tvångsanslutningen är många och negativa. Uppenbar risk föreligger
            att taxiägare i glesbygden av kostnadsskäl upphör med sin verksamhet.
            Självfallet går detta ut över människorna i bygden. Ett antal
            arbetstillfällen försvinner. Servicen blir klart försämrad. Ökade
            kostnader genom längre framkörningssträckor blir följden. I glesbygden
            är taxirörelsen ofta ett familjeföretag, ej sällan i kombination
            med annan närliggande verksamhet såsom bensinstation, serviceverkstad
            m.m. Tjänster av skilda slag utförs av familjemedlemmarna själva,
            vilket håller omkostnaderna nere och påverkar lönsamheten i gynnsam
            riktning. Mottagande och förmedling av taxibeställning hör till
            dessa tjänster. Genomgående fungerar detta på ett fullgott sätt.
            För särskilt människorna/ kunderna i närområdet utgör det en trygghet
            att ha en personlig kännedom om taxiägaren och hans/hennes familj
            och veta att det normalt inte föreligger några svårigheter för
            vederbörande att hitta till beställaren. Genom tvånget att tillhöra
            en gemensam beställningscentral rycks grunderna för denna positiva
            verksamhet undan och förbyts till något i de flesta avseenden
            sämre. Det finns många exempel från de områden, där tvånget segrat
            över förnuftet, att orimliga konsekvenser uppstått för den enskilde.
            Kostnaderna för framkörningen har kraftigt överstigit vad transporten
            som sådan har kostat. Väntetiderna har blivit långa därför att
            taxiföraren i fråga saknat lokalkännedom. För enskilda taxiägare
            har kostnaderna sprungit i höjden på grund av höga anslutningsavgifter
            m. m. Vad är det för mening att med tvång genomdriva åtgärder
            av den karaktären? Varför inte respektera vad alla i en kommun/bygd
            anser vara rätt och riktigt och bäst? Så mycket mer som riksdagsbeslutet
            otvivelaktigt öppnar möjligheterna för detta! Det är anmärkningsvärt
            att vissa länsstyrelser fäster större avseende vid en generell
            tillämpning av en paragraf i yrkestrafikförordningen än vid de
            möjligheter som enligt riksdagsbeslutet föreligger att ta hänsyn
            till de direkt berördas uppfattning och vilja. Andra länsstyrelser
            är förvisso inte lika låsta i sina ställningstaganden. Där låter
            man respekten för bygdens, människor- nas, myndigheternas och
            de enskilda taxiföretagarnas inställning och önske- mål väga tyngst.
            Ingen lär med bästa vilja i världen kunna hävda att en sådan generös
            hantering av frågan varit till skada i någon omfattning av betydelse.
            Däremot har den varit till gagn för det stora flertalet av alla
            direkt berörda. Enligt vår mening måste hela frågan om tvångsanslutning
            omprövas. Tillstånd att utöva taxitrafik får inte kopplas till
            tvånget att tillhöra en beställningscentral. Anslutningen skall
            vara frivillig. Utebliven anslutning får ej innebära indraget
            tillstånd. Det bör ankomma på utskottet att utarbeta erforderlig
            författningsänd- ring. Eftersom verkligheten visar att det inte
            genom ett dispensförfarande går att få en rätsida på problemen
            i samband med kraven på taxiägare att tillhöra en gemensam beställningscentral,
            måste bestämmelserna ändras i enlighet med vad ovan angivits.
            Riksdagen bör således fatta beslut härom.
          </p>
          <p xml:id="i-LWSKR6YYTGmVv6P5MxqBbV">
            Mot. 1985/86 T430
          </p>
          <pb facs="riksdagen-motions-pdf/data/198586/mot_198586_t_430/mot_198586_t_430-003.pdf"/>
          <p xml:id="i-FRz3YQ6XRvE33orWEYZjyu">
            Hemställan Mot. 1985/86
          </p>
          <p xml:id="i-KJKNcwp8SVpQgkCKG2ZYXk">
            Med anledning av vad ovan anförts hemställs T430
          </p>
          <p xml:id="i-8qQyKdM9Vm464pYn8u2hni">
            att riksdagen beslutar att skyldigheten för taxiägare att tillhöra
            en gemensam beställningscentral för att få tillstånd att utöva
            taxitrafik skall upphöra.
          </p>
          <p xml:id="i-CdfJSW7hgD4aSBGMVs6ZHW" type="date">
            Stockholm den 27 januari 1986
          </p>
          <p xml:id="i-H5onxR6dUFirwDKh2BfKKS">
            Hans Nyhage (m) Arne Svensson (m) Sten Sture Paterson (m)
          </p>
        </div>
      </div>
    </body>
  </text>
</TEI>
