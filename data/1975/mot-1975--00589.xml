<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00589">
  <teiHeader>
    <fileDesc>
      <titleStmt>
        <title>om samhällsekonomiska bedömningsgrunder inom trafikpolitiken.</title>
        <author>av herrar Torwald och Johansson i Hållsta</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om samhällsekonomiska bedömningsgrunder inom trafikpolitiken.</title>
          <idno type="rdwebb">FY02589</idno>
          <rs type="number">589</rs>
          <ref type="dokument_url_text">http://data.riksdagen.se/dokument/FY02589/text</ref>
          <ref type="dokument_url_html">http://data.riksdagen.se/dokument/FY02589</ref>
          <ref type="dokumentstatus_url_xml">http://data.riksdagen.se/dokumentstatus/FY02589</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SfSPRTjDUBfa6bxqEn6fDP</idno>
            <name>RUNE TORWALD</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIK JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BDvGFEsFFUQBeXr25qg3nW" type="signed"/>
        <correspContext corresp="i-BDvGFEsFFUQBeXr25qg3nW">
          <note type="signatory" corresp="i-SfSPRTjDUBfa6bxqEn6fDP"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__589/mot_1975__589-001.pdf"/>
      <fw xml:id="i-moStkK8iUvEsqkmChvBuK">
        Mot. 1975:589 9
      </fw>
      <div type="motHeader" xml:id="i-2GAL4638QcQb6LVWKiqutQ">
        <div type="motTitle" xml:id="i-HMqWZ6X7GmJbSiqb9548tW"/>
        <div type="motSubmissionInfo" xml:id="i-AuRkUo6J5KADs7ZbixLPnc"/>
      </div>
      <div type="motBody" xml:id="i-T4e4pgEamadxMiEbyArR1r">
        <div xml:id="i-6zZBq3NvxnPecr9VLHpA4V">
          <p xml:id="i-36W51UVtBvsSRAzbcivPQ5">
            Nr 589
          </p>
          <p xml:id="i-XYPAgNd48WQvU6bCDFQWzX">
            av herrar Torwald och Johansson i Hållsta om samhällsekonomiska
            bedömningsgrunder inom trafikpolitiken.
          </p>
          <p xml:id="i-XVv3dJQrB8zpm31uxTqoFN">
            Den nuvarande trafikpolitiken vilar på riksdagens beslut från
            1963. In- nebörden i detta är bl.a. att det skall råda konkurrens
            mellan olika tra- fikgrenar och att var och en av dessa i princip
            skall bära sina kostnader. Ett påtagligt uttryck för otillräckligheten
            i denna trafikpolitik är att den inte har kunnat tillgodose de
            krav på tillfredsställande transportförsörjning i landets olika
            delar som den regionalpolitiska målsättningen ställer. Ej heller
            har det gått att med denna politik nå ett samhällsekonomiskt effektivt
            ut- nyttjande av transportapparaten. En utredning, trafikpolitiska
            utredningen, har tillsatts för att ompröva den nuvarande trafikpolitiken.
            Det är enligt vår mening av stor vikt att utredningen utgår från
            ett samhällsekonomiskt helhetsperspektiv och utifrån en sådan
            totalram kommer fram till praktiska lösningar. Under senare år
            har en rad utredningar publicerats i Europa och USA, som behandlar
            de samhällsekonomiska grunderna för trafikpolitik. I Sverige har
            två viktiga utredningar getts ut inom detta område, nämligen vägkost-
            nadsutredningens betänkande Vägtrafiken, kostnader och avgifter
            (SOU 1973:32) och boken Transportpolitiken och samhällsekonomin,
            september 1974; den sistnämnda är resultatet av ett omfattande
            arbete, finansierat av riksbankens jubileumsfond. Det är mycket
            viktigt att trafikpolitiska utredningen noga beaktar de prin-
            ciper som rekommenderas i dessa rapporter och som något förenklat
            kan sammanfattas i följande huvudpunkter: 1. I princip bör den
            avgift en trafikant betalar till samhället för att företa en viss
            resa motsvara den kostnad och de olägenheter trafikanten orsakar
            andra genom sitt beslut att resa. De som drabbas av kostnader
            och olä- genheter är stat och kommun, övriga trafikanter och samhället
            i övrigt, huvudsakligen representerat av dem som bor längs den
            aktuella vägen eller järnvägen. Detta innebär att avgifterna bör
            baseras på kortsiktiga margi- nalkostnader. 2. Investeringsbeslut
            bör baseras på samhällsekonomiska bedömningar där hänsyn tas till
            alla relevanta faktorer. Sociala effekter och miljöeffekter bör
            tillmätas stor betydelse i dessa bedömningar. 3. Kostnadsansvaret
            för en viss trafikgren bör baseras på en bedömning av vad som
            kan anses vara samhällsekonomiskt, socialt och fiskalt lämpligt
            att ta ut. Skatter och avgifter bör dock minst motsvara summan
            av de marginalkostnader enskilda trafikanter förorsakar andra
            än sig själva genom
          </p>
          <pb facs="riksdagen-motions-pdf/data/1975/mot_1975__589/mot_1975__589-002.pdf"/>
          <fw xml:id="i-SeNd2N4Xwd5pNmHpSptqA6">
            Mot. 1975:589 10
          </fw>
          <p xml:id="i-GULZ77nKNEBwkBBavzkb66">
            sina beslut att resa. Varje trafikgren behöver således inte täcka
            sina totala kostnader. Utredningen bör enligt vår uppfattning
            ha som mål att alla delar av landet skall utvecklas. Trafikpolitiken
            får inte ses skild från lokaliserings- och re- gionalpolitiken.
            Tillgång till en väl utbyggd transportapparat är en förut- sättning
            för att näringslivet skall fungera på ett tillfredsställande sätt
            och för att de enskilda människorna skall kunna tillgodogöra sig
            olika slag av service. I vissa fall kan av fördelningspolitiska
            och sociala skäl nyttan av trans- porttjänster värderas särskilt
            högt, vilket kan motivera att vissa transport- tjänster som med
            gängse beräkningsgrunder är samhällsekonomiskt olön- samma ändå
            behålls. Vidare kan det ibland av fiskala skäl vara lämpligt att
            tillämpa taxor som överstiger de samhällsekonomiska marginalkostna-
            derna. Värdet av de i det föregående nämnda principerna är beroende
            av i vad mån de kan leda till praktiska lösningar av konkreta
            problem. Vi vill här ge exempel på några tillämpningar som bör
            beaktas av den trafikpolitiska utredningen. Kapacitetsutnyttjandet
            vid järnvägarna är för närvarande otillfredsstäl- lande. Endast
            omkring en tredjedel av sittplatserna i tågen utnyttjas. Enligt
            principen om marginalkostnadsbaserade avgifter borde taxorna vid
            järnvägen differentieras för att möjliggöra ett bättre utnyttjande
            av järnvägens ka- pacitet. I storstadsområdenas centrala delar
            har bilismens utveckling medfört framkomlighets- och miljöproblem.
            Detta gäller särskilt under rusnings- trafik. Det är knappast
            rationellt att vid dessa tidpunkter tillämpa nolltaxa på de mest
            belastade vägarna, då detta leder till trängsel och körer. Uttag
            av s.k. trängselavgifter överensstämmer också med principen om
            margi- nalkostnadsbaserade avgifter. Olika tänkbara system för
            att i storstadsom- rådena belägga vissa gator under rusningstrafik
            med trängselavgifter dis- kuteras i vägkostnadsutredningens betänkande.
            På kort sikt kan exempelvis enkla licenser för placering på vindruta
            användas. På längre sikt torde avan- cerade elektroniska system
            finnas tillgängliga för annan väsentlig nyttotrafik. Trängselavgifter
            ger myndigheterna en möjlighet att styra bilismen, vari- genom
            väginvesteringar i känslig innerstadsmiljö i viss mån kan undvikas.
            Vidare torde trängselavgifter medföra att framkomligheten förbättras
            för kollektivtrafik med buss och för annan väsentlig nyttotrafik.
            De affärsdrivande verken grundar för närvarande sina investeringsbeslut
            på företagsekonomiska principer, medan statens vägverk utgår ifrån
            sam- hällsekonomiska överväganden. Enligt de i det föregående
            nämnda prin- ciperna bör alla offentliga investeringar bedömas
            efter sina samhällseko- nomiska effekter. De affärsdrivande verken
            bör således komplettera sina företagsekonomiska kalkyler med samhällsekonomiska
            bedömningar. Detta skulle möjliggöra ökad samordning inom transportsektorn.
            De skilda be-
          </p>
          <pb facs="riksdagen-motions-pdf/data/1975/mot_1975__589/mot_1975__589-003.pdf"/>
          <fw xml:id="i-LDQNpSFEWoYJ6Ye4fYdeV9">
            Mot. 1975:589 1
          </fw>
          <p xml:id="i-5fvecmnnSJbfQq5PF39VPb">
            dömningsgrunder som för närvarande tillämpas har hittills gjort
            en sam- ordning av investeringar inom trafiksektorn över trafikgrensgränserna
            svår att genomföra. Principen att kostnadsansvaret när det gäller
            fasta kostnader bör läggas där det är samhällsekonomiskt, fördelningspolitiskt
            och fiskalt lämpligt, in- nebär att det från samhällsekonomisk
            synpunkt inte är väsentligt att varje trafikgren täcker sina totala
            kostnader. Det hindrar naturligtvis inte att man kan anse det
            vara rimligt att bilisterna bör betala vad bilismen totalt kostar
            samhället. För järnvägen, där en mycket stor del av kostnaderna
            är fasta, kan det av samhällsekonomiska skäl vara lämpligt att
            delvis täcka dessa med budgetmedel för att möjliggöra lägre järnvägstaxor
            i syfte att nå ef- fektivare utnyttjande av järnvägarna. I glesbygderna
            är kollektivtrafiken ofta inte anpassad till individernas totala
            resebehov. Det är angeläget att en upprustning kommer till stånd,
            men privatbilismen måste där ändå betraktas som nödvändig för
            trafik- försörjningen. Av denna anledning men också av regionalpolitiska
            skäl kan det vara motiverat att de som är bosatta i glesbygder
            inte behöver betala så stor andel av bilismens fasta kostnader
            som är fallet för närvarande. Den samhällsekonomiska marginalkostnad
            som en glesbygdsbilist orsakar med sina resor — genom ökad vägunderhållskostnad
            för vägverket, olycksrisk och i mindre utsträckning trängseleffekter,
            buller och avgaser — motsvarar ungefär den rörliga avgift som
            nu betalas genom bensinskatten. Man borde därför kunna överväga
            att reducera eller slopa fordonsskatten för glesbygds- bilister.
            De i det föregående diskuterade praktiska tillämpningarna av de
            sam- hällsekonomiska principerna är alla viktiga men ändå bara
            exempel på den nära anknytning som finns mellan praktiska åtgärder
            och en trafikpolitisk helhetssyn. Att vissa exemplifieringar görs
            i motionen innebär inte ställ- ningstagande till de diskuterade
            lösningarna utan snarare att frågorna är intressanta och därför
            närmare bör övervägas av den trafikpolitiska utred- ningen. Under
            hänvisning till vad som anförts hemställs att riksdagen hos regeringen
            anhåller att direktiven till trafikpo- litiska utredningen kompletteras
            i enlighet med vad som anges i motionen.
          </p>
          <p xml:id="i-47i1pMUeSjm3ZZd6Moi273" type="date">
            Stockholm den 23 januari 1975
          </p>
          <p xml:id="i-7GDgXizVVqKwxu6ZFvGJVF">
            RUNE TORWALD (c) ERIK JOHANSSON (c) i Hållsta
          </p>
        </div>
      </div>
    </body>
  </text>
</TEI>
