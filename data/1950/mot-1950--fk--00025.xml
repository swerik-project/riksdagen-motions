<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__25/mot_1950__fk__25-001.pdf"/>
      <fw xml:id="i-SAD6fFyV8nJmp6YLWJe14D">
        8 Motioner i Första kammaren, nr 25.
      </fw>
      <div type="motHeader" xml:id="i-TaNmZoLqnXW7iAdh7Yciyn">
        <div type="motTitle" xml:id="i-4AXABTeRn5Kht4uM5L91jS"/>
        <div type="motSubmissionInfo" xml:id="i-GQdTN4VEeUZTHpb6eh85to"/>
      </div>
      <div type="motBody" xml:id="i-XT3UP9W44tVZoHWm9YE4R8">
        <div xml:id="i-9Wt2yRjmgfq7oACquJwaZ6">
          <p xml:id="i-5rDH9xeMgsP8KDsAUGKMgC">
            Nr 25.
          </p>
          <p xml:id="i-TVtNoErNe9zd4ZgapbHKjQ">
            Av herr Fahlander, om en förbättrad organisation av skolhälso-
            vården.
          </p>
          <p xml:id="i-ESpf2wjpx848f8ZGtNoThY">
            Genom beslut av 1944 års riksdag infördes allmän skolhälsovård
            i vårt land. Växlande erfarenheter ha säkerligen gjorts beträffande
            lämpligheten av den då beslutade organisationen. Rätt utbredd
            torde den uppfattningen vara, att den alltför skarpa gränsdragningen
            mellan statliga och kommunala skolor å ena sidan samt mellan högre
            kommunala skolor och folkskolan å andra sidan varit mindre ändamålsenlig.
            Spörsmålet belyses kanske bäst med konkreta exempel. Jag väljer
            min egen hemstad Eskilstuna. Där finns ett högre allmänt läroverk
            med något över 700 elever, en maskinfackskola med ca 200 elever,
            båda statliga, en kommunal flickskola och en kommunal mellanskola,
            de båda sistnämnda med ca 200 elever vardera. Vid var och en av
            dessa skolor skola finnas en timanställd skolläkare, en deltidsanställd
            skolsköterska och ett särskilt rum med viss utrustning. Har det
            i många fall visat sig svårt att anställa läkare för en å två
            timmar per vecka, så har det varit ännu svårare att få skö- terskor.
            Deras anställning kan heller inte betraktas som så särskilt loc-
            kande. Efter ett par veckor vid läsårets början med synnerligen
            forcerat arbete blir det under återstoden av läsåret en å två
            timmar per vecka. För en dylik tjänst är det inte många sköterskor
            med föreskriven utbildning, som vilja binda sig. Resultatet blir
            också ofta, att många stanna en eller högst två terminer. Under
            så kort tid hinner vederbörande sköterska inte lära känna eleverna,
            ännu mindre deras hem. Den så ofta förordade men- tala vården
            blir i varje fall på så sätt en ren chimär. Ännu mer abderitiskt
            måste det anses att man för dessa fyra skolor med något över 1300
            elever måste inrätta fyra mottagningsrum, vart och ett försett
            med föreskriven utrustning. Bortsett från ett par höstveckor komma
            dessa rum till användning endast någon enstaka timme per vecka.
            Med tanke på skolornas lokalsvårigheter i övrigt verkar detta
            rent slöseri. I de mindre av skolorna kan det förekomma, att ingen
            elev behöver rådfråga läkaren på den härför avsedda veckotimmen.
            Läkaren måste i alla fall in- finna sig, vilket måste betraktas
            som slöseri med dyrbar arbetskraft. Vid någon skola lär det ha
            hänt, att överenskommelse träffats med skolläkaren om rätt att
            till dennes privata mottagning få sända enstaka elever. Detta
            är egentligen förbjudet men måste betraktas som en lycklig korrigering
            av en alltför stelbent författning, särskilt som det nog måste
            anses synnerligen problematiskt att kunna fastställa någon viss
            veckotimme, som något så när sammanfaller med eventuell försämring
            av elevernas hälsotillstånd. Genom en sammanslagning ur skolhälsovårdssynpunkt
            av ovannämnda skolor med något över 1 300 elever till en enhet
            skulle en tillfredsställande
          </p>
          <pb facs="riksdagen-motions-pdf/data/1950/mot_1950__fk__25/mot_1950__fk__25-002.pdf"/>
          <fw xml:id="i-PC9TG13uToTvqXfeaEF24S">
            Motioner i Första kammaren, nr 29. 9
          </fw>
          <p xml:id="i-32n72YrdPbdAzsid3ZL8kR">
            organisation kunna erhållas: en timanställd skolläkare, en heltidsanställd
            sköterska och en ordentlig läkarmottagning med förstklassig utrustning.
            Skolorna ligga alldeles i närheten av varandra. Enligt uppgift
            lär en fram- ställning i detta syfte ha gjorts men avvisats; förmodligen
            ha författnings- bestämmelserna lagt hinder i vägen. Man kan förmoda,
            att det finns städer av mindre storlek än Eskilstuna, men med
            ett ännu mer förgrenat skolväsen, där förhållandena ur rationell
            synpunkt måste ligga ännu sämre till. Till jämförelse skall nämnas
            något om folkskolans hälsovårdsorganisa- tion i samma stad. Antalet
            elever uppgår till ca 4 300. Vi ha 12 skolor men inte därför 12
            mottagningsrum osv., även om behovet just här skulle vara vida
            större med tanke på att flertalet elever i folkskolan är yngre
            än i för- utnämnda skolor. Vi ha två läkarmottagningar. Vid var
            och en av dessa finnas en timanställd skolläkare och två heltidsanställda
            skolsköterskor. Mottagningsutrymmena äro goda och utrustningen
            av hög standard. Vid behov kan elev skickas till läkarmottagningen
            vid vilken tidpunkt som helst under skoldagen. På grund av långvarig
            anställning känna såväl läkare som sköterskor hemmen och klientelet
            synnerligen väl. Om man finge lyfta bort de skilda författningarnas
            kalla hand och endast se till saken, skulle man i flertalet städer
            och många tätorter med olika skolformer kunna upprätta en för
            orten gemensam skolhälsoinstitution med så många lokaler, läkare
            och sköterskor, som för ändamålet lämpligen kunde erfordras. Läkare
            och sköterskor skulle därigenom få tillfälle att följa eleven
            från första skolåret fram till studentexamen, något som all- mänt
            sett måste betraktas som en stor fördel. Detta skulle också vara
            ett sätt att på ett visst område förbereda den blivande enhetsskolan.
            Skulle det visa sig ogörligt att mjuka upp bestämmelserna i förenämnda
            avseende, borde man kanske överväga en eventuell överflyttning
            av skol- hälsovården till landstingen mot lämpligt vederlag. Dessa
            ha ju redan hand om sjukvården, folk- och skoltandvården samt
            centrala verkstadsskolornas hälsovård. En decentralisering vore
            kanske även ur andra synpunkter önskvärd. Den av landstingen bedrivna
            skoltandvården torde, åtminstone vad själva organisationen beträffar,
            få anses ganska tillfredsställande. Där frågar man exempelvis
            mera efter tändernas beskaffenhet än efter den skol- form, i vilken
            eleven för tillfället råkar gå. I anslutning till det anförda
            får jag föreslå riksdagen besluta
          </p>
          <p xml:id="i-N4K3cx9TMFFKZmLRHp2Nbv">
            att hos Kungl. Maj:t hemställa om utredning för vinnande av en
            rationellare och mera tillfredsställande organisation av skolhälsovården.
            Stockholm den 17 januari 1950.
          </p>
          <p xml:id="i-A4YWuLkvVL1MvP7i2YGgn6">
            Gustaf Fahlander.
          </p>
        </div>
      </div>
    </body>
  </text>
</TEI>
