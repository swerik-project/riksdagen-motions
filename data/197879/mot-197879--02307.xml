<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02307">
  <teiHeader>
    <fileDesc>
      <titleStmt>
        <title>med anledning av propositionen 1978/79:95 om den kommunla  ekonomin</title>
        <author>av Rolf Hagel och Alf Lövenborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:95 om den kommunla  ekonomin</title>
          <idno type="rdwebb">G2022307</idno>
          <rs type="number">2307</rs>
          <ref type="dokument_url_text">http://data.riksdagen.se/dokument/G2022307/text</ref>
          <ref type="dokument_url_html">http://data.riksdagen.se/dokument/G2022307</ref>
          <ref type="dokumentstatus_url_xml">http://data.riksdagen.se/dokumentstatus/G2022307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4UyoPcCdt4enBTWXqyK9Rd" type="signed"/>
        <correspContext corresp="i-4UyoPcCdt4enBTWXqyK9Rd">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2307/mot_197879__2307-001.pdf"/>
      <div type="motHeader" xml:id="i-UBVyqrTCNDnyj41aMUjKRR">
        <div type="motTitle" xml:id="i-TrXWVU9eMqrzoZLtHCpUB1"/>
        <div type="motSubmissionInfo" xml:id="i-AWFJskSSzXQEfDyCxvXZdo"/>
      </div>
      <div type="motBody" xml:id="i-GyL3FoWWH1UvuqwH2nTZAy">
        <div xml:id="i-QYBzHYkmioucCoGZHi11h">
          <p xml:id="i-XCsqLkyFgeAQBixK7GjtjW">
            Motion 1978/79:2307
          </p>
          <p xml:id="i-BAWixzQxzbBEnAxeYNVmwp">
            av Rolf Hagel och Alf Lövenborg med anledning av propositionen
            1978/79:95 om den kommunla ekonomin
          </p>
          <p xml:id="i-JthtNUsP3rN5R3G3GB9mUn">
            Arbetarpartiet kommunisterna har i en tidigare ingiven motion
            till årets riksdag anfört att Sverige har de högsta arbetarskatterna
            i världen men samtidigt bland de lägsta företagsskatterna i den
            kapitalistiska världen. Vi har hävdat att nuvarande skattesystem
            inte kan finansiera det allmännas behov och sålunda heller inte
            kommunernas, att det ovillkorligen leder till skärpt inflation
            och att det bör ske en omläggning av hela beskattningen i syfte
            att ernå skatt på produktionen och ersätta den nuvarande momsen
            på konsum- tionen samt minska kommunalskatterna för de lägre inkomsttagarna.
            Det är mot bakgrunden av detta förslag som vi också bedömer regeringens
            proposition 1978/79:95 om den kommunala ekonomin. Förslagen i
            denna utgör nämligen en ny bekräftelse på hur nuvarande skattesystem
            hamnat i en återvändsgränd och inte förmår lösa kommuninvånarnas
            servicebehov. Den åtstramning av kommunernas utvecklingsmöjligheter
            som föreslås kommer också oundvikligen att få ogynnsamma återverkningar
            på sysselsättning- en. I regeringens proposition hävdas sålunda
            att ”utrymmet för utbyggnad av den kommunala verksamheten är —
            — —- mycket begränsat under en överblick- bar framtid”. Samtidigt
            görs en genomgång av ”de medel som står till buds för att dimpa
            den kommunala utgiftsexpansionen”. Å andra sidan uttalas att ”från
            demokratiska utgångspunkter är det väsentligt att den kommunala
            självstyrelsen garanteras ett betydande reellt innehåll” och att
            ”det är angeläget att kommunerna och landstingskommunerna har
            en betydande handlingsfrihet”. Det är ingen svårighet att konstatera
            en diskrepans mellan de anförda påståendena. Det är nämligen uppenbart
            för alla att möjligheterna för kommunal självstyrelse i högsta
            grad är beroende av de resurser som står till kommunernas förfogande.
            Det är av föga värde att en kommun formellt har möjlighet att
            fatta egna beslut om samtidigt de ekonomiska betingelserna för
            att realisera besluten saknas. I motsatt avseende torde inte kommunerna
            uppfatta det som ett hot mot den kommunala självstyrelsen eller
            utslag av statlig styrning om statsmakterna ställer ökade resurser
            till kommunernas förfogande. Det sistnämnda måste vara den naturliga
            utgångspunkten för varje resonemang om kommunernas ekonomi, i
            synnerhet som såväl föredragande statsrådet som KEU 76 dels i
            upprepade sammanhang konstaterar att
          </p>
          <pb facs="riksdagen-motions-pdf/data/197879/mot_197879__2307/mot_197879__2307-002.pdf"/>
          <p xml:id="i-MMsD8YGnHWpArnk2QtT3CA">
            Mot. 1978/79:2307 8
          </p>
          <p xml:id="i-fR8kGRzGFVG4fRYU7pWh4">
            kommunalskatterna nu har nått sådan höjd att det inte kan vara
            försvarligt att avsevärt höja dem ytterligare, dels att ökade
            kommunala taxor och avgifter inte i högre grad kan förbättra kommunernas
            ekonomi. Eftersom det är staten som besitter möjligheterna till
            större inkomstförstärkningar eller betydande omprioriteringar,
            är det också från det hållet som ökade medel till förbättring
            av kommunernas ekonomi och bevarande eller återställande av den
            kommu- nala självstyrelsen måste komma. Från dessa synpunkter
            är flera av förslagen i propositionen otillfredsställande. Man
            kan inte, som utredningen gör, dels betona att ”det givetvis är
            kommunerna och landstingskommunerna själva som i första hand har
            ansvar för den kommunala sektorns utveckling”, dels i allt fler
            hänseenden förorda en restriktivare statlig bidrags- och kreditpolitik
            gentemot kommu- nerna. Det ena motsäger det andra. Departementschefen
            förklarar sig vilja ”framhålla att staten under senare år har
            ålagt sig betydande restriktivitet med nya åtaganden och inriktat
            budgetprövningen av den statliga förvaltningen på att genom omfördelningar
            och omprioriteringar skapa utrymme för angelägna reformer. Det
            är angelä- get att motsvarande initiativ tas i kommuner och landstingskommuner.”
            Härtill bör för det första sägas att det är svårt att tala om
            någon verklig sådan omprioritering på det statliga planet, så
            länge exempelvis ingen beskärning skett av de improduktiva och
            ständigt svällande militära utgifterna, så länge miljarderna villkorslöst
            flödar till storföretagen och så länge regeringen avser en sådan
            indexreglering av den statliga skatteskalan att nya miljarder
            kommer att undandras den offentliga sektorns och i synnerhet kommu-
            nernas utvecklingsmöjligheter. För det andra står det klart att
            någon sådan antydd omprioritering mellan mindre angelägna eller
            rent av onödiga utgifter och mera nödvändiga sådana inte på samma
            sätt är möjlig att genomföra på det kommunala planet, där praktiskt
            taget varje inskränkning hotar att gå ut över angelägna sociala
            eller kulturella ändamål. Det ekonomiska trångmål som Göteborg
            och en del andra kommuner redan befinner sig i belyser detta.
            I sammanhanget bör det betecknas som anmärkningsvärt att departe-
            mentschefen, trots vetskap om att kommunala skattehöjningar ofta
            har större sociala effekter än finansiella, ändå uttalar att ”avgifter
            utgör ett medel som kan utnyttjas för att dämpa efterfrågan på
            kommunala tjänster”. Enligt arbetarpartiet kommunisternas mening
            är detta ett cyniskt resone- mang. Särskilt beträffande de industriella
            taxorna står det klart att ökningar av dem omedelbart verkar hyreshöjande,
            vilket är desto mera oacceptabelt som den förda bostads- och hyrespolitiken
            redan lett till orimliga hyresnivåer. I den mån kommuner anser
            sig behöva ta in mera på dylik service, borde rekommendationen
            vara att höja taxorna för industriella och kommersiella förbrukare
            men lämna de taxor som påverkar bostadshyrorna orörda. En utbyggnad
            av skatteutjämningssystemet genom tillskott av statliga medel
            är däremot naturlig. De 2,8 miljarder kronor som regeringen föreslår
          </p>
          <pb facs="riksdagen-motions-pdf/data/197879/mot_197879__2307/mot_197879__2307-003.pdf"/>
          <p xml:id="i-7JictJaxGvzAWxpJ9K7n4M">
            Mot. 1978/79:2307 9
          </p>
          <p xml:id="i-668FH6Rrx5Vm6XECZF2kjj">
            för ändamålet är emellertid helt otillräckliga. Om man skall
            göra en fördelning på två år, som propositionen föreslår, så är
            2,8 miljarder vartdera för åren 1980 och 1981 betydligt mer realistiskt.
            Självklart krävs ändå särskilda statsbidragsinsatser för prioriterade
            verksamheter, bl. a. barnomsorgen. Eftersom utbyggnaden av detta
            system sägs syfta till att utjämna standardskillnader mellan kommunerna,
            framstår det som ännu naturligare att staten i full utsträckning
            tar över kommunernas kostnader för i första hand barnomsorgen,
            skolan, sjukvården och bostadstilläggen för pensionärer, vilket
            arbetarpartiet kommunisterna i upprepade sammanhang föreslagit.
            Alla dessa sociala verksamheter är av sådan natur att servicen
            till invånarna bör vara densamma oavsett inom vilka kommungränser
            man bor. Det finns starka skäl att förorda en fullständig samordning
            av de statskommunala bostadsbidragen och de kommunala bostadstilläggen
            och att bidragen i sin helhet utgår ur den statliga budgeten.
            Svårigheterna i tekniskt hänseende att genomföra denna samordning
            bör inte överdrivas. Sett från de synpunkter som här anförts finns
            det enligt arbetarpartiet kommunisternas mening ingen anledning
            att acceptera den i propositionen föreslagna reduceringen av statsbidragen
            till vissa kommunala verksamheter. Det vore en väg som öppnar
            dörrarna till social nedrustning i kommunerna. Motivet att man
            därmed vill minska byråkratin och krånglet är inte hållbart. Uppriktigare
            är departementschefen när han anför att han vill ”liksom utredningen
            betona att stor restriktivitet bör iakttas i fråga om bidrag av
            stimulanskaraktär” och att han redan tidigare ”uttalat att den
            kommunala verksamhetens volymutveckling måste dämpas”. Att förslagen
            i denna del bl. a. skulle beröra slopande av bidrag som avser
            förebyggande och eftervårdande åtgärder inom nykterhetsvården,
            såsom till alkoholpolikliniker och vårdcentraler för narkotikamissbrukare,
            är illavars- lande. Den avvecklingsväg som regeringen här avser
            att slå in på öppnar oroande perspektiv, eftersom det finns möjligheter
            att med samma motiv, som departementschefen nu anför, successivt
            avveckla de flesta liknande statliga bidragsformer. Den eftersläpning
            som förekommer i redovisningen till kommunerna för uppbörden av
            den preliminära skatten till kommunerna bör snarast upphöra; detta
            så mycket mera som även departementschefen konstaterar att efter-
            släpningen i förening med prisutvecklingen verkar uppdrivande
            på höjningen av de kommunala skattesatserna. Regeringens ovilja
            att snarast rätta till denna för kommunerna miljardkrävande skevhet
            kan inte accepteras. Med hänvisning till vad som ovan anförts
            hemställs att riksdagen beslutar 1. uttala att en utbyggnad av
            skatteutjämningssystemet bör ske med 2 874 milj. kr. vartdera
            för åren 1980 och 1981, 2. avstyrka den i propositionen föreslagna
            reduceringen av stats- bidrag till vissa verksamheter, 3. uttala
            att åtgärder utan dröjsmål bör vidtas för att ernå en
          </p>
          <pb facs="riksdagen-motions-pdf/data/197879/mot_197879__2307/mot_197879__2307-004.pdf"/>
          <p xml:id="i-KP6hBTD5SZ3xtKfXbJK5HW">
            Mot. 1978/79:2307 10
          </p>
          <p xml:id="i-aCQAiRoG4Jji4jHdemxjk">
            fullständig samordning av de statskommunala bostadsbidragen och
            de kommunala bostadstilläggen och att bidragen i sin helhet utgår
            ur statsbudgeten, 4. uttala att åtgärder bör vidtas för att upphäva
            nuvarande eftersläpning i redovisningen till kommunerna för uppbörden
            av den preliminärskatt som går till kommunerna, 5. uttala att
            iövrigt den av arbetarpartiet kommunisterna i motion 1978/79:824
            förordade omläggningen till produktionsbeskatt- ning bör läggas
            till grund för en genomgripande förändring av nuvarande beskattningssystem.
          </p>
          <p xml:id="i-HGnTjo9sitfisa7NXzbmFG">
            Stockholm den 27 mars 1979
          </p>
          <p xml:id="i-SBqRT3GG1KVw12CfuMukrv">
            ROLF HAGEL (apk) ALF LÖVENBORG (apk)
          </p>
        </div>
      </div>
    </body>
  </text>
</TEI>
