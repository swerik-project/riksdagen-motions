<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00371">
  <teiHeader>
    <fileDesc>
      <titleStmt>
        <title>Suicidprevention och tvångsvård</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:371 av Karin Rågsjö m.fl. (V)</title>
          <idno type="rdwebb">H302371</idno>
          <rs type="number">371</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302371/text</ref>
          <ref type="dokument_url_html">http://data.riksdagen.se/dokument/H302371</ref>
          <ref type="dokumentstatus_url_xml">http://data.riksdagen.se/dokumentstatus/H302371</ref>
          <ref type="docx">http://data.riksdagen.se/fil/92804944-B420-491F-ADF7-79CEDA3093D5</ref>
          <ref type="pdf">http://data.riksdagen.se/fil/0E07096B-03AE-4230-A01A-621C878B2B4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L5yiC7RHW4bNd2ncJMQ7bm" type="signed"/>
        <correspContext corresp="i-L5yiC7RHW4bNd2ncJMQ7bm">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-VyJ9TQwzURHvW2ET9Jzt7s">
          <date when="2015-10-01"/>
          <time when="14:29:48"/>
        </correspAction>
        <correspAction type="reviewed" xml:id="i-Csc4KywB2eHAFG4QkfzuRo">
          <date when="2015-10-02"/>
          <time when="10:40:05"/>
        </correspAction>
        <correspAction type="referred" xml:id="i-W64HGPXpy9bDECChaKUzVv">
          <date when="2015-10-13"/>
        </correspAction>
        <correspAction type="assigned" xml:id="i-EDtfVf96qCCDouYFwTHhr8">
          <date when="2018-06-04"/>
          <time when="10:15:57"/>
        </correspAction>
        <correspContext corresp="i-EDtfVf96qCCDouYFwTHhr8">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-MzYVMSsdZxxbdGvyyLs7oS"/>
        <correspContext corresp="i-MzYVMSsdZxxbdGvyyLs7oS">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KsFgwcBRmf8KEkApbHCYRN"/>
        <correspContext corresp="i-KsFgwcBRmf8KEkApbHCYRN">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:371 av Karin Rågsjö m.fl. (V) Suicidprevention och tvångsvård</div>
      </div>
      <div type="motBody">
        <div type="motProposal" subtype="förslag">
          <head xml:id="i-7ygoJM7DM9uPEqCN7gthBK">
            1 Förslag till riksdagsbeslut
          </head>
          <list style="ol">
            <item xml:id="i-XUBZhaiAUNTmNQE3UvjfM">
              Riksdagen ställer sig bakom det som anförs i motionen om att
              det bör tas fram en nationell handlingsplan för att minska antalet
              självmord och tillkännager detta för regeringen.
            </item>
            <item xml:id="i-Qc1m8veYobVVN4bg9SrrG4">
              Riksdagen ställer sig bakom det som anförs i motionen om att
              det bör tas fram ett nationellt program för efterlevande till
              den som tagit sitt liv och tillkännager detta för regeringen.
            </item>
            <item xml:id="i-Jy4TEBQ3yGbPx7gQx22wau">
              Riksdagen ställer sig bakom det som anförs i motionen om att
              regeringen bör utreda hur barns och ungas rättigheter inom tvångsvården
              tas till vara och tillkännager detta för regeringen.
            </item>
            <item xml:id="i-pJNmth3iyJAYMoGjyAY77">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder för att säkerställa
              att patienter informeras om möjligheten till överklagande och
              tillkännager detta för regeringen.
            </item>
            <item xml:id="i-8RWHp1jvKcM4X17daCotYv">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftning som förtydligar
              rapporteringsskyldigheten vid tvångsvård/tvångsåtgärder och tillkännager
              detta för regeringen
            </item>
          </list>
        </div>
        <div type="motContent">
          <head type="h1" xml:id="i-QxqdJg22NJM7j5Sw4Fx5iJ">
            2 Inledning
          </head>
          <p xml:id="i-V51BwGQVu4P69TDPgoAYZH">
            Den psykiska ohälsan ökar i snabb och oroväckande hastighet.
            Som störst är ökningen bland unga kvinnor men också unga män drabbas
            i allt högre utsträckning av psykisk ohälsa. Psykisk ohälsa kan
            drabba vem som helst. Unga och gamla, kvinnor och män, människor
            med olika etnisk bakgrund, människor med olika social bakgrund
            – alla kan drabbas av psykisk ohälsa eller sjukdom och det kan
            få livslånga konsekvenser. Psykiska sjukdomar står för en dryg
            tredjedel av sjukförsäkringskostnaderna. Psykisk ohälsa har förstås
            olika stor omfattning och får olika stora konsekvenser i de drabbades
            liv. För den som drabbas av psykisk sjukdom är det viktigt att
            det finns ett fungerande socialt skyddsnät. Ofta tar det längre
            tid att återhämta sig från psykiska besvär än från somatiska och
            de är också förknippade med stigmatisering. Vänsterpartiet har
            tillsammans med regeringen presenterat en stor satsning på psykisk
            hälsa riktad till unga vilken innehåller viktiga förstärkningar
            till bl.a. första linjens psykiatri och ungdomsmottagningar.
          </p>
          <head type="h2" xml:id="i-89yXrYmuUKHJrCTq4ruc5R">
            2.1 Självmordsprevention och anhörigstöd
          </head>
          <p xml:id="i-2RszMm4AazXJBtxWxTDitj">
            Antalet självmord (suicid) inom befolkningen har minskat de senaste
            decennierna men är fortfarande ett stort problem. Antalet suicid
            är mer än tre gånger så stort som antalet döda i trafikolyckor.
            Nästan 1 500 personer tar sitt liv varje år, dvs. 34 självmord
            per dygn i Sverige. Suicid är den vanligaste orsaken till dödsfall
            hos män under 44 år och den näst vanligaste orsaken för kvinnor
            under 44 år i Sverige. Självmordstalen är särskilt höga hos medelålders
            och äldre män. Tyvärr ser vi i statistiken att det finns en ökning
            bland unga kvinnor de senaste åren. 150 unga under 24 år tar sitt
            liv i Sverige varje år, vilket gör självmord till den vanligaste
            dödsorsaken i åldersgruppen. Den psykiska ohälsan är i synnerhet
            omfattande bland unga hbtq-personer. Var tredje transperson har
            t.ex. övervägt att ta sitt liv det senaste året. Medvetenheten
            om vad som utgör riskfaktorer och vilka som utgör riskgrupper
            för självmord behöver öka på många håll i samhället. Det handlar
            bl.a. om en ökad medvetenhet i skolan när det gäller elever. Arbetsförmedlingen
            skulle kunna öka medvetenheten i arbetet med riskgruppen unga
            arbetslösa män. I äldreomsorgen är en stor riskgrupp äldre män
            som blivit ensamma.
          </p>
          <p xml:id="i-SYQDUChQVhBLEzMpKPqMic">
            Det bör tas fram en nationell handlingsplan för att minska antalet
            självmord. Detta bör riksdagen ställa sig bakom och ge regeringen
            till känna.
          </p>
          <p xml:id="i-9W6YiqD262zM3mck2VZCxA">
            Man uppskattar att i varje enskilt fall finns ca tio närstående
            efterlevande som får det svåra, traumatiska beskedet att någon
            tagit sitt liv. Därtill kan man lägga alla som finns inom det
            sociala nätverket, arbetskamrater, skolkamrater, vänner och grannar
            som blir djupt berörda. Under 2013 förlorade 1 600 barn och unga
            en förälder eller ett syskon i suicid och det var andra året i
            rad som siffran ökade. När någon tagit sitt liv måste självklart
            anhöriga få stöd och det offentliga samhället ska vara en del
            av detta. Ett stöd till anhöriga är viktigt för att förebygga
            självmordsförsök bland de anhöriga. I dag är det närmast en slump
            om anhöriga får hjälp och stöd. Många upplever sig helt förbisedda,
            andra erbjuds enstaka besök hos psykolog. I Norge är det obligatoriskt
            att samhället uppsöker närstående efter ett självmord. I dag finns
            i Sverige endast skrivningar i hälso- och sjukvårdslagen om att
            man ska beakta barns behov av stöd när en förälder hastigt avlider.
            Detta är inte tillräckligt. Det bör vara obligatoriskt att närstående
            söks upp efter självmord. Det bör tas fram ett nationellt program
            för stöd till efterlevande till den som tagit sitt liv. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-8bXVgcZsLkthytxftYCkxg">
            2.2 Tvångsvård för barn och unga
          </head>
          <p xml:id="i-61AEoGVPRejuAVp7USEjjX">
            Sverige har ratificerat barnkonventionen i vilken det står att
            ” barnets bästa (skall) komma i främsta rummet vid alla åtgärder
            som rör barn”. Detta innebär att barns rätt och tillgång till
            vård ska ha utgångspunkt i vad som kan antas gagna barnets hälsa
            på bästa vis. Vidare borde barn inte riskera att behandlas olika
            beroende på var i landet de råkar bo, något som sker i dag. De
            stora regionala skillnaderna är problematiska och rimmar inte
            heller med hälso- och sjukvårdslagen. Inte heller är det rimligt
            att barn ska vårdas tillsammans med vuxna, vilket är fallet i
            dag då lagstiftningen inte gör skillnad på barn och vuxna i tvångsåtgärder.
            Det finns också fall där barn vårdats och vistats tillsammans
            med vuxna i rättspsykiatrisk vård, vilket är oerhört olyckligt.
            Inte alla landsting har i dag slutenvårdsplatser inom barn- och
            ungdomspsykiatrin, vilket gör att barn ibland vårdas med vuxna.
            Barnombudsmannen avvisar bestämt detta och kräver en reglering
            som omöjliggör att barn och vuxna vårdas tillsammans. Vänsterpartiet
            menar dock att det vid vissa tillfällen kan finnas skäl att vårda
            barn och vuxna ihop men att det är av central vikt att det sker
            under kontrollerade former och att barnens rättigheter och behov
            av adekvat vård är väl omhändertagna och tillgodosedda.
          </p>
          <p xml:id="i-F3SQZjwZsH1rYHes2RfWdK">
            Regeringen bör utreda hur barn och ungas rättigheter inom tvångsvården
            tas till vara. Detta bör riksdagen ställa sig bakom och ge regeringen
            till känna.
          </p>
          <p xml:id="i-FePKbBjrgxBCSfvYVNqV3G">
            Det finns situationer då den psykiska sjukdomen hindrar den enskilde
            från att kunna fatta beslut som främjar den egna hälsan. Insikt
            om sjukdomen kan brista och vanföreställningar kan innebära att
            vederbörande kan vara farlig för sig själv eller andra om inte
            behandling kan ges. Tvångsvård kan då vara nödvändig, men eftersom
            ett tvångsingripande är ett stort ingrepp i den enskildes integritet
            bör alltid frivillig vård i första hand tillämpas. I den psykiatriska
            tvångsvården ska man använda så få tvångsåtgärder som möjligt.
            Trots att detta har gällt sedan länge så har tvångsåtgärder ofta
            använts alltför lättvindigt inom psykiatrin. Brukarorganisationer
            vittnar än i dag om slentriantvång. Exempel på tvångsåtgärder
            som används i den slutna psykiatrin är avskiljning (isolering)
            och tvångsinjektioner. Ett annat exempel är bältesläggning, där
            den växande gruppen unga kvinnor med personlighetsstörning och
            självskadebeteende dominerar. Tvångsåtgärder är självklart traumatiska
            för den som drabbas. De försämrar relationen mellan patienten
            och vården och försvårar behandling och återhämtning. Inte heller
            psykiatrins personal är oberörd av det man tvingas ta till. Därför
            är det oerhört viktigt att man hittar alternativ till tvång. SKL-projektet
            ”Bättre vård mindre tvång” är och har varit mycket betydelsefullt
            för att åstadkomma en förbättrad situation när det gäller tvångsåtgärder.
            135 team från hela landet har deltagit i projektet och många av
            dessa har halverat antalet tvångsåtgärder genom ett systematiskt
            arbete, bl.a. med att förebygga behovet av tvång. Arbetet med
            att minska tvånget bör fortsätta och vara en prioriterad fråga.
            Utöver det är det viktigt att patienter informeras om att beslut
            om tvång kan överklagas, något som i många fall inte tycks ske
            i nuläget.
          </p>
          <p xml:id="i-7Hx2pr4fLUQ2DVC4c7aUMX">
            Regeringen bör återkomma med förslag på åtgärder för att säkerställa
            att patienter informeras om möjligheten till överklagande. Detta
            bör riksdagen ställa sig bakom och ge regeringen till känna.
          </p>
          <p xml:id="i-Ap48Z5gHajWf7ybix7ztLS">
            Möjligheten till tvångsvård är förknippad med omfattande åtaganden
            från hälso- och sjukvårdens sida. Bland annat ska vårdgivare rapportera
            tillvägagångssätt samt dokumentation. Det finns dock rapporterade
            fluktuationer och brister i hur dokumentationen sköts, något som
            Socialstyrelsen pekar ut som problematiskt i sin rapport ”Barn
            och unga i psykiatrisk tvångsvård – om rättigheter och tvångsåtgärder”
            (2015). Detta försvårar t.ex. för Socialstyrelsen att göra genusstudier
            på underlaget och man kan därför heller inte på tillfredsställande
            sätt studera varför flickor är överrepresenterade bland dem som
            behandlas med tvångsåtgärder. Den bristande dokumentationen är
            alltså både patientosäker och ett hinder för att bedriva genusanalyser.
            Inrapporteringen av tvångsåtgärder till det nationella patientregistret
            behöver därför förbättras. Kravet på dokumentation och inrapportering
            av tvångsåtgärder måste förtydligas i lag. En tydligare lagreglering
            markerar hur viktigt det är att tvångsåtgärder dokumenteras och
            inrapporteras.
          </p>
          <p xml:id="i-4XV15yiarSxytcVuHVgrsX">
            Regeringen bör återkomma med förslag på lagstiftning som förtydligar
            rapporteringsskyldigheten vid tvångsvård/tvångsåtgärd. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-FcK467oduPDsD1TckgXdB8" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-4jWoQRJrvAt3TxcWAxsA8a" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-F6zbnVi6JtDyF7WUJS1wqw" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-KT9dv7Bq3AKwrdVbFnvBX2" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-3duE1Sepur7j4kozX6FWHT" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-7oBxdbBF3JEUvSpvAdgEto" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-YNJpBaajV4HdJcytTAwFyn" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
