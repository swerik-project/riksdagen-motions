<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00389">
  <teiHeader>
    <fileDesc>
      <titleStmt>
        <title>Patentintrångsförsäkring</title>
        <author corresp="i-CC4z6y829HSoYCYrGDHrtv">av Kenth Högström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patentintrångsförsäkring</title>
          <idno type="rdwebb">GS02L389</idno>
          <rs type="number">L389</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L389/text</ref>
          <ref type="dokument_url_html">http://data.riksdagen.se/dokument/GS02L389</ref>
          <ref type="dokumentstatus_url_xml">http://data.riksdagen.se/dokumentstatus/GS02L389</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CC4z6y829HSoYCYrGDHrtv</idno>
            <name>Kenth Högström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SFAPJ6H1bJjCHPhvVMQnq1" type="signed"/>
        <correspContext corresp="i-SFAPJ6H1bJjCHPhvVMQnq1">
          <note type="signatory" corresp="i-CC4z6y829HSoYCYrGDHrtv"/>
        </correspContext>
        <correspAction xml:id="i-WFv3zHfaCJJeqWTBj5nhKD" type="referral">
          <date when="2004-10-14"/>
        </correspAction>
        <correspAction xml:id="i-L8Krw56sFjvXFM2qeCr7wC" type="dismissal">
          <date when="2004-10-14"/>
        </correspAction>
        <correspAction xml:id="i-WbTiDP2rGtEDzTq7nmiKrG" type="submission">
          <date when="2004-10-05"/>
        </correspAction>
        <correspAction xml:id="i-QDMmhaaQiKDRsu4LzxreA7" type="assigned"/>
        <correspContext corresp="i-QDMmhaaQiKDRsu4LzxreA7">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_389/mot_200405_L_389-0001.pdf"/>
      <pb facs="riksdagen-motions-pdf/data/200405/mot_200405_L_389/mot_200405_L_389-0001.pdf"/>
      <div xml:id="i-ATXZainUzCx9iKvngiCfzU" type="motHeader">
        <div xml:id="i-6B3TNeXJSKuWMXiGnisApC" type="motTitle"/>
        <div xml:id="i-Jr63MJzJnWHeiAmHz2GXCC" type="motSubmissionInfo"/>
      </div>
      <div xml:id="i-ALJ9QAi6QvFXPA5WYJaueC" type="motBody">
        <div xml:id="i-Jp8batge2yDMJeTwyNDVRq">
          <p xml:id="i-XpNhU2e6tmtnugoyu6pPeR">
            2004/05 mnr: L389 pnr: s48052
          </p>
          <p xml:id="i-GF2QkvCSbWk8hfMng2jR2U">
            Motion till riksdagen 2004/05:L389
          </p>
          <p xml:id="i-G5MaJPC9GHjgnhHq3wUdQE">
            av Kenth Högström (s)
          </p>
          <p xml:id="i-8Zu1U6MKU8mkbcZLdgtZu2">
            Patentintrångsförsäkring
          </p>
          <p xml:id="i-AaJA6v795T2ZZKa9uupY2A">
            Förslag till riksdagsbeslut
          </p>
          <p xml:id="i-7i9GabAyMFrswqSNgnRr8w">
            Riksdagen tillkännager för regeringen som sin mening vad i motionen
            anförs om inrättande av en statlig patentförsäkring för att skydda
            svenska innovationer.
          </p>
          <p xml:id="i-QQLNXfY7jfk2QMXn2KwWZd">
            Motivering
          </p>
          <p xml:id="i-57QxZhdyJw1EUtQHFtBd5f">
            Företag som exporterar till länder med instabila regelverk, tveksam
            rättssäkerhet eller dåliga betalningsrutiner kan erhålla skydd
            för sina fordringar genom stöd av Exportkreditnämnden. Företag
            eller enskilda som förlorar materiella tillgångar genom stöld
            erhåller ett vidsträckt skydd genom normala och prisvärda företags-
            eller hemförsäkringar. Därtill ställer det allmänna upp för att
            spåra, ta fast och fälla tjuven utan kostnadsdebitering. Företag
            som hamnar i civilrättsliga mål på grund av tvist eller av annan
            orsak, har som regel ett rättsskyddsbelopp i sin företagsförsäkring
            att tillgå, för att bestrida processkostnaderna. Men en enskild
            uppfinnare eller upphovsman har som regel ingen ekonomisk möjlighet
            att försäkra sig mot patent-/upphovsintrång och de processer som
            kan följa av detta. Uppfinnaren/upphovsmannen har som regel fullt
            upp med att finna finansiering för att bekosta patentansökningar
            eller mönsterrättsansökningar. Det finns ett otal exempel på hur
            stora företag, både inhemska och multinationella, har gjort allt
            för att hindra patent att kommersialiseras. Knepen därtill är
            många och svårbemötta. En enskild innovatör har som regel ingen
            möjlighet att värja sig mot ett storbolags försök att skada eller
            stoppa en innovation. I vart fall har innovatören som regel inte
            råd att bekosta de nödvändiga processer som krävs för att föra
            talan.
          </p>
          <pb facs="riksdagen-motions-pdf/data/200405/mot_200405_L_389/mot_200405_L_389-0002.pdf"/>
          <p xml:id="i-4HAftUpsMYtzoVqDsA3teQ">
            2004/05:L389
          </p>
          <p xml:id="i-BMgX1DLyKTcKtc5VPJA4QH">
            Det senaste exemplet på intrångsskada för att inte säga patentstöld
            är hur vår idag främste uppfinnare Håkan Lanz tvingas ge upp sina
            skadeståndsanspråk och sitt patent efter en serie enormt kostsamma
            juridiska processer i USA. Detta är ett hot mot innovationsklimatet
            och därmed mot framtidens näringsstruktur och arbetsmarknad. Ett
            enkelt sätt vore att staten gav Nutek eller Almi uppdraget att
            organisera en innovatörs-/patentförsäkring, som alla blivande
            och existerande patentägare/upphovsmän kunde teckna för en överkomlig
            peng, och som skulle syfta till att bestrida rättsliga processer
            åtminstone fram till tingsrättsnivån. Efter denna dom kunde en
            särskild patentutvärderingsnämnd ges uppdraget att bedöma huruvida
            svenska intressen kan anses så hotade att man rekommenderar talan
            i högre instans. Om så bedöms vara fallet, kunde Nutek (staten)
            föra patentinnehavarens talan i följande processer och vara beredd
            att bekosta dem mot viss framtida royaltyanspråk i ersättning.
            Med andra ord utjämnas styrkeförhållandena radikalt och sannolikheten
            minskar rejält för att mindre nogräknade intressen genskjuter
            ett patent av ren och skär konkurrensbegränsningsuppsåt eller
            annat tveksamt syfte.
          </p>
          <p xml:id="i-8AbZkZrscdxFqn3tiGdLN2" type="date">
            Stockholm den 29 september 2004
          </p>
          <div xml:id="i-Fg3thMGkRCvkav2Jyg4XaM" type="signatureBlock">
            <list xml:id="i-6MTsSohV884afnPYNcScpq">
              <item xml:id="i-TQWCTykJjQ3gj5uj9YZk2K" who="i-CC4z6y829HSoYCYrGDHrtv" type="signature">
                Kenth Högström (s)
              </item>
            </list>
          </div>
        </div>
      </div>
    </body>
  </text>
</TEI>
