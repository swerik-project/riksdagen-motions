<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__383/mot_1933__ak__383-001.pdf"/>
      <div type="motHeader" xml:id="i-5uxv8Cf7ppZWNhXr3NZwDC">
        <div type="motTitle" xml:id="i-RMdBSZLAtLpxCkQLeJZrHe"/>
        <div type="motSubmissionInfo" xml:id="i-RYgxcBYLTR8zer86at6Fvm"/>
      </div>
      <div type="motBody" xml:id="i-PhXoGfvXmCK7aBSyk8B1Xh">
        <div xml:id="i-Xp6MdteUtTdnszPM2NXQPS">
          <p xml:id="i-MJ3exLRk5AWmBYbwoZftb">
            Motioner i Andra kammaren, Nr 383. i
          </p>
          <p xml:id="i-4kHisamhY81BKXywcSZspf">
            Nr 383.
          </p>
          <p xml:id="i-F7hbQB42sGW1cnwiu6BHUC">
            Av herrar Karlsson i Munkedal och Mårtensson, i anledning av
            Kungl. Maj:ts i propositionen nr 19 innefattade förslag om befrielse
            för två tjänstemän vid statens järnvägar från viss dem ålagd ersättningsskyldighet.
          </p>
          <p xml:id="i-AfBXK6ZYpAwCGSVK9fWTXm">
            I propositionen nr 19, punkt 2, har Kungl. Maj:t föreslagit riksdagen
            att stationsskrivaren vid statens järnvägar Gösta Alexander Jervik
            och loko- motivföraren vid samma järnvägar Axel Fredrik Westling
            måtte befrias från dem jämlikt domstolsutslag åliggande skyldighet
            att utgiva ersättning till statens järnvägar. Ifrågavarande ersättningsskyldighet
            härleder sig från en olycka, som den 30 april 1931 timade vid
            Dingle station å statsbanelinjen Uddevalla —Strömstad. Allmänne
            åklagaren åtalade nämnda Jervik och Westling samt stations- karlen
            vid statens järnvägar Karl Edvard Napoleon Lundberg, vilka seder-
            mera av Sunnervikens häradsrätt dömdes för vad de i saken låtit
            komma sig till last till villkorligt fängelsestraff samt att till
            statens järnvägar, en för alla och alla för en, utbetala tillhopa
            16 441 kronor 87 öre. Efter det de ersättningsskyldiga till kungl.
            järnvägsstyrelsen ingivit fram- ställning därom, att dem ådömda
            skadestånd måtte efterskänkas, har sta- tionskarl Lundberg avlidit,
            med sannolikhet som en indirekt följd av den svåra olyckan, vilken
            även vållade en av kamraternas död och grep Lund- berg mycket
            djupt. Boet efter Lundberg har försatts i konkurs och i kon- kursen
            bevakar statens järnvägar hela det utdömda beloppet eller kronor
            16 441:87. Utom statens järnvägar bevaka Lundbergs kamrater samt
            ett par andra personer för av dem efter Lundbergs död inlösta
            lån ett belopp av kronor 5 378: 55. Efter avdrag av konkurskostnaden
            och änkans andel i boet återstår till fördelning cirka 3400 kronor
            och förvaltaren i kon- kursen beräknar att utdelningen kommer
            att bliva omkring 11 procent. Hade stationskarl Lundberg levat
            och varit i tjänst, så torde tvivelsutan förslag förelegat att
            ersättningsskyldigheten även för honom skulle avskri- vits. På
            grund av hans frånfälle komma Lundbergs kamrater och de övriga
            personer, som i en för Lundberg brydsam tid voro honom behjälpliga
            med att teckna borgen å lånehandlingar, att få vidkännas för dem
            mycket känn- bara utgifter i anledning av nämnda ersättningsskyldighet
            till statens järn- vägar och för vilken ersättningsskyldighet
            de på intet sätt kunna göras an- svariga, men som de ändock bliva
            lidande utav. Detta förhållande är så mycket mera beklagligt som
            de flesta fordringsägarna befinna sig uti myc- ket små och ytterst
            brydsamma ekonomiska förhållanden. Några av dem äga små jordbrukslägenheter,
            på vilka de söka, jämte förekommande arbe-
          </p>
          <pb facs="riksdagen-motions-pdf/data/1933/mot_1933__ak__383/mot_1933__ak__383-002.pdf"/>
          <p xml:id="i-9fSBhd4H4bq61KdiyDTt8b">
            8 Motioner i Andra kammaren, Nr 383.
          </p>
          <p xml:id="i-R3qWXRAZsYyUc3JbAZd4yu">
            ten bland annat i stenindustrien, att draga sig fram, vilket
            i nuvarande tider med ringa arbetstillgång är ganska bekymmersamt.
            En del. av borge- närerna hava endast sitt arbete att lita till.
            Endast i ett par fall torde man kunna säga att vederbörande utan
            större svårighet kan bära de utgifter, varom här är fråga. Men
            för några av borgenärerna föreligger allvarlig fara för att de
            skola duka under för det ekonomiska tryck, för vilket de utsatts
            genom Lundbergs död. Om statens järnvägar efterskänkte sin for-
            dran i Lundbergs konkursbo skulle detta medföra en ökning av utdelningen
            i konkursen från c:a 11 procent till c:a 63 procent och därmed
            avsevärt minska svårigheterna för de sämst ställda av borgenärerna
            samt öka möjligheterna för dem att kämpa sig igenom den svåra
            tiden. Däremot kan icke utdel- ningen i förenämnda konkurs anses
            vara av avgörande betydelse för sta- tens järnvägar. Det synes
            att starka billighetsskäl tala för att riksdagen jämväl måtte
            avskriva det belopp av kronor 16 441:87, som statens järnvägar
            bevakar uti bemälde Lundbergs vid Sunnervikens häradsrätt anhängiggjorda
            urarva- konkurs.
          </p>
          <p xml:id="i-xAJZXGj74CTmEsAvB2hAe">
            Med stöd av det anförda få vi sålunda föreslå, att riksdagen
            måtte besluta avskriva av statens järnvägar bevakade fordran,
            16 441 kronor 87 öre, i stationskarlen Karl Edvard Napoleon Lundbergs
            vid Sunnervikens häradsrätt anhängiggjorda konkurs.
          </p>
          <p xml:id="i-PGrw3cZECknaSGgcLWjn76">
            Stockholm den 25 januari 1933.
          </p>
          <p xml:id="i-7LQYrJr7BRwE6NcKfxcMMQ">
            Gustaf Karlsson. | J. V. Mårtensson.
          </p>
          <p xml:id="i-BpZtwym1cvssrf5jg1t9Rt">
            CENTRALTRYCKERIET, STOCKHOLM 1933.
          </p>
        </div>
      </div>
    </body>
  </text>
</TEI>
