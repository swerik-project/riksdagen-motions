<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-00920">
  <teiHeader>
    <fileDesc>
      <titleStmt>
        <title>Åtgärder mot extremism i civilsamhället</title>
        <author corresp="i-JP8NeL17uoQgDiTaxrGnVM">av Jonas Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:920 av Jonas Andersson m.fl. (SD)</title>
          <idno type="rdwebb">HA02920</idno>
          <rs type="number">920</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA02920/text</ref>
          <ref type="dokument_url_html">https://data.riksdagen.se/dokument/HA02920</ref>
          <ref type="dokumentstatus_url_xml">https://data.riksdagen.se/dokumentstatus/HA02920</ref>
          <ref type="pdf">https://data.riksdagen.se/fil/61A1E2FD-FE6F-4F1F-BC24-0B96F8A05899</ref>
          <ref type="docx">https://data.riksdagen.se/fil/EEB79BCB-F0D3-41DD-8697-789C01A6FC89</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X9TMVK8WukZHx4viwbC1PM" type="signed"/>
        <correspContext corresp="i-X9TMVK8WukZHx4viwbC1PM">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-EE6FRts3Vi6U8EPsiGPPgm"/>
        </correspContext>
        <correspAction xml:id="i-Nyw2dcSPKFT43anXUdAEDG" type="submitted">
          <date when="2022-11-22"/>
          <time when="11:57:14"/>
        </correspAction>
        <correspAction xml:id="i-UUw2HTqzvfFQZBZmcDbZd1" type="reviewed">
          <date when="2022-11-22"/>
          <time when="14:14:15"/>
        </correspAction>
        <correspAction xml:id="i-RauiiNgu3yTMM7t3etmNYJ" type="referred">
          <date when="2022-12-01"/>
        </correspAction>
        <correspAction xml:id="i-2G9VFR3rMpEfVAch8dc3fe" type="assigned">
          <date when="2023-07-05"/>
          <time when="15:20:44"/>
        </correspAction>
        <correspContext corresp="i-2G9VFR3rMpEfVAch8dc3fe">
          <ref type="assignedTo">Kulturutskottet</ref>
        </correspContext>
        <correspAction xml:id="i-EwFSeoM4eiidszAe4gpeeT" type="behandlas_i"/>
        <correspContext corresp="i-EwFSeoM4eiidszAe4gpeeT">
          <ref type="uppgift">2022/23:KrU5</ref>
          <ref type="ref_dok_id">HA01KrU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU5</ref>
          <ref type="ref_dok_titel">Civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6JxjSBCeq9sucncRq717eH" type="motHeader">
        <div xml:id="i-DJUt6FECJgPJkGrVTW2EFX" type="motTitle">
          Motion till riksdagen 2022/23:920 av Jonas Andersson m.fl. (SD)
          Åtgärder mot extremism i civilsamhället
        </div>
      </div>
      <div xml:id="i-mWrd91qHo5B6tTgvdgMwJ" type="motBody">
        <div xml:id="i-Vst99Rb1Uw5dY5VUd8rVwj" type="motProposal" subtype="förslag">
          <head xml:id="i-EzDTAhgprGGVmJ7uvvfUzq">
            Förslag till riksdagsbeslut
          </head>
          <list xml:id="i-HKjogpf2ABnGvFJNSfb3us">
            <item xml:id="i-H9TBqHJNB7YfJ671XHNHFV" sortKey="Yrkande 1">
              Riksdagen ställer sig bakom det som anförs i motionen om att
              regeringen bör ta fram regelverk som förhindrar att våldsbejakande
              och icke-demokratiska organisationer kan få offentligfinansierat
              stöd och tillkännager detta för regeringen.
            </item>
          </list>
          <list xml:id="i-Sq5Wcy7313mth9aKnu7pDj">
            <item xml:id="i-8nBKWQWkAvDJrSGeQnK4bN" sortKey="Yrkande 2">
              Riksdagen ställer sig bakom det som anförs i motionen om att
              regeringen bör utreda konsekvenserna av utbetalade statsbidrag
              till organisationer som inte längre uppfyller demokrativillkor,
              och detta tillkännager riksdagen för regeringen.
            </item>
          </list>
          <list xml:id="i-S5XoNUJqVBWbE7gqYF9JQY">
            <item xml:id="i-2UcZDZDUPc6WFSktyrndQj" sortKey="Yrkande 3">
              Riksdagen ställer sig bakom det som anförs i motionen om att
              regeringen bör ta fram förslag för att motverka att organisationer
              kan erhålla stöd genom kommuner och regioner om de har nekats
              statsbidrag med hänvisning till extremism och tillkännager detta
              för regeringen.
            </item>
          </list>
          <list xml:id="i-Uf1oWGDMJ4CZzabmd1evZH">
            <item xml:id="i-LfLGcYLZ89gHfnXfVBNhK1" sortKey="Yrkande 4">
              Riksdagen ställer sig bakom det som anförs i motionen om att
              regeringen bör verka för att införa skärpta och enhetliga demokrativillkor
              i förordningar och tillkännager detta för regeringen.
            </item>
          </list>
          <list xml:id="i-5zp7DpgxEfah4iRw5x4xXF">
            <item xml:id="i-N2Z2b7ybNWhcxvyRLjLaZ6" sortKey="Yrkande 5">
              Riksdagen ställer sig bakom det som anförs i motionen om att
              regeringen bör utreda konsekvenserna av utbetalat offentligfinansierat
              stöd till organisationer inom Muslimska brödraskapets nätverk
              och tillkännager detta för regeringen.
            </item>
          </list>
          <list xml:id="i-C3zdgTpxm3GFhW8ANftxPk">
            <item xml:id="i-WvVSwKuGqCWSUz9hpDHcUS" sortKey="Yrkande 6">
              Riksdagen ställer sig bakom det som anförs i motionen om att
              regeringen bör ta fram förslag för att motverka inkonsekvent utbetalning
              av statsbidrag och tillkännager detta för regeringen.
            </item>
          </list>
          <list xml:id="i-rE647Q4trSn5ukV2hKQtV">
            <item xml:id="i-2Agm58vYE1tt84XT1GVx5M" sortKey="Yrkande 7">
              Riksdagen ställer sig bakom det som anförs i motionen om att
              regeringen bör ta fram förslag för att offentligfinansierat stöd
              inte ska utgå till organisationer som underlättar illegala invandrares
              vistelse i Sverige, och detta tillkännager riksdagen för regeringen.
            </item>
          </list>
        </div>
        <div xml:id="i-SPYVTGxDNnGDa1onv2vjLF" type="motContent">
          <head xml:id="i-WU3yxcysRsRpYjzsgj195C" type="h1">
            Motivering
          </head>
          <head xml:id="i-TuKTtdnkacuYcUWJzVyoje" type="h2">
            Demokratiska värderingar
          </head>
          <p xml:id="i-5MzbYhcHfUcE3v21oNYASk">
            En viktig faktor för att allmänhetens stöd för offentligfinansierat
            stöd till det civila samhället ska kunna upprätthållas är att
            detta stöd fördelas på ett ansvarsfullt sätt. Mottagare av sådant
            stöd ska uppfylla vissa minimikrav på kvalitet och samhällsnyttigt
            innehåll. Allt annat är att visa bristande respekt för demokratin
            och skattebetalarnas pengar.
          </p>
          <p xml:id="i-QdtRAtq6rKhePkkppjuaEP">
            Det är ett återkommande problem i Sverige att organisationer
            erhåller offentlig­finansierat stöd trots att dessa haft exempelvis
            våldsbejakande eller islamistiska tenden­ser. Detta har skett
            trots att det har förekommit att organisationer av nämnda slag
            upp­manar till lagbrott, inte ställer sig bakom demokratiska grundprinciper
            såsom yttrande­frihet och inte ställer sig bakom mäns och kvinnors
            lika värde etcetera. Alldeles för lite görs för att komma till
            rätta med denna problematik. Det behöver ageras resolut på området.
            Sverigedemokraterna menar därför att regeringen bör verka för
            att återkomma till riksdagen med förslag kring hur regelverk och
            tillsyn ska kunna skärpas ytterligare så att våldsbejakande och
            icke-demokratiska organisationer inte ska kunna erhålla offentligfinansierat
            stöd.
          </p>
          <head xml:id="i-78uSSUPhhoVPpnRPbbSS5v" type="h2">
            Demokrativillkor
          </head>
          <p xml:id="i-AZnEXGkaiV178JwWqrCCt">
            Att skärpa tillsyn och regelverk så att dessa försvårar för våldsbejakande
            och icke‑demokratiska organisationer att dra nytta av den svenska
            civilsamhällespolitiken är avgörande. Sverigedemokraterna vill
            att rättsväsendet och övriga berörda myndigheter får ökade resurser
            och bättre metoder för att kunna samverka och implementera det
            arbetet. Vi vill särskilt understryka behovet av att grundligt
            se över vilka organisationer som får offentligfinansierat stöd.
            Våldsbejakande och icke-demokratiska organisationer ska inte kunna
            komma undan med att erhålla offentligfinansierat stöd genom att
            signalera en viss värdegrund utåt samtidigt som den egentliga
            agendan är skild från denna uttalade värdegrund.
          </p>
          <p xml:id="i-38oFnA9pqMzweS7WrLZZcd">
            Sommaren 2022 presenterade den dåvarande socialdemokratiska regeringen
            en proposition med förslag om demokrativillkor vid statsbidrag
            till civilsamhället. Sverige­demokraterna välkomnar att förslag
            på området läggs fram på riksdagens bord, men vi ser samtidigt
            att betydligt mer behöver göras för att komma till rätta med problem
            som finns än vad som föreslogs i propositionen. Det är problematiskt
            att socialdemokratiskt ledda regeringar, trots att man nyligen
            styrde Sverige under två hela mandatperioder i rad, inte lyckades
            prestera mer vad gäller förslag om demokrativillkor samt andra
            skarpa åtgärder som syftar till att förhindra att statsbidrag
            går till islamism och annan extremism.
          </p>
          <p xml:id="i-2hcnLobuorNDQjHQyMdB2P">
            En fråga som de tidigare socialdemokratiskt ledda regeringarna
            inte heller adresserade är hur man ska hantera fall där organisationer
            som har mottagit statsbidrag inte längre bedöms uppfylla de demokrativillkor
            som finns, vilket redan har skett på sina håll med de demokrativillkor
            som finns i dag och som vi lär få se mer av om det på riktigt
            införs nya skarpare och enhetliga demokrativillkor som berör hela
            civilsamhälles­politiken. Om statsbidrag under lång tid har delats
            ut till aktörer som inte längre bedöms bedriva en verksamhet i
            enlighet med den svenska demokratin bör regeringen verka för att
            utreda konsekvenserna av att dessa bidrag, potentiellt mycket
            stora ekonomiska belopp, har gått in i dessa organisationer. Detta
            är ett krav för att den svenska civil­samhällespolitiken ska kunna
            tas på allvar.
          </p>
          <p xml:id="i-5rnFePAjzy7JsSHRKTXXMt">
            En viktig fråga att adressera när det gäller offentligfinansierat
            stöd till civilsamhället gäller det stöd till extremism som utgår
            från kommuner och regioner. Sverigedemokra­terna menar att det
            kommunala självstyret är viktigt att värna, men det bör motverkas
            att sådant stöd genom den kommunala och regionala nivån delas
            ut till krafter som på statlig nivå har bedömts bidra till islamism,
            radikalisering, våldsbejakande extremism och liknande. Det finns
            en orimlighet som behöver adresseras när det i Sverige i dags­läget
            är möjligt att exempelvis en islamistkopplad organisation kan
            frodas genom att fortsätta att motta offentligfinansierat stöd
            via kommuner och regioner även om samma organisation har nekats
            statsbidrag med hänvisning till islamism och att man inte upp­fyller
            statliga demokrativillkor. Säpo har bland annat i sitt remissvar
            till Demokrati­villkor för bidrag till civilsamhället (SOU 2019:35)
            konstaterat just att inte bara staten utan även kommuner delar
            ut offentligfinansierat stöd till organisationer med koppling­ar
            till extremistmiljöer, och Säpo har vidare konstaterat att detta
            bidrar till ökad radikali­sering och våldsbejakande miljöers tillväxt.
            Den tidigare socialdemokratiska regeringen gick inte till botten
            med problemet när man endast utredde förslag om ett slags ”stöd­funktion”
            för att ge kommuner råd på området. Sverigedemokraterna anser
            att reger­ingen bör verka för att återkomma till riksdagen med
            förslag på hur det kan motverkas att organisationer kan erhålla
            offentligfinansierat stöd genom kommuner och regioner om det på
            statlig nivå har bedömts att dessa organisationer inte bör få
            erhålla statsbidrag med hänvisning till extremism. Det är en fråga
            som går bortom civilsamhällespolitiken och i förlängningen handlar
            om rikets säkerhet.
          </p>
          <head xml:id="i-3MEaiEHRS1NoAQBzN8Ask1" type="h2">
            Tillbakadragen proposition
          </head>
          <p xml:id="i-C3u5LyQb2TgbBqMhWm7zG3">
            Propositionen om demokrativillkor vid statsbidrag till civilsamhället
            som lades fram på riksdagens bord under sommaren 2022 av den tidigare
            socialdemokratiska regeringen blev sedan regeringen Kristerssons
            ansvar efter att den tillträdde. I stället för att proposi­tionen
            behandlades och beslutades om av riksdagen, så valde nuvarande
            regering att dra tillbaka den med hänvisning till diverse brister.
            Sverigedemokraterna motsatte sig nöd­vändigtvis inte ett tillbakadragande
            av den aktuella propositionen. Dras den tillbaka är det för oss
            dock viktigt att syftet är att återkomma till riksdagen med ännu
            skarpare och mer heltäckande förslag.
          </p>
          <p xml:id="i-LKbEp5HUJK2kM6eAmZGQRi">
            När det med anledning av propositionens tillbakadragande kommer
            att dra ut på tiden ytterligare innan riksdagen kan besluta om
            ny lagstiftning avseende demokrati­villkor vid statsbidrag till
            civilsamhället, så bör regeringen fram till dess verka för att
            använda sig av de verktyg man har till sitt förfogande för att
            skyndsamt genomföra åtstramningar som förhindrar att statsbidrag
            går till extremism. Sverigedemokraterna menar att regeringen redan
            nu bör verka för att införa skärpta och enhetliga demokrati­villkor
            vad gäller de statsbidrag som styrs av förordningar. Det borde
            vara görbart, för att åtminstone tillfälligt se till att det finns
            en skarpare lösning på plats till dess att en ny proposition läggs
            fram på området.
          </p>
          <head xml:id="i-Cbc6GXoPBqSHac5VnHgLsc" type="h2">
            Muslimska brödraskapet i Sverige
          </head>
          <p xml:id="i-2DpE8KSRGuhcSrMbP5oNbr">
            I det svenska civilsamhället återfinns aktörer som kopplas samman
            med det islamistiska Muslimska brödraskapet (MB). Brödraskapets
            framfart i Sverige är av särskild bety­delse att adressera politiskt.
            Myndigheten för samhällsskydd och beredskap (MSB) har i närtid
            uppmärksammat MB i studier – en granskning som är efterlängtad
            och välbehöv­lig. MB har funnits i Sverige sedan 1970-talet och
            organisationen är dessvärre i stabil tillväxt. Organisationen
            är inte bara aktiv i det svenska samhället utan i Europa i stort,
            där den främst har etablerat sig genom olika organisationer som
            går under andra namn men som kan kopplas samman med MB. Det finns
            tecken på att även politiska före­trädare i europeiska länder
            kan kopplas samman med MB. Organisationens mål i Europa baseras
            huvudsakligen på att tilltala muslimer som grupp snarare än majoritets­samhället,
            som är fallet i MB-aktivisternas ursprungsländer. Man strävar
            på lång sikt efter att bygga en islamisk stat, en utveckling som
            sker gradvis och delvis genom en viss form av anpassning till
            det europeiska värdsamhället.
          </p>
          <p xml:id="i-HLt6cUsjM1ZRdKRgxr6H8b">
            Flera europeiska länder granskar och bevakar MB och dess europeiska
            gren. Ett exempel är en rapport som premiärminister David Cameron
            beställde 2014 för att öka den brittiska regeringens förståelse
            av MB och dess sammankoppling med extremism.
            <ref xml:id="i-PS1fDnT2t8zqXo7iDrBaSy" target="i-UTbkhwGPiy2QT1QZrHc3Ac">
              [1]
            </ref>
            <ref xml:id="i-WFBX2N2YnVjmiGxVWS57p3" target="i-Gd2tBTjAotzZeqwwoMisHL">
              [2]
            </ref>
            <ref xml:id="i-9Kmrf1w7d5nHArkCYPXpGo" target="i-SkxKhMQUGSdS1R9PUEND3a">
              [3]
            </ref>
          </p>
          <p xml:id="i-YXNGEAauCPDwgXL6RDcWXS">
            Statliga aktörer som Myndigheten för stöd till trossamfund (SST),
            Myndigheten för ungdoms- och civilsamhällesfrågor (MUCF), Folkbildningsrådet,
            Sida och Allmänna arvsfonden har på olika sätt bidragit med ekonomiskt
            stöd till organisationer inom MB:s nätverk, men även kommuner
            är skyldiga till detsamma. Särskilt två organisationer inom MB:s
            nätverk, biståndsorganisationen Islamic Relief (IR) och studieförbundet
            Ibn Rushd (SIR), har varit betydande bidragstagare, men även den
            numera avvecklade organisationen Sveriges Unga Muslimer (SUM)
            är värd att notera.
          </p>
          <p xml:id="i-BJJFp6w5VCNgoUr2gPmwvx">
            Det finns tydliga kopplingar mellan organisationer inom MB:s
            nätverk i Sverige och än mer extrema islamistgrupper såväl inom
            som utanför Sveriges gränser. Inte minst SUM omfattade föreningar
            som har en salafistisk tolkning av islam, där ett antal medlemmar
            till och med deltagit i jihad efter att ha anslutit sig till terrorklassade
            organisationer. SUM var direkt eller indirekt påverkade av MB:s
            ideologi och har i likhet med övriga organisationer inom MB:s
            nätverk i Sverige ofta blivit tillfrågade i media när det gäller
            frågor som rör muslimer i Sverige. MUCF har tidigare fattat beslut
            om att avslå ansökningar om statsbidrag som SUM inlämnat med hänvisning
            till en rad kopplingar till våldsbejakande islamistiska miljöer.
            Det har likaså visat sig att pengar som donerats till MB sedan
            hamnat hos terrororganisationer i andra länder, bland annat genom
            IR. Flera av MB:s olika grenar är terrorklassade av ett antal
            länder. Det råder inget tvivel om att rörelsen sedan länge har
            suspekta inslag, men för att tydligare se dessa samband behöver
            MB:s kopplingar till terrorism granskas på ett opartiskt och professionellt
            sätt. MB-kopplade SIR driver en lång rad olika studiecirklar i
            lokaler knutna till diverse olika muslimska organisationer i Sverige.
            På detta sätt lyckas de få bidrag för studieverksamhet som ofta
            rör utbildning i islam eller islamofobi. SIR arbetar på detta
            sätt aktivt med att öka MB:s inflytande i samhället samtidigt
            som man försvårar insyn i den egna verksamheten.
          </p>
          <p xml:id="i-XhnPdYiiNMGvxJeDt4rbBA">
            Utan att många förstår allvaret bidrar Sverige med offentligfinansierat
            stöd till MB:s huvudsakliga mål att bygga en parallell islamisk
            sektor i Sverige som grundar sig på en form av islamistisk identitetspolitik.
            De önskar skapa ett parallellt muslimskt civilsam­hälle med en
            etablering av olika institutioner som skolor, vårdinrättningar,
            kulturcentra eller moskéer. Nätverket ägnar mycket tid åt att
            förhindra att muslimer i Sverige exponeras för mycket för västerländska
            normer och värderingar, varför de gynnas av en viss form av segregation
            i samhället. Detta är naturligtvis ingenting som gynnar svenska
            skattebetalare; alla former av offentligfinansierat stöd till
            grupper som ingår i MB:s nätverk behöver stoppas. Regeringen bör
            även verka för att utreda konsekvenserna av att organisationer
            som ingår i nätverket kring Muslimska brödraskapet redan har fått
            ta del av offentligfinansierat stöd.
          </p>
          <head xml:id="i-71VNqg6nNmX5XmqChZ4ih3" type="h2">
            Inkonsekvent utdelning av statsbidrag
          </head>
          <p xml:id="i-Ddf5A68xyXTxdmcbcP1Tj4">
            I Sverige finns en inkonsekvens sett till de bedömningar som
            görs av olika statliga aktörer som beslutar om vilka organisationer
            som tilldelas statsbidrag. Jämförs Folkbildningsrådets utdelning
            av statsbidrag med Myndigheten för ungdoms- och civilsamhällesfrågors
            (MUCF), så framgår den nämnda inkonsekvensen med tydlighet.
          </p>
          <p xml:id="i-CJuMMmucBVmrtuc4mfp3sG">
            Under 2018 beslutade MUCF att avslå ansökan om statsbidrag från
            den numera avvecklade organisationen Sveriges Unga Muslimer (SUM)
            för att man på olika sätt bedrev en verksamhet i strid med demokratins
            idéer. MUCF har dessutom återkrävt bidrag som har betalats ut
            till SUM. MUCF har därefter i en domstolsprocess fått rätt mot
            SUM i den aktuella frågan, och även kammarrätten i Stockholm kom
            fram till att SUM:s verksamhet inte sker i enlighet med demokratins
            idéer. SUM har varit en medlemsorganisation i det muslimska studieförbundet
            Ibn Rushd (SIR) som i sin tur har erhållit mångmiljonbelopp i
            statsbidrag varje år via Folkbildningsrådet; detta erhöll man
            såväl före som efter det att SUM nekades fortsatta statsbidrag.
            Folkbildningsrådet menar att SIR lever upp till statens syfte
            med statsbidraget till folkbildningen om att stärka och utveckla
            demokratin, trots studieförbundets väl belagda kopplingar till
            det islamistiska Muslimska brödraskapet och trots att SIR under
            lång tid hade SUM som medlemsorganisation såväl före som efter
            det att SUM bedömdes bedriva en verksam­het i strid med demokratins
            idéer. Efter kammarrättsdomen begärde SUM utträde som medlemsorganisation
            i SIR, vilket beviljades först vid SIR:s förbundsstämma 2021.
          </p>
          <p xml:id="i-Y4G2Gg5MvfszsFUrWGy6YH">
            Det är principiellt inte rimligt att en organisation med myndighetsuppdrag
            likt Folkbildningsrådet utbetalar statsbidrag till en organisation
            som har medlemsorganisa­tioner som av en annan myndighet och av
            domstol har bedömts bedriva verksamhet som inte är förenlig med
            demokratins idéer. Regeringen bör verka för att återkomma med
            förslag till riksdagen för att denna inkonsekvens och dubbelhet
            tydligt ska kunna mot­verkas framöver.
          </p>
          <p xml:id="i-GXz9PvjKPWoeNZqLkUmgpW">
            Under juni 2019 överlämnade Demokrativillkorsutredningen betänkandet
            Demokrativillkor för bidrag till civilsamhället (SOU 2019:35)
            till regeringen. Betänkan­det innehåller en rad förslag som exempelvis
            skulle kunna bidra till att skapa en mer konsekvent och enhetlig
            politik i Sverige gällande utdelning av statsbidrag. Utredning­ens
            betänkande är omfattande och innehåller många skarpa förslag.
            Det är av stor vikt för legitimiteten och trovärdigheten för den
            svenska civilsamhällespolitiken att utdel­ningen av statsbidrag
            blir mer konsekvent än i dagsläget.
          </p>
          <head xml:id="i-3RkW8TSYbaphBtD2QR9BFh" type="h2">
            Organisationer som underlättar illegala invandrares vistelse
            i Sverige
          </head>
          <p xml:id="i-LUhFC1WppvKx64WptWcx8d">
            I den svenska civilsamhällespolitiken förekommer det att offentligfinansierat
            stöd delas ut till organisationer som medvetet gynnar illegala
            invandrares vistelse i Sverige. Det är inte rimligt att staten
            å ena sidan har myndigheter som ska verka för att utlänningar
            utan rätt att vistas i Sverige ska lämna landet, samtidigt som
            staten å andra sidan har andra myndigheter som finansierar organisationer
            som skapar incitament för och underlättar illegala invandrares
            uppehälle i landet. Det är av samma skäl inte heller rimligt att
            stöd från kommunal och regional nivå utgår till denna typ av organisationer.
            En sådan bakvänd politik underminerar polisens och andra myndigheters
            verksamhet. Det är att stötta myndighetstrots, vilket Sverigedemokraterna
            ser som helt oacceptabelt.
          </p>
          <p xml:id="i-7zMQnYk4FtC8shELqQNEAq">
            Frågan om statligt stöd till den aktuella typen av organisationer
            blev omdebatterad exempelvis under maj 2020. Den dåvarande regeringen
            kommunicerade då ut i samband med en presskonferens att man ville
            satsa mångmiljonbelopp på civilsamhället för att hjälpa människor
            under coronakrisen, varav man hade illegala invandrare som en
            uttalad målgrupp för satsningen. Regeringen bör verka för att
            organisationer i civil­samhället som skapar incitament för och
            underlättar illegala invandrares vistelse i Sverige inte ska kunna
            erhålla offentligfinansierat stöd.
          </p>
          <head xml:id="i-48HJZyqeSFEAbUatUePASK" type="h2">
            Etniska invandrarorganisationer
          </head>
          <p xml:id="i-7TPRkKpVwFkJBrQUzRmUHq">
            I dagens Sverige som är kraftigt präglat av segregation, parallella
            samhällsstrukturer och slitningar till följd av en oerhört ansvarslös
            migrationspolitik riskerar offentlig­finan­sierat stöd till etniska
            invandrarorganisationer att underblåsa och förvärra de mycket
            allvarliga problem som redan finns. Statsbidraget till organisationer
            bildade på etnisk grund delas ut av Myndigheten för ungdoms- och
            civilsamhällesfrågor (MUCF) – det är ett bidrag vars existens
            Sverigedemokraterna länge har ställt sig kritiska till. Årligen
            handlar det om tiotals miljoner kronor som genom myndigheten går
            till olika etniska invandrarorganisationer, varav många kan kopplas
            till invandrargrupper i vilka många personer står utanför det
            svenska samhället sett till bland annat omfattande arbetslöshet
            med mera. För att som organisation ens vara aktuell för bidraget
            är det ett krav att organisationen till övervägande del har medlemmar
            med utländsk bakgrund.
          </p>
          <p xml:id="i-8zmzZMWkP9R237Uu9LEJrD">
            Även bidragsformer som styrs av andra förordningar och regler
            går i flera fall i praktiken till etniska invandrarorganisationer
            på ett sätt som riskerar att få samma negativa effekt som statsbidraget
            till organisationer bildade på etnisk grund. Statsbidraget till
            barn- och ungdomsorganisationer, som även det delas ut av MUCF,
            är ett exempel på ett bidrag som har många etniska invandrarorganisationer
            som mottagare i praktiken, även om bidragets syfte i grunden är
            ett annat. Flera av de organisationer som mottar bidraget har
            precis som gällande statsbidraget till organisationer bildade
            på etnisk grund koppling till invandrargrupper i vilka många personer
            står utanför det svenska samhället på avgörande sätt. Det ska
            dock understrykas att många organisa­tioner som mottar statsbidraget
            till barn- och ungdomsorganisationer inte har en etnisk inriktning.
            Sverigedemokraterna är således inte kritiska till detta statsbidrags
            existens i sin helhet. Statsbidraget till organisationer bildade
            på etnisk grund vill Sverige­demo­kraterna dock snarast avveckla
            och vi vill även förhindra att andra former av statsbidrag går
            till motsvarande typer av etniska invandrarorganisationer.
          </p>
          <head xml:id="i-KrQA4kgacg9m9LqR3gaLaL" type="h2">
            Organisationer med vithet på agendan
          </head>
          <p xml:id="i-K5LyzhRvF9rMfLHJDKRa48">
            I det svenska civilsamhället återfinns organisationer med ett
            slags öppen vänsterradikal agenda som fokuserar på ”vithet”, men
            som mottar bidrag från staten genom svenska myndigheter. Myndigheten
            för ungdoms- och civilsamhällesfrågor (MUCF) är ett exempel på
            en myndighet som har i uppdrag att arbeta mot rasism och diskriminering
            men som ändå delar ut bidrag till organisationer som framhärdar
            i fråga om saker som att grupper av en viss härkomst per definition
            är priviligierade och inte ens kan drabbas av rasism.
          </p>
          <p xml:id="i-VnHkBgW1UqgpayWASZWDoP">
            Ett tydligt exempel på en medialt upplyft organisation av det
            aktuella slaget som under åratal har erhållit stöd från olika
            statliga aktörer, inklusive MUCF, är Teskeds­orden. Organisationen,
            som dock gick i konkurs under 2021, var en aktör med en vänsterradikal
            agenda som fokuserade mycket på vithet, vilket man var öppen med
            på sina olika plattformar. Organisationen framhävde olika teorier
            kring vitt privilegium, vit skörhet, att rasism mot vita människor
            inte finns i Sverige samt att man som vit människa blir bemött
            bättre i alla delar av samhället i jämförelse med en icke-vit
            person. Viktigt att påpeka är att det även finns andra organisationer
            med liknande inriktning som erhåller bidrag i dagsläget och som
            kan tas som exempel i sammanhanget, så problemet är betydligt
            bredare än att det handlar om en enskild organisation.
          </p>
          <p xml:id="i-L8XrCXxpmHLUejRvkS3Db2">
            Att det ser ut på det här sättet trots berörda myndigheters arbete
            mot rasism och diskriminering ger en bild av att det aktuella
            arbetet inte omfattar personer och grupper av en viss härkomst.
            Detta faktum riskerar att underminera sammanhållningen mellan
            olika grupper i samhället, när myndigheter delar ut bidrag till
            organisationer för att de ska propagera för att vissa personer
            i kraft av sin härkomst inte kan utsättas för rasism och för att
            dessa är priviligierade på bekostnad av personer av en annan härkomst.
            Organisationer med denna typ av skuldbeläggande av människor baserat
            på härkomst hade knappast fått statligt stöd om de inte hade haft
            en sådan politisk inriktning som är fallet. Sverigedemokraterna
            anser att alla olika former av rasism och diskriminering måste
            behandlas likvärdigt i statliga myndigheters ögon, och politiken
            behöver agera i den riktningen.
          </p>
          <head xml:id="i-AnAtXDcHPk9cLQqbf4Vhgp" type="h2">
            Kriminella element och civilsamhällespolitiken
          </head>
          <p xml:id="i-H4tAfPjr4bwFarLMBEjBh5">
            Ett problem i den svenska civilsamhällespolitiken som tydligare
            har hamnat på den politiska dagordningen på senare år gäller hur
            kriminella element utnyttjar offentlig­finansierat stöd avsett
            för aktörer i det svenska civilsamhället. Polisen har påtalat
            risken för att ideella föreningar och stiftelser används för att
            tvätta pengar från kriminell verksamhet eller för att stjäla pengar
            från den svenska välfärden, och i slutet av 2020 gick man ut och
            varnade för att det saknas kontroll över inflödet till föreningslivet
            i de så kallade utsatta områdena i Sverige. I samband med den
            mediala rapporteringen framhölls att det då fanns omkring 1 000
            ideella föreningar bara i invandrartäta Södra Järva i Stockholmsområdet,
            varav många av dessa föreningar bedömdes ha en högst oklar verksamhet.
            Det framkom under hösten 2020 vidare att organiserad brottslighet
            var inblandad i verksamhet som kunde kopplas till statsbidragsberättigade
            studie­förbunds verksamhet i just Järvaområdet, vilket blev en
            central del i den då omfattande samhällsdebatten kring fusk och
            bedrägerier kopplat till statsbidraget till folkbildningen. Detta
            ledde i sin tur fram till att diverse åtgärder vidtogs i syfte
            att stävja fusket inom folkbildningen. Problemet är dock bredare
            än att det enbart kan kopplas till folkbild­ningens verksamhet
            – det behöver ageras mot kriminella element inom ramen för hela
            den svenska civilsamhällespolitiken.
          </p>
          <p xml:id="i-QydS3We1DTzRGxsst3c8wt">
            Att bekämpa organiserad brottslighet, klankriminella och liknande
            aktörer som dess­värre har fått växa sig starka i dagens Sverige
            är givetvis i första hand en uppgift för rätts­väsendet, men med
            tanke på hur illa läget är i Sverige behöver hela samhälls­appara­ten
            mobiliseras. Bevisligen har organiserad brottslighet i Sverige
            försökt utnyttja resurser i ideella föreningar för egen vinning.
            Det är således viktigt att myndigheter och andra organ som delar
            ut statsbidrag till organisationer i civilsamhället ges de resurser
            och den kompetens som behövs för att försäkra sig om att inga
            statsbidrag eller offent­liga resurser för övrigt hamnar i händerna
            på organiserad brottslighet, klankriminella eller liknande aktörer.
            Sverigedemokraterna vill se en civilsamhällespolitik som ligger
            steget före och förhindrar att statsbidrag hamnar i händerna på
            brottslingarna.
          </p>
        </div>
        <div xml:id="i-984StAEgeKdwb2Nzykvp6s" type="signatureBlock">
          <list xml:id="i-3swGo5yvDDJEAvRfSxDTy5">
            <item xml:id="i-7myxMtn1ybcywfwvfp54As" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-7QEtoYB73dc3gjY4u658ch" who="i-DyRx69amzrrY88Jd1Ln7EC" type="signature">
              Bo Broman (SD)
            </item>
            <item xml:id="i-SRnBbj9ZNuLAtrFZP7sucP" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-7kAWKDsFvW11ZyVWdNjC94" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-JV5AoToLc9GCUnFQtjaDqN" who="i-EE6FRts3Vi6U8EPsiGPPgm" type="signature">
              Leonid Yurkovskiy (SD)
            </item>
          </list>
        </div>
        <div xml:id="i-NXStdWu2TedNAsJLorywML" type="motNotes">
          <noteGrp xml:id="i-PvsVEM4KFipBUZnL3HRQPi">
            <note xml:id="i-UTbkhwGPiy2QT1QZrHc3Ac">
              [1] https://www.gov.uk/government/publications/muslim-brotherhood-review-main-findings.
            </note>
            <note xml:id="i-Gd2tBTjAotzZeqwwoMisHL">
              [2] https://www.msb.se/RibData/Filer/pdf/28456.pdf.
            </note>
            <note xml:id="i-SkxKhMQUGSdS1R9PUEND3a">
              [3] https://www.svd.se/kontroversiell-islamism-sprids-i-sverige.
            </note>
          </noteGrp>
        </div>
      </div>
    </body>
  </text>
</TEI>
