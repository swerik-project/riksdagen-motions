<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-03041">
  <teiHeader>
    <fileDesc>
      <titleStmt>
        <title>Ett nationellt center inom dykeri, undervattensteknik och medicin</title>
        <author corresp="i-Pu4JFuoHUq5W6JaAtvinyz">av Annicka Engblom (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3041 av Annicka Engblom (M)</title>
          <idno type="rdwebb">H8023041</idno>
          <rs type="number">3041</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H8023041/text</ref>
          <ref type="dokument_url_html">http://data.riksdagen.se/dokument/H8023041</ref>
          <ref type="dokumentstatus_url_xml">http://data.riksdagen.se/dokumentstatus/H8023041</ref>
          <ref type="docx">http://data.riksdagen.se/fil/3C0B3F05-7349-47BF-8632-6D85AFCE342C</ref>
          <ref type="pdf">http://data.riksdagen.se/fil/B78B9517-31E5-4A7D-9BE0-7A7E71D9411A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BvARwySXCDz98prxo1EVg1" type="signed"/>
        <correspContext corresp="i-BvARwySXCDz98prxo1EVg1">
          <note type="signatory" corresp="i-Pu4JFuoHUq5W6JaAtvinyz"/>
        </correspContext>
        <correspAction xml:id="i-3DZh4zTFNi33AaNqyKfrhW" type="submitted">
          <date when="2020-10-06"/>
          <time when="11:47:21"/>
        </correspAction>
        <correspAction xml:id="i-16z83YJ2ksvhrVoZjCrNix" type="reviewed">
          <date when="2020-10-06"/>
          <time when="13:02:35"/>
        </correspAction>
        <correspAction xml:id="i-Vqwi89EyhBsUotV54PHGhW" type="referred">
          <date when="2020-10-14"/>
        </correspAction>
        <correspAction xml:id="i-XHJJcoMdvNKoLXwPK9Si9q" type="assigned">
          <date when="2021-09-24"/>
          <time when="16:01:49"/>
        </correspAction>
        <correspContext corresp="i-XHJJcoMdvNKoLXwPK9Si9q">
          <ref type="assignedTo">Försvarsutskottet</ref>
        </correspContext>
        <correspAction xml:id="i-Tc3dFYcLXRh6Z3JXWWub7x" type="behandlas_i"/>
        <correspContext corresp="i-Tc3dFYcLXRh6Z3JXWWub7x">
          <ref type="uppgift">2020/21:FöU8</ref>
          <ref type="ref_dok_id">H801FöU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU8</ref>
          <ref type="ref_dok_titel">Militära frågor och frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3041 av Annicka Engblom (M) Ett
          nationellt center inom dykeri, undervattensteknik och medicin
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DcYVQtrnJzTD1wNSeW1XcW">
            Förslag till riksdagsbeslut
          </head>
          <list style="ol">
            <item xml:id="i-Q3GTbrgcLZArP8iW3LkB12">
              Riksdagen ställer sig bakom det som anförs i motionen om att
              överväga att komplettera Försvarsmaktens dykeri och navalmedicinska
              centrum med fysiologisk forskningskompetens och tillkännager detta
              för regeringen.
            </item>
            <item xml:id="i-PTrbVLYM7mzFN3KzrJUbYS">
              Riksdagen ställer sig bakom det som anförs i motionen om en översyn
              av hur marinens dykcenter i större utsträckning kan nyttjas av
              andra myndigheter i syfte att utveckla FM DNC till ett centre
              of excellence och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2bLEa1n716qESo3zhoCBHb" type="h1">
            Motivering
          </head>
          <p xml:id="i-Lsmtw7PZreQfmhNZooztCL">
            På Lindholmen på marinens huvudbas i Karlskrona finns sedan 2009
            Försvarsmaktens dykeri och navalmedicinska centrum (FM DNC) –
            ett unikt kompetenscentrum med få motsvarigheter i världen där
            utbildning, teknisk utveckling, forskning och dykeri- och navalmedicin
            finns inom en och samma organisation med därtill anpassade infra­strukturella
            lösningar.
          </p>
          <p xml:id="i-TVNAvwLkth8jTb7CDdim7">
            Hos FM DNC pågår ständigt olika tester och försök inom dykeriområdet.
            Just nu arbetar man med ett forskningsprojekt tillsammans med
            Kungliga tekniska högskolan och Östra sjukhuset i Göteborg, där
            man tittar närmare på i vilken utsträckning oxygen kan minska
            risken för att en dykare ska drabbas av dykarsjuka. I den nyligen
            invigda tryckkammaren på FM DNC pågår tester som förhoppningsvis
            ska ge svar på om man kan minska risken för dykarsjuka genom att
            låta dykare andas oxygen, det vill säga syre, i större utsträckning
            än vad de gör normalt.
          </p>
          <p xml:id="i-RSW7pAcHMvq4T6H8D4c1Sc">
            Som ett komplement till nuvarande teknisk och dykerimedicinsk
            forsknings­utveckling skulle verksamheten behöva utökas med fysiologi.
            Därmed skulle centret få ihop den viktiga treenigheten inom utveckling
            teknik, dykerimedicin och fysiologi. För att hålla ihop helheten
            finns det även ett behov av en forskningsledare för att samordna
            forskningen inom de tre områdena, vilket med fördel skulle kunna
            kopplas till en professur på t.ex. Blekinge tekniska högskola.
            På så sätt skulle FM DNC även ha möjlighet att handleda studenter
            från högskolor och universitet i både examensarbeten och forskning.
          </p>
          <p xml:id="i-AUQCqQAR6sDvH8KcVAgfxQ">
            Ovanstående utveckling skulle komma att utveckla FM DNC ännu
            mer givet den särställning de redan har idag. Det finns inget
            centrum i Europa som har den kapaciteten och kombinationen av
            utbildning, utveckling och dykerimedicin. FM DNC har absolut potential
            att utvecklas till ett nationellt och internationellt centre of
            excellence inom dykeri, undervattensmedicin och teknik. Ett väldigt
            positivt steg i den riktningen är att det under året har etablerats
            ett samarbetsprojekt mellan polisen, Försvarsmakten och Kustbevakningen
            inom ramen för EU:s fond för inre säkerhet. Projektet ska utveckla
            metoder för sökning med handhållen sonar för dykare.
          </p>
          <p xml:id="i-HGSzDFKuoCQXpZs1vuk5Hk">
            Men redan idag är FM DNC en anläggning som naturligt skulle kunna
            nyttjas i större utsträckning nationellt av andra myndigheter
            och organisationer för både övning och utbildning. Med Kustbevakningen
            pågår det idag ett bra samarbete, som också är under utveckling,
            men till exempel räddningstjänsten i Blekinge är idag hänvisad
            till att ta sig till Göteborg för att öva och utbilda sina räddningsdykare.
            Detta är uppenbart ett slöseri med både tid och skattemedel då
            en toppmodern anläggning för detta redan finns på hemmaplan. Detta
            gäller även dykarna i Polismyndighetens södra och sydöstra distrikt.
          </p>
          <p xml:id="i-HMaPHhvAfdArrD5iKFwxX">
            Tidigare riksdagsbehandling i frågan välkomnar möjligheterna
            för andra myndig-heter och organisationer att nyttja FM DNC:s
            kapacitet. Det är bra, men förslaget att komplettera nuvarande
            teknisk och dykerimedicinsk forskningsutveckling med fysiologi
            återstår obehandlad. Vidare har nog poängen med att utveckla nuvarande
            kompetens­centrum till ett centre of excellence gått riksdagen
            förbi. Termerna må synas lika­lydande, men innebörden av den senare
            placerar FM DNC i ett internationellt, akade­miskt sammanhang
            med tydligt fokus på sitt forskningsområde, vilken har möjlighet
            att samla aktörer från olika discipliner och länder och tillhandahålla
            de unika och moderna faciliteter som FM DNC har att erbjuda.
          </p>
        </div>
        <div type="motSignatures">
          <list>
            <item xml:id="i-HSRTZR1KB5Q7xcA9W9pC7d">
              Annicka Engblom (M)
            </item>
          </list>
        </div>
      </div>
    </body>
  </text>
</TEI>
