<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00368">
  <teiHeader>
    <fileDesc>
      <titleStmt>
        <title>Villkorlig frigivning</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkorlig frigivning</title>
          <idno type="rdwebb">H002Ju368</idno>
          <rs type="number">Ju368</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju368/text</ref>
          <ref type="dokument_url_html">http://data.riksdagen.se/dokument/H002Ju368</ref>
          <ref type="dokumentstatus_url_xml">http://data.riksdagen.se/dokumentstatus/H002Ju368</ref>
          <ref type="doc">http://data.riksdagen.se/fil/7F428B00-0BEB-4A0D-88D0-6E6F9A5DB633</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8D1vBhU7aKA1DWboPk8xeK" type="signed"/>
        <correspContext corresp="i-8D1vBhU7aKA1DWboPk8xeK">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="numbering" xml:id="i-TFFFpbjiyGemebhy91xHV2">
          <date when="2012-10-08"/>
        </correspAction>
        <correspAction type="submission" xml:id="i-8BKRUsA3GnuDYojE2KUbnV">
          <date when="2012-10-05"/>
        </correspAction>
        <correspAction type="transfer" xml:id="i-5h26d4gqs131rVkR1uCmJ1">
          <date when="2012-10-04"/>
        </correspAction>
        <correspAction type="assigned" xml:id="i-GazUar5KnBiRgsBhpwqmLQ"/>
        <correspContext corresp="i-GazUar5KnBiRgsBhpwqmLQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3tnHzZ6VW82imjnehdnAVE">
            Förslag till riksdagsbeslut
          </head>
          <p xml:id="i-3jfECeRKiuM1V6jJ65STD6">
            Riksdagen tillkännager för regeringen som sin mening vad som
            anförs i motionen om att överväga att se över en ändring av bestämmelsen
            om villkorlig frigivning i 26 kap. 6 § brottsbalken.
          </p>
        </div>
        <div type="motContent">
          <head type="h1" xml:id="i-8khpSkU3zQiGh9MLYaEPAC">
            Motivering
          </head>
          <p xml:id="i-JbyM2o2hqHz78XJk4AXQMP">
            När en person ådöms ett fängelsestraff, har domstolen att beakta
            en mängd föreskrifter beträffande straffmätningen. Dessa återfinns
            i synnerhet i 29 kap. brottsbalken (BrB). I kapitlets inledande
            paragraf föreskrivs följande: Straff skall bestämmas inom ramen
            för den tillämpliga straffskalan efter brottets eller den samlade
            brottslighetens straffvärde.
          </p>
          <p xml:id="i-UgGqTuiqsNC8XAu73N79pg">
            Vad domstolen däremot inte skall beakta är att straffet i praktiken
            endast blir två tredjedelar av vad som utdöms. I 26 kap. 6 § BrB
            föreskrivs: När två tredjedelar av ett tidsbestämt fängelsestraff
            har avtjänats, skall den dömde friges villkorligt Beslutet får
            skjutas upp om det finns synnerliga skäl för det och i den bedömningen
            skall särskilt beaktas om den dömde allvarligt har brutit mot
            de föreskrifter och villkor som gäller för verkställigheten.
          </p>
          <p xml:id="i-R5hGBnmFjfsfJwYjd1K2ck">
            Huvudregeln är alltså att den dömde skall friges när två tredjedelar
            av straffet avtjänats. Det krävs synnerliga skäl för att hålla
            vederbörande kvar och det innebär att ribban för kvarhållande
            ligger högt. Detta framstår som en principiellt sett märklig ordning.
          </p>
          <p xml:id="i-7GK9WBK37LyU4ynkWtRnrW">
            Det finns goda skäl att ha ett system för villkorlig frigivning,
            till exempel för att kunna erbjuda dömda brottslingar ett incitament
            att uppföra sig väl under tiden i anstalt. Om den villkorliga
            frigivningen i praktiken närmast sker med automatik, och endast
            uteblir vid allvarlig misskötsel, tycks det dock som om den villkorliga
            frigivningen inte ger något särskilt starkt incitament till gott
            uppförande.
          </p>
          <p xml:id="i-WhwutHgA3f3DNjmWL5bTMj">
            Härtill kommer att den noggrant genomförda straffmätningen givit
            ett visst resultat i form av ett fängelsestraff av viss längd.
            För att straffet skall fylla sina olika funktioner, bland annat
            allmänprevention och vedergällning, bör utgångspunkten vara att
            ett utdömt fängelsestraff skall avtjänas i sin helhet. En undersökning,
            som lades fram 2007 på regeringens uppdrag, visade att svenska
            domstolar typiskt sett utdömer straff som ligger i den nedre delen
            av straffskalan för respektive brott. Till detta skall alltså
            läggas att straffen endast verkställs till två tredjedelar, vilket
            gör redan korta straff ännu kortare.
          </p>
          <p xml:id="i-XZnUkA1yEDyhaM6Sg53Nkr">
            I Finland har man en regel som säger att en fånge kan friges,
            när två tredjedelar av strafftiden har avtjänats. Det skall dock
            göras en individuell prövning av om frigivning skall ske och därvid
            skall beaktas arten av hans brott och orsakerna därtill, hans
            tidigare levnadssätt och uppförande i kriminalvårdsanstalten,
            de förhållanden som han råkar i efter frigivningen samt en utredning
            om att han kan försörja sig på ett hederligt sätt och om det på
            grund av nämnda omständigheter eller av andra skäl kan antas att
            han kommer att leva klanderfritt i framtiden.
          </p>
          <p xml:id="i-N1jg8EGcD2NFeayvDbtjC4">
            Detta framstår som en avgjort rimligare ordning än den svenska.
            Innan villkorlig frigivning kan komma i fråga, borde en individuell
            prövning göras inte bara av om den dömde misskött sig grovt under
            tiden i anstalt, utan även om det vid en samlad bedömning framstår
            som rimligt att han friges. Är brottet synnerligen grovt bör det
            vara ett skäl i sig till att frigivning inte skall ske i förtid.
            Villkorlig frigivning bör i första hand komma i fråga som en belöning
            till dömda som uppfört sig väl under tiden i anstalt, givet att
            det inte finns vägande skäl som talar emot frigivning.
          </p>
          <p xml:id="i-ApqhyebiSSVPRxBe2PD6Z6">
            Således bör man överväga att se över 26 kap. 6 § första stycket
            brottsbalken så att villkorlig frigivning blir en möjlighet under
            vissa noga angivna förutsättningar, inte en huvud­regel.
          </p>
        </div>
        <div type="motSignatures">
          <list>
            <item xml:id="i-J6utdYcaZTDFiuJcTGqfET">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
