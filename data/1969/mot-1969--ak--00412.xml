<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__412/mot_1969__ak__412-001.pdf"/>
      <fw xml:id="i-PV4bhSfZT7zpGuBJxrucVS">
        4 Motion i Andra kammaren, nr 412 år 1969
      </fw>
      <div type="motHeader" xml:id="i-2r13Vhyakfg7Zn3THjHPRs">
        <div type="motTitle" xml:id="i-56akTQhw1oNdq3DSAL2wWk"/>
        <div type="motSubmissionInfo" xml:id="i-Bm7CcJfBVZC95Uo4T5T9LE"/>
      </div>
      <div type="motBody" xml:id="i-XQeFpzMDutpkv5VVS1sNsm">
        <div xml:id="i-CXT1crnfToRJgftnxjq8v1">
          <p xml:id="i-MoyTq4mb6T5DR43n4vtAny">
            Nr 412
          </p>
          <p xml:id="i-ARow1k33JsfJHUnm3ZHJ4u">
            Av herr Bohman m. fl., om riktlinjer för en samordnad skär- gårdspolitik
            i Stockholms skärgård.
          </p>
          <p xml:id="i-6X8AxEfRPonjsszeVrhbyQ">
            (Lika lydande med motion nr 361 i Första kammaren)
          </p>
          <p xml:id="i-3Jb9nHstZCE3SqxEYkWt3V">
            I dagens samhälle med längre fritid och ökat behov av avkoppling
            har våra skärgårdar kommit i förgrunden som rekreationsområden.
            Expan- sionen av antalet fritidsbåtar och det ökade antalet fritidshus
            — redan 1963 omkring 50 000 i Stockholms läns skärgårdsområde
            — har under det senaste decenniet starkt bidragit till att förändra
            skärgårdarnas karaktär. Många upplever i dag skärgårdarna endast
            som fritidsparadis och bortser ifrån att de sedan århundraden
            utgjort säregna kulturlandskap. Mycket av det som i dag ger skärgårdarna
            dess charm och egenart härrör från en tid då skärgårdslandskapet
            präglades av en helt annan aktivitet än den som nu utövas av tillfälliga
            besökare på sommaren. Med denna bakgrund är det naturligt att
            olika intressen bryts emot var- andra i skärgårdsområdena. Den
            bofasta befolkningen, de många stadsbor som tillbringar en stor
            del av året på fasta boställen i skärgårdslandskapet samt det
            stora antal friluftsfolk som besöker dess öar och vatten utgör
            tre intressegrupper med såväl sammanfallande som divergerande
            krav på skär- gårdspolitikens inriktning. En angelägenhet borde
            dock stå i förgrunden för samtliga intressegrupper — att skapa
            möjligheter för människor att bo kvar i skärgården och där få
            sin utkomst. även för dem som utnyttjar skär- gårdslandskapet
            för rekreation är det av primärt intresse att bevara en miljö
            med människor som bor och verkar året om. Den nuvarande skärgårdsbefolkningen
            har en övervägande starkt kritisk inställning till myndigheternas
            handlande i skärgårdsfrågorna. Så har till exempel oklara bestämmelser
            för inlösning och ersättning av mark lämnat utrymme för administrativa
            beslut, vilka inte sällan i varje fall upplevs som konfiskatoriska.
            Enligt gällande lagstiftning utgår ingen ersättning för mistad
            byggnadsrätt inom område som räknas som tätbebyggelse. Om rätt
            att bygga vägras inom glesområde utgår dock ersättning. Vissa
            områden i Stockholms skärgård har enligt länsstyrelsebeslut fastslagits
            vara tätbebyg- gelseområden även om ett flertal öar inom dessa
            områden fortfarande är obebyggda. De skärgårdsbor som äger mark
            inom dessa regioner anses där- igenom icke kunna resa anspråk
            på ersättning för markområden vilka de betraktar som sina tillgångar.
            Av naturliga skäl kan en ohämmad exploatering av skärgårdarna
            med in- tensiv bebyggelse som följd icke komma i fråga. Det fordras
            en planering
          </p>
          <pb facs="riksdagen-motions-pdf/data/1969/mot_1969__ak__412/mot_1969__ak__412-002.pdf"/>
          <fw xml:id="i-BZ3JWvK1iW1psPwsrixEoP">
            Motion i Andra kammaren, nr 412 år 1969 5
          </fw>
          <p xml:id="i-NJZMHp34UsMkAbzPyGnhNR">
            och styrning inriktad på att bevara skärgårdslandskapets prägel
            och natur. Det kan emellertid ifrågasättas om icke de åtgärder
            som vidtagits för att minska antalet fritidshus varit alltför
            drastiska. Skärgårdarna är så stora och har sådan struktur, att
            de bör kunna tåla en utvidgad bebyggelse under förutsättning att
            planeringen sker så att skärgårdarnas egenart kan bevaras. Det
            räcker emellertid inte med planering. Vad som saknas är också
            ekono- miska medel. I och för sig kan det vara nödvändigt att
            belägga områden med byggnadsförbud innan en planering skett som
            anger vilka delar som kan bebyggas och vilka som skall reserveras
            för det rörliga friluftslivet. Men det kan blott undantagsvis
            krävas att planeringen skall genomföras och hekos- tas av markägarna.
            Dessa har ofta hela sina kapital bundna i marken och kan inte
            frigöra medel för en dylik omfattande planläggning, som dessutom
            ofta kräver samverkan mellan ett flertal starkt splittrade ägare.
            Inte heller kommunerna i skärgården har alltid ekonomiska förutsättningar
            härför. I nuvarande läge kan därför ofta ingen planläggning ske,
            och skärgårdsbefolk- ningens kapital blir bundet i mark som ej
            får byggas och ej kan dispo- neras eller säljas. För att få till
            stånd den nödvändiga samordningen inom ett område med kanske ett
            trettiotal delägare krävs inte sällan samhälleliga initiativ.
            Lånefonder för ändamålet eller direkta bidrag till skärgårdskom-
            munerna kan bli erforderliga. Härutöver krävs en total planering
            av hela skärgårdsområden med indel- ning i zoner för bebyggelse,
            rörligt fritidsliv, företagsamhet o. s. v. Den mark som vid en
            sådan planläggning reserveras för det rörliga fritidslivet skall
            lösas in av samhället så att skärgårdsbefolkningen får ersättning.
            Särskilda för ändamålet utformade arrendeavtal bör också kunna
            komma i fråga. Förutsättningen för att kunna behålla en levande
            skärgård är att avfolk- ningen upphör. Inom Stockholms läns skärgårdsområde
            uppgick antalet bo- satta på öar utan fast förbindelse med fastlandet
            år 1959 till omkring 6 000. Detta antal har därefter starkt minskat.
            Problemet att skapa en differentie- rad sysselsättning och en
            samhällelig service i skärgårdsområdena är myc- ket stort och
            kan endast lösas genom en samordning av aktiviteter från så- väl
            myndigheter som enskilda. Den nya synen på sjöfartsverket som
            ett affärsdrivande verk med indragningar i lots- och fyrväsendet
            som följd och rationaliseringar inom tullväsende och kustbevakning
            är exempel på åtgärder som starkt inverkat och inverkar på möjligheterna
            att behålla en bofast befolkning i skärgårdarna. Samtliga dessa
            åtgärder kan vara be- fogade i sig, om man betraktar problematiken
            ur snävt ekonomiska intressen, men för politikerna måste det vara
            en uppgift att studera åtgärdernas sam- fällda effekt och att
            åstadkomma samordning. Man får således bl. a. inte bortse från
            indragningarnas inverkan på små- båtstrafiken i skärgården. Det
            alltmer ökade antalet fritidsbåtar med allt fler sjövana ägare
            har erfarenhetsmässigt visat sig medföra ökade risker för
          </p>
          <pb facs="riksdagen-motions-pdf/data/1969/mot_1969__ak__412/mot_1969__ak__412-003.pdf"/>
          <fw xml:id="i-Xqar5SKuRFnQfMrkdfDCHw">
            6 Motion i Andra kammaren, nr 412 år 1969
          </fw>
          <p xml:id="i-Y8o9yrEDHz7GQMTpWaRQr5">
            den allmänna sjösäkerheten. Därmed sammanhängande problem tages
            närmare upp i en annan motion. Såväl de fritidsboende som turisterna
            förorsakar skärgårdskommunerna kostnader för renhållning, service
            m. m. Den ekonomiska belastningen har ökat successivt allteftersom
            de fast boende minskat i antal och de fritids- boende ökat. Som
            exempel på relationen mellan fast bosatta och fritids- boende
            kan nämnas att Djurö kommun den 31 december 1966 hade 1 347 fasta
            invånare och omkring 20 000 sommargäster. Hur de ekonomiska relationerna
            mellan fritidsfolket och de kommuner där de tillbringar en stor
            del av året skall lösas är en fråga som snarast måste bli föremål
            för utredning. Ett av de viktigaste villkoren för att bevara en
            levande skärgårdsmiljö är att vattnet hålles rent. Redan nu är
            vattnen förorenade ända ut i ytter- skärgårdarna. Från vårt håll
            har tidigare tagits upp frågan om förbud mot utsläpp från passagerarfartyg.
            Också frågan om fritidsbåtarnas toaletter måste beaktas. Genom
            den kemisk-tekniska utvecklingen ökar möjligheterna att lösa dessa
            problem. I hamnar längs kusterna och på öarna kan uppsam- lingstankar
            ordnas. Redan inledda försök till samverkan med östersjösta- terna
            för att förhindra fortsatt vattenförstöring bör intensifieras
            liksom frågan om förbud mot supertankers. Den fördjupning av Öresund
            som ifrågasatts i samband med diskussionerna om supertankers kan
            uppenbar- ligen få oöverstigliga konsekvenser för Östersjöns vatten.
            En rad andra problem såsom skärgårdens kommunikationer, speciellt
            vintertid, anordnande av gästhamnar och helikopterlandningsplatser
            för sjöräddningen, omhändertagande av fast avfall, vidtagande
            av åtgärder för att främja sjövett m. m. måste också beaktas vid
            utformningen av en enhet- lig skärgårdspolitik. Vid 1968 års riksdag
            behandlades en motion av herr Norrby om särskilda planeringsåtgärder
            för utvecklingen av skärgårdsområdena. I allmänna beredningsutskottets
            utlåtande (nr 49/1968) som godkändes av riksdagen hävdas en positiv
            inställning till det nödvändiga i att uppmärksamma ut- vecklingen
            i skärgårdsområdena. Med hänvisning till remissyttrande av länsstyrelsen
            i Stockholms län menar emellertid utskottet att »det arbete som
            beträffande Stockholms skärgård pågår inom länsstyrelsen, landstinget
            och andra organ inom länet och som beträffande andra skärgårdsområden
            bedrivs på motsvarande sätt ger ett värdefullt underlag för en
            planering i syfte att tillgodose både den bofasta befolkningens
            behov och ett utnyttjande av skärgården för rekreation. Planväsendets
            omdaning kommer att ge för- bättrade planeringsmetoder och bättre
            möjligheter att styra utvecklingen». Med hänvisning härtill avslogs
            motionen. Ingen kan förneka att planeringsarbete pågår. Sådant
            sker dock inom en rad olika organ inom såväl den statliga som
            den kommunala sektorn dock
          </p>
          <pb facs="riksdagen-motions-pdf/data/1969/mot_1969__ak__412/mot_1969__ak__412-004.pdf"/>
          <fw xml:id="i-4dEUQXdKf1QQmg1Lvuw6zk">
            Motion i Andra kammaren, nr 412 år 1969 7
          </fw>
          <p xml:id="i-Mm6c8mtbVEexHYKedZfJpn">
            ofta utan en önskvärd samordning. Vidare saknas en generalplan
            för exem- pelvis Stockholms läns skärgårdsområde liksom strikta
            regler för hur man skall förfara vid dispositionen av olika delar
            av skärgårdarna för bebyg- gelse eller rörligt friluftsliv. Den
            nuvarande oklara situationen med rådande motsättningar mellan
            skärgårdsbefolkning och myndigheter motiverar att hela problematiken
            göres till föremål för en samlad bedömning som det bör ankomma
            på statsmakterna att verkställa. Syftet bör vara att utforma en
            enhetlig skärgårdspolitik. Störst är problemen i dag inom Stockholms
            läns skärgårdsområde, vilket motiverar att detta område först
            göres till föremål för studium. Den nuva- rande lagstiftningen
            kring bebyggelseplanering, utformningen av bestämmel- ser för
            naturvårdsområden, strandlagens tillämpning m. m. måste studeras
            och justeringar vidtagas i olika hänseenden. Slutsatsen av ifrågavarande
            stu- dier torde i tillämpliga delar kunna dragas även för andra
            skärgårdsområ- dens vidkommande. Med hänvisning till vad som ovan
            anförts hemställes, att riksdagen i skrivelse till Kungl. Maj:t
            måtte anhålla, att en utredning snarast tillsättes i syfte att
            uppdraga rikt- linjer för en samordnad skärgårdspolitik i Stockholms
            skär- gård och framlägga de förslag till författningsändringar
            el- ler i andra hänseenden som kan befinnas motiverade för att
            tillgodose de i motionen angivna syftena.
          </p>
          <p xml:id="i-84bKebhSUjE2nCiPiGG5EZ">
            Stockholm den 27 januari 1969 Gösta Bohman (m)
          </p>
          <p xml:id="i-NVV6nbPvrafTmNm47EFsch">
            Alf Wennerfors (m) Carl Eric Hedin (m) Allan Åkerlind (m)
          </p>
        </div>
      </div>
    </body>
  </text>
</TEI>
