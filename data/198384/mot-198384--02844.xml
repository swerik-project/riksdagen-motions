<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02844">
  <teiHeader>
    <fileDesc>
      <titleStmt>
        <title>Statsbidrag till alternativa barnomsorgsformer (prop. 1983/84:177)</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statsbidrag till alternativa barnomsorgsformer (prop. 1983/84:177)</title>
          <idno type="rdwebb">G7022844</idno>
          <rs type="number">2844</rs>
          <ref type="dokument_url_text">http://data.riksdagen.se/dokument/G7022844/text</ref>
          <ref type="dokument_url_html">http://data.riksdagen.se/dokument/G7022844</ref>
          <ref type="dokumentstatus_url_xml">http://data.riksdagen.se/dokumentstatus/G7022844</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CMSa3t8cEkg9tpFmNbAh6z" type="signed"/>
        <correspContext corresp="i-CMSa3t8cEkg9tpFmNbAh6z">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-788GHtzSVWps3NNq8zFMiq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2844/mot_198384__2844-001.pdf"/>
      <fw xml:id="i-3uJiivDJKChnRjR9Kgwnz9">
        Motion 1983/84: 2844
      </fw>
      <div xml:id="i-B7cwJrp4ndrzw3ot1j5Bao" type="motHeader">
        <div xml:id="i-7kwFfLGQaYxFQ9QMqWwpZc" type="motTitle"/>
        <div xml:id="i-BAz7xuaUm5knKH1zkfvc5M" type="motSubmissionInfo"/>
      </div>
      <div xml:id="i-Lppj48ShT2kg2QqBB3JkWT" type="motBody">
        <div xml:id="i-H6mNhwh7PDQ9FG4F3PkpF9">
          <p xml:id="i-5L5BEb8bLC3KzhFmBDi1sL">
            Jan-Erik Wikström m. fl. Statsbidrag till alternativa barnomsorgsformer
            (prop. 1983/84: 177)
          </p>
          <p xml:id="i-NVKZM169wiDyMvRhUZEmrc">
            Regeringens syfte med propositionen om statsbidrag till alternativa
            barnomsorgsformer är att förhindra alternativ med företagsdrivna
            daghem. Vi motsätter oss detta förslag. Vår utgångspunkt är att
            daghem är en bra form för barnomsorg. Ambi- tionen måste vara
            att daghemsplatser skall kunna stå till förfogande för de familjer
            som önskar utnyttja dem. Fortfarande är köerna till daghemmen
            stora. Med hänsyn till finansieringsproblem som råder i den offentliga
            sektorn blir det svårt att med nuvarande höga kostnader per daghemsplats
            bygga ut barnomsorgen till full behovstäckning. Om inte nya alternativ
            prövas riskeras att en social orättvisa kvarlever. Den som motsätter
            sig försök som syftar till att med bevarad eller förbättrad kvalitet
            i omsorgen dämpa kostnaderna, slår därför i realiteten vakt om
            de befintliga orättvi- sorna. Detta synes vara regeringens politik.
            Oroväckande många vittnesbörd har på senare år kommit fram om
            daghemspersonal som känner sig låst och kringskuren av trubbiga
            instruk- tioner från en avlägsen kommunal byråkrati. Det är —
            både för barnen och personalen — viktigt att barnomsorgen framgent
            präglas mindre av tradi- tionell myndighetsutövning och mer av
            modernt servicetänkande. Perso- nalen måste få arbeta under större
            frihet och större ansvar än de nu regelmässigt får. Också barnomsorgen
            måste präglas av en vilja till försök, mångfald och alternativ.
            Inte minst i detta avseende är det väsentligt att ta till vara
            olika utvecklingsmöjligheter. Nya initiativ kan ge stimulanser
            till utveckling även inom den kommunala barnomsorgen. Det är därför
            glädjande att socialdemokraterna, åtminstone att döma av propositionen,
            nu övergivit sitt motstånd mot föräldrakooperativa daghem, daghem
            som drivs enligt Montessori- eller Waldorfpedagogiken och barnomsorg
            som drivs av andra ideella organisationer. Vi hoppas att dessa
            nya signaler också uppfattas ute i de många kom- muner i landet
            där socialdemokrater sedan länge envetet bekämpat alla alternativa
            lösningar till den kommunala egenregimodellen inom barnom- sorgen.
            Vi befarar dock att så inte blir fallet. De positiva ordalagen
            i propositio- nen rimmar nämligen illa med det i höstas tagna
            beslutet att föräldrakoope- rativa och andra ideellt drivna daghem
            skall få lägre statsbidrag än de statsbidrag som utgår när kommunen
            driver verksamheten i egen regi. Bidraget per årsarbetare utgår
            enligt detta beslut enbart för kommunalt
          </p>
          <pb facs="riksdagen-motions-pdf/data/198384/mot_198384__2844/mot_198384__2844-002.pdf"/>
          <fw xml:id="i-CUmqXz1oCagohgTQpeFubh">
            Mot. 1983/84: 2844 4
          </fw>
          <p xml:id="i-39QAAB9C9UNzYXdVjDxa9H">
            anställd personal. Alltfort vill regeringen sätta alla alternativ
            till rent kom- munal verksamhet i ekonomisk strykklass. Den organiserade
            barnomsorgen är en kommunal uppgift. Statsbidraget bör därför
            enligt vår mening utgå till kommunen utan diskriminering med hänsyn
            till hur kommunen väljer att rent faktiskt organisera barnomsor-
            gen. Regeringens politik favoriserar egenregilösningar, diskriminerar
            ide- ella alternativ och syftar till att i realiteten förbjuda
            företagsdrivna dag- hem. Regeringspolitiken präglas alltså i detta
            avseende av en anmärknings- värd misstro mot kommunernas förmåga
            att själva ta sitt ansvar för barn- omsorgen. De motiv som regeringen
            anför för ett statsbidragssystem som syftar till att stoppa alla
            försök med företagsdrivna daghem är genomgående ohåll- bara. Vi
            är, i motsats till regeringen, övertygade om att kommunerna vid
            ett konkurrensneutralt statsbidrag bara skulle köpa barnomsorgstjänster
            av seriösa företag med erfaren förskolepersonal. Tron att kommunerna
            skulle kasta sig i händerna på oseriösa företag vittnar om en
            häpnadsväckande syn på kommunalt självstyre och kommunal demokrati.
            Regeringen, som emellanåt bekänner sig till en marknadsekonomisk
            grundsyn, uppvisar i propositionen en märklig syn på privat företagsam-
            het. Regeringen tycks utgå från att privata företag för att få
            vinst i barnom- sorgen kommer att ge en dålig kvalitet. Motsatsen
            är naturligtvis fallet. Företagen vet att de förlorar kontrakten
            med kommuner om daghemsverk- samhet om de missköter sig, och de
            vet att deras verksamhet står under noggrann uppsikt av föräldrar,
            fack, socialförvaltning och massmedier. Bara företag som ger en
            god barnomsorg till rimliga kostnader har chans att överleva.
            Kvalitet i barnomsorgen är en förutsättning för långsiktig lönsamhet.
            Regeringen tycks också tro att vinst måste åstadkommas "antingen
            genom en sänkt standard, genom höjda föräldraavgifter eller ökade
            statliga eller kommunala bidrag” (s. 6). Regeringen lever med
            andra ord i den allvarliga villfarelsen att verksamheter med en
            given resursinsats bara kan organiseras och genomföras på ett
            sätt. Men kvalitet och resursinsats är inte synonyma begrepp.
            Man får hoppas att åtminstone civilministern, som har ansvaret
            för moderniseringen av den statliga förvaltningen och ser- vicen,
            har insett detta, även om regeringen i sin helhet inte gjort det.
            Socialministerns ovan citerade omdöme är ungefär lika träffsäkert
            som påståendet att kvalitet i barnomsorgen mäts i kvadratmeteryta
            och perso- naltäthet. Också detta statiska synsätt skymtar i propositionen.
            Att det viktigaste för barnen och för föräldrarna i stället är
            att medarbetarna på daghemmen motiveras, stimuleras och entusiasmeras
            är ett faktum som dessvärre inte präglar regeringsförslaget. Detta
            är annars en generell san- ning i all serviceverksamhet. Den grundläggande
            värdering som återspeglas i propositionen är att
          </p>
          <pb facs="riksdagen-motions-pdf/data/198384/mot_198384__2844/mot_198384__2844-003.pdf"/>
          <fw xml:id="i-8Y8MxgYcoJDZNPUmofxYHA">
            Mot. 1983/84: 2844 3
          </fw>
          <p xml:id="i-VpoHwCtiRn4o4opM3XeJ5E">
            vinstsyftet i sig är suspekt och skadligt. Detta är en dogmatisk
            inställning, som vi trott att modern svensk socialdemokrati lämnat
            bakom sig. Avgö- rande kan rimligen inte vara om verksamheten
            ger vinst eller inte, utan om barnomsorgen har god kvalitet och
            rimlig kostnad. På i stort sett alla andra verksamhetsområden
            anser en bred majoritet i Sveriges riksdag att kon- kurrens och
            alternativ borgar för såväl kvalitet som rimliga kostnader. Av
            outgrundliga skäl anser uppenbarligen socialdemokratin att det
            inom just barnomsorgens område förhåller sig på rakt motsatt sätt.
            I propositionen argumenteras mot all försöksverksamhet där barn
            är inblandade. ”Enligt min mening skall inte verksamhet med barn
            bedrivas på detta sätt (dvs. försöksvis) — — —. Att lägga ned
            en verksamhet som barnen vant sig vid skulle vara inhumant mot
            barn och föräldrar” (s. 6—7). Denna uppfattning hos socialministern
            har uppenbarligen inte trängt ige- nom till socialdemokratiska
            kommunalpolitiker, i varje fall inte de som sysslar med skolfrågor
            i Stockholms kommun. Med hänvisning till vad vi ovan anfört hemställer
            vi 1. att riksdagen avslår proposition 1983/84: 177, 2. att riksdagen
            beslutar att statsbidraget till den kommunala barn- omsorgen utgår
            lika oavsett om kommunen väljer att driva verk- samheten i egen
            regi, via föräldrakooperativ, via andra ideella alternativ eller
            via privata företag.
          </p>
          <p xml:id="i-GgvpEnYzdi1iogVt63ABzV" type="date">
            Stockholm den 13 april 1984
          </p>
          <div xml:id="i-9aVF2eNDJCPXVnxkmvXyv5" type="signatureBlock">
            <p who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
            <p who="i-NWjcGTLPrVzhsv5pBHnJbA" type="signature">
              JÖRGEN ULLENHAG (fp)
            </p>
            <p who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p who="i-9pZ6GzfD2R22bxSydJmuYz" type="signature">
              KARL ERIK ERIKSSON (fp)
            </p>
            <p who="i-788GHtzSVWps3NNq8zFMiq" type="signature">
              INGEMAR ELIASSON (fp)
            </p>
          </div>
        </div>
      </div>
    </body>
  </text>
</TEI>
