<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00498">
  <teiHeader>
    <fileDesc>
      <titleStmt>
        <title>Barns rätt till omsorg när föräldrar arbetar</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barns rätt till omsorg när föräldrar arbetar</title>
          <idno type="rdwebb">H102Ub498</idno>
          <rs type="number">Ub498</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub498/text</ref>
          <ref type="dokument_url_html">http://data.riksdagen.se/dokument/H102Ub498</ref>
          <ref type="dokumentstatus_url_xml">http://data.riksdagen.se/dokumentstatus/H102Ub498</ref>
          <ref type="doc">http://data.riksdagen.se/fil/47A0EB3F-4654-4CF3-8453-9956A73F0E33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3dnsjhHTq7b2SUpwyFo8vK" type="signed"/>
        <correspContext corresp="i-3dnsjhHTq7b2SUpwyFo8vK">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-B9S6PX9BVNn2D6w9uoNpFs" type="numbering">
          <date when="2013-10-07"/>
        </correspAction>
        <correspAction xml:id="i-27apRgqnnTh1kRrv3R2Gcb" type="submission">
          <date when="2013-10-04"/>
        </correspAction>
        <correspAction xml:id="i-DzkCGkA9B8t7hQA5dwrwa3" type="transfer">
          <date when="2013-10-02"/>
        </correspAction>
        <correspAction xml:id="i-Sgp8yMeMMAeJL4FfaHRJnk" type="assigned"/>
        <correspContext corresp="i-Sgp8yMeMMAeJL4FfaHRJnk">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JL4e7YELh6ndwNuG2PejdX" type="motHeader"/>
      <div xml:id="i-J34xYqmnBkuxDFMGM1Vh4y" type="motBody">
        <div xml:id="i-BVRL267tJmwmhG9mGHbM8a" type="motProposal" subtype="förslag">
          <head xml:id="i-FCHkCD9898yK7rj2daKwGQ">
            Förslag till riksdagsbeslut
          </head>
          <p xml:id="i-hJ1QNH6w65SKE2FVYhUh5">
            Riksdagen tillkännager för regeringen som sin mening vad som
            anförs i motionen om barnomsorg på kvällar, nätter och helger.
          </p>
        </div>
        <div xml:id="i-GRBEYF3PAJoErHt9ZNE5jS" type="motContent">
          <head xml:id="i-NKzxMdyQVWTdtZiCD5rqqa" type="h1">
            Motivering
          </head>
          <p xml:id="i-DP2xiPXByB2ahby2fpoFvU">
            Artikel 3 i FN:s barnkonvention stadgar att barnets bästa skall
            sättas i främsta rummet i alla åtgärder som rör barn. Det innebär
            enligt Barnkommitténs slutbetänkande (SOU 1997:116) bland annat
            att en individuell prövning skall göras i varje enskilt fall.
            Enligt skollagen skall förskoleverksamhet tillhandahållas i den
            omfattning som behövs med hänsyn till föräldrarnas förvärvsarbete
            eller studier eller barnets eget behov. Ansvaret för att erbjuda
            barnomsorg ligger hos kommunerna. Skolverket redovisar statistik
            på kommunnivå om inskrivna barn i förskoleverksamhet och skolbarnsomsorg
            samt inskrivna barn på obekväma arbetstider, och den senaste statistiken
            avser år 2011. Det framgår att av Sveriges 290 kommuner är det
            endast 130 som tar emot barn på obekväm arbetstid. Det är sammanlagt
            4 551 barn som erhåller omsorg på obekväm arbetstid fördelat på
            2 376 i förskola, 833 på fritidshem och 1 342 under rubriken omsorg
            under tid då förskola eller fritidshem inte erbjuds. Enligt medieuppgifter
            så ska sammanlagt 160 kommuner erbjuda omsorg på obekväm arbetstid
            under år 2012. Det är positivt om man jämför med år 2005 då endast
            109 kommuner erbjöd omsorg på obekväm arbetstid. Denna statistik
            visar att 160 kommuner inte har omsorg på obekväm arbetstid, och
            om medieuppgifterna stämmer skulle det vara 130 kommuner, d v
            s drygt hälften eller knappt hälften av kommunerna saknar idag
            denna viktiga verksamhet.
          </p>
          <p xml:id="i-59PKf576EQkFFWNtnG9EDv">
            De regionala skillnaderna är stora. I de tre storstäderna och
            i kommungruppen större städer förekommer verksamheten i samtliga
            kommuner medan den endast undantagsvis förekommer i glesbygdskommunerna.
            Riksdagen tillkännagav till regeringen våren 2012 ett förslag
            om ett stimulansbidrag för att få fler kommuner att erbjuda omsorg
            på obekväm arbetstid.
          </p>
          <p xml:id="i-8N7JYb891ixR7VpsZnuHgC">
            Barnomsorg är en förutsättning för yrkesarbetande föräldrar.
            Familjepolitiken syftar till att stödja föräldrar och familjer
            i olika sammanhang och konstellationer. Eftersom alla familjer
            inte består av två föräldrar som arbetar dagtid på vardagar är
            det viktigt att kommunerna ger möjlighet till en trygg och fungerande
            omsorg, även om föräldrarnas arbetstider är förlagda till sena
            kvällar, helger eller nätter. Det är oerhört viktigt att familjepolitiken
            inte konstrueras efter att ansvar för barnomsorg som syftar till
            att möjliggöra förvärvsarbete läggs på andra familjemedlemmar.
            Stöd från familjemedlemmar är och kan vara viktigt, men bör inte
            vara en förutsättning för att få arbetsliv och barnomsorg att
            gå ihop – det är en fråga om individens frihet och respekt för
            varje familjs unika situation.
          </p>
          <p xml:id="i-C2mPWdwjwhobuJQXpTTdq3">
            Alltfler arbetar på obekväm arbetstid. Därmed ökar också behovet
            av tillgång till barnomsorg på kvällar, nätter och helger. Detta
            gäller inte minst inom den allt viktigare servicesektorn – inte
            minst inom turism- och upplevelsebranscherna, offentliga sektorn
            och i viss mån i industrin. Det är branscher där man arbetar när
            alla andra vill vara lediga, branscher som ökat kraftigt i betydelse
            och alltjämt har en stark utvecklingspotential. Men det är också
            branscher som till mycket stor del utgörs av lågbetalda och kvinnodominerade
            yrken. Ska Sverige stärka sin position inom dessa branscher är
            det en avgörande förutsättning att människor också kan och vill
            arbeta i dem.
          </p>
          <p xml:id="i-ERJepQKw5PLQHfd1UXDMKy">
            Ett alltmer föränderligt arbetsliv måste möta de behov som föräldrar
            har för att få ihop vardagen med arbete och barn. Vi vill därför
            se över möjligheterna att öka tillgången på barnomsorg på kvällar,
            helger och nätter.
          </p>
        </div>
        <div xml:id="i-CZNYSkw7YmKWrQB83BzJ7r" type="signatureBlock">
          <list xml:id="i-U8wPXNArsDFnBF1v4hJpp1">
            <item xml:id="i-CVBQe6sRc81AhmQ7WmKxXr" type="signature">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
