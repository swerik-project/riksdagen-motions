<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__518/mot_1947__ak__518-001.pdf"/>
      <div type="motHeader" xml:id="i-15e1ydNTd4QJTnvm3qGPJW">
        <div type="motTitle" xml:id="i-TzXo1GYFSbvUkKLQUqktMG"/>
        <div type="motSubmissionInfo" xml:id="i-XCMGEibN4FzMJQVDABDsGE"/>
      </div>
      <div type="motBody" xml:id="i-U9f1kdYNYExtsiseUAhVrm">
        <div xml:id="i-UiJkFhQp8xqpHS4gMfaJmD">
          <p xml:id="i-KBXHrkgCJzYcpavLXdEaHr">
            Motioner i Andra kammaren, nr 518. 7
          </p>
          <p xml:id="i-EHnfgASve5TBiifT4qeXXz">
            Nr 518.
          </p>
          <p xml:id="i-2wnq5LCb4uD2fbxyodx77h">
            Av herrar Lager och Adolfsson, i anledning av Kungl. Maj:ts proposition,
            nr 308, angående anslag till planläggning av torvforskning m.
            m.
          </p>
          <p xml:id="i-Y8PRmz7z8xYo1eRe4QWsNF">
            De svenska torvmossarna beräknas sträcka sig över 6 miljoner
            hektar. Torvmassan uppskattas till hundratals miljoner ton. 1946
            års torvutredning har kommit till slutsatsen att om en fullgod
            metod funnes för att nyttiggöra torven skulle denna täcka vårt
            lands bränslebehov under minst 500 år. Torvens användbarhet har
            hittills tilldragit sig endast föga intresse i vårt land. Av det
            lilla som är gjort här hemma och av vad som inhämtats från andra
            länder, där forskningen på detta område kommit längre, är det
            emellertid klart, att torven utom sin användbarhet som bränsle
            kan läggas till grund för kemisk industri. De svenska torvfyndigheterna
            få sålunda betraktas som en naturrikedom, med ännu okända möjligheter.
            Exploateringen av denna naturrikedom har dessutom den fördelen,
            att utgrävningen av torvmossarna frilägger åker- och betesmark
            och förbättrar klimatet i trakten. Förutsättningen för att rationellt
            utnyttja torvfyndigheterna är att forsk- ning på lång sikt organiseras.
            Det anslag till forskning för detta ändamål som Kungl. Maj:t i
            sin proposition nr 308 begär måste hälsas med tillfreds- ställelse,
            men synes oss alltför blygsamt, särskilt med tanke på det betydligt
            större belopp som 1946 års torvutredning ansett erforderligt.
            Det förefaller oss ändamålsenligt om man — jämsides med forskning
            —- från statsmakternas sida sökte skapa garantier för att forskningens
            resul- tat kommer folket till godo, inte enskilda kapitalägare.
            Redan nu förfogar staten över vissa delar av de kända torvfyndigheterna,
            men den övervägande delen torde finnas på privata händer. Ingen
            tvekan råder om lämpligheten att staten driver forskningen. Ingen
            privat kapitalägare torde heller ha lust och resurser att konkurrera
            med staten på detta område. Därför vore det också naturligt att
            staten åt sig garanterade resultaten av denna forskning genom
            att jämsides med densamma utforska torvfyndigheterna och på lämpligt
            sätt säkra dem i det allmännas ägo. Torvfyndigheterna ha ett omedelbart
            aktuellt intresse för vår bränsle- försörjning. Trots att de tekniska
            metoderna för torvupptagningen ännu äro ungefär desamma som för
            trettio år sedan och torvupptagningen i stort sett måste improviseras
            vid avspärrningen, har torven under vissa av krigs-
          </p>
          <pb facs="riksdagen-motions-pdf/data/1947/mot_1947__ak__518/mot_1947__ak__518-002.pdf"/>
          <p xml:id="i-CBx2in5DTbQ4CH3uufRuij">
            8 Motioner i Andra kammaren, nr 518.
          </p>
          <p xml:id="i-VvAn3adYBEz8XZyxbZLb51">
            åren tillfört landet en bränslemängd som svarar mot mer än en
            halv miljon ton kol eller koks eller 7 procent av landets bränslebehov.
            Under det senaste året har torvupptagningen emellertid gått tillbaka
            med hälften. Årets torv- täkt beräknas ge endast något över 500
            000 ton torv, vars bränslevärde motsvarar 250 000 ton kol eller
            koks, 1750 000 kubikmeter pannved eller 1 250 000 kubikmeter prima
            björkved. Då bränsleläget inte kan anses för- bättrat jämfört
            med de närmast föregående åren, utan snarare tvärtom, synas orsakerna
            till denna nedgång behöva undersökas. Som en av orsakerna anges
            den allmänna bristen på arbetskraft. Denna brist är emellertid
            inte hela förklaringen. De privata torvmosseägarna upp- ges ha
            ringa intresse att investera kapital i torvfabrikation (dränering,
            planeringsarbeten, inköp av maskiner, ordnandet av utlastningsanordningar
            etc.) av det skälet att avsättningsgarantier ges från statsmakternas
            sida endast för ett år i taget.
          </p>
          <p xml:id="i-QkoxtEUKFN1rsLfn4wMqxW">
            Inte minst med hänsyn taget till behovet att spara skogen för
            andra ändamål än bränsleändamål och med hänsyn till den omständigheten
            att importen av fossilt bränsle knappast kan tänkas bli tillräcklig
            under de närmaste åren, vore det tillbörligt att från statsmakternas
            sida vidtaga åtgärder i syfte att stimulera till ökad produktion
            av bränntorv för de närmaste åren framåt. Denna uppfattning styrkes
            av ett yttrande av ord- föranden i bränslekommissionen, överdirektör
            K.-G. Ljungdahl, som i en översikt av vårt bränsleläge (»Från
            departement och nämnder» nr 8 1947) förklarar att »vi böra inte
            räkna med att under de närmaste åren kunna täcka hela vårt behov
            av fossila bränslen i Europa» samt att »vi sannolikt äro nödsakade
            att till någonting mellan 30 och 40 procent av vår bränsle- försörjning
            lita till import över Atlanten med den otrygghet som detta måste
            innebära». Uppläggning av en plan för ökning av produktionen av
            bränntorv, för kanske lämpligen tre år eller fem år framåt, kunde
            verksamt bidraga till att öka tryggheten på bränsleförsörjningens
            område och borde inte heller behöva ålägga statskassan några nämnvärda
            utgifter. Priserna på ved äro sådana, att torven väl kan konkurrera
            med denna utan att subventioner i någon annan form behöva lämnas
            torvfabrikanterna än den som avsättningsgarantien möjligen kan
            innebära, därest en inte trolig lätt- nad av bränslesvårigheterna
            i Europa skulle inträda. Sammanfattningsvis ville vi sålunda förorda
            att utskottet vid behand- lingen av Kungl. Maj:ts proposition
            nr 308 måtte bedöma den s. k. torv- frågan utifrån synpunkterna
            att vi i torvmossarna ha en naturfyndighet med mycket stora möjligheter
            att tjäna som bränslekammare för vårt folk- hushåll och som bas
            för kemisk industri samt att denna fyndighet med redan kända och
            prövade metoder och redskap kan bättre utnyttjas för att trygga
            det omedelbara behovet av bränsle. Med hänvisning till vad ovan
            sagts tillåta vi oss föreslå,
          </p>
          <pb facs="riksdagen-motions-pdf/data/1947/mot_1947__ak__518/mot_1947__ak__518-003.pdf"/>
          <p xml:id="i-TZSjxZMKPnaQfiNM2fE3Tn">
            Motioner i Andra kammaren, nr 518. 9
          </p>
          <p xml:id="i-9noTzBas8S2pRQcadkQFKK">
            att riksdagen i skrivelse till Kungl. Maj:t anhåller att åt-
            gärder skyndsamt vidtagas för att utforska landets förråd av torv,
            lämplig för industriell bearbetning, att åtgärder vidtagas för
            att överföra i privat ägo varande torvfyndigheter i statens hand,
            samt att Kungl. Maj:t föranstaltar om en planmässig utvidg- ning
            av produktionen av bränntorv under de närmaste åren.
          </p>
          <p xml:id="i-9fGhTMwzCBwWtGhUUiiXZ8">
            Stockholm den 14 juni 1947.
          </p>
          <p xml:id="i-KtyfxaEEuC6hqJzsNtAZSJ">
            Fritjof Lager. Gunnar Adolfsson.
          </p>
          <p xml:id="i-Uenb1wZFjZfG6y4p19BneF">
            Bihang till riksdagens protokoll 1947. 4 saml. Nr 516—518.
          </p>
          <p xml:id="i-KBv9NvphsNh12S3vLFpYAn">
            Nn
          </p>
        </div>
      </div>
    </body>
  </text>
</TEI>
