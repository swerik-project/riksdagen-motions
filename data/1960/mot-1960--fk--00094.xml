<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__94/mot_1960__fk__94-001.pdf"/>
      <div type="motHeader" xml:id="i-LyojoDmSWJXgYn43UcpTt6">
        <div type="motTitle" xml:id="i-JnscaUXjVC9nwGt96qs3aS"/>
        <div type="motSubmissionInfo" xml:id="i-UUz7oichAXvRaLwAc8SL3B"/>
      </div>
      <div type="motBody" xml:id="i-KzFANUXyo26ohhqYE5aRcD">
        <div xml:id="i-WXiebP2c2r4emGZ7ggxvDz">
          <p xml:id="i-6DEKmB9jiEoQvgoe7eFBEd">
            Motioner i Första kammaren, nr 94 år 1960 3
          </p>
          <p xml:id="i-L3TH4cGszAnVKuDMBYN111">
            Nr 94
          </p>
          <p xml:id="i-CRv3N4Mosj5B4AuFEBquC5">
            Av herr Mattsson och herr Andersson, Torsten, om viss ändring
            av be- stämmelserna angående radiolicens.
          </p>
          <p xml:id="i-RBN1YFbBzRV247THT4quZb">
            I Kungl. Maj:ts kungörelse av den 23 maj 1958 (SFS 1958: 231)
            angående rätt att inneha radiomottagningsapparat stadgas i 2 $
            att tillstånd erford- ras för varje radiomottagningsapparat men
            att tillstånd berättigar till inne- hav av mer än en apparat i
            följande fall: 1. Innehavare av tillstånd äger att på detsamma
            i bostad, som disponeras av honom, innehava mer än en radiomottagningsapparat,
            avsedd att bru- kas av honom själv, hans familj eller övriga till
            hans hushåll hörande med- lemmar. Såsom hushållsmedlem skall därvid
            räknas jämväl inneboende, som helt är i hushållets kost. | 2.
            Försäljare av radiomottagningsapparater äger att på ett för varje
            försäljnings- eller demonstrationslokal gällande tillstånd innehava
            mer än en för försäljnings- eller demonstrationsändamål avsedd
            apparat. 3. Tillstånd, som utfärdats för sjukhus, vårdanstalt,
            ålderdomshem eller därmed jämförlig inrättning, skall anses omfatta
            samtliga radiomottag- ningsapparater inom de lokaler, vilka äro
            avsedda för personer, som vårdas å inrättningen. 4, Tillstånd,
            som utfärdats för hotell, pensionat eller liknande företag, skall
            anses omfatta samtliga radiomottagningsapparater inom de av före-
            tagets lokaler, som äro avsedda för tillfälliga gäster. 5. Tillstånd,
            som utfärdats för läroanstalt, skall anses innefatta samtliga
            inom anstalten befintliga, för undervisningen avsedda radiomottagnings-
            apparater. Som framgår av ovanstående är industrier och liknande
            företag inte un- dantagna från bestämmelsen att tillstånd erfordras
            för varje radiomottag- ningsapparat. Detta bör också ses i förhållande
            till vad som stadgas i 13 $ i ovannämnda kungörelse. Där heter
            det nämligen: ”Vad i denna kungörelse stadgas rörande mottagningsapparat
            skall jämväl gälla till sådan apparat ansluten återgivningsanordning.”
            Den praktiska innebörden av denna bestämmelse är att om en företagare
            önskar bereda sina anställda musikunderhållning genom att sända
            radio- program via en central radioanläggning, så måste radiolicens
            erläggas för varje ansluten högtalare förutom för själva radiomottagningsapparaten.
            Här anser vi för vår del att en ändring av bestämmelserna är påkallad.
            Som det nu är har de dryga licensavgifterna i vissa fall medfört
            att företag plomberat eller borttagit sina radiomottagare, och
            i andra fall har man sökt
          </p>
          <pb facs="riksdagen-motions-pdf/data/1960/mot_1960__fk__94/mot_1960__fk__94-002.pdf"/>
          <p xml:id="i-9WaJPK9e7yiQ4FgVuGU2Y4">
            4 Motioner i Första kammaren, nr 94 år 1960
          </p>
          <p xml:id="i-YP342uke3SGKkusxXUf3mF">
            begränsa antalet högtalare, vilket medfört att musikåtergivningen
            blivit tämligen onjutbar. Särskilt för de mindre företagen har
            licensavgifterna i många fall blivit betungande. Före den 1 oktober
            1943 erfordrades radiolicens endast för varje full- ständig radiomottagningsapparat.
            För till denna separat ansluten återgiv- ningsanordning krävdes
            icke någon licens. Denna bestämmelse ändrades därför att man t.
            ex. inom ett stort hyreshus kunde installera centralradio- anläggning
            med anslutna högtalare placerade i skilda lägenheter. Då den nuvarande
            bestämmelsen emellertid — med tidigare angivna undantag — kräver
            licens för varje till högtalare ansluten ljudåtergivningsanläggning,
            har även industrier och liknande företag kommit att drabbas av
            denna be- stämmelse. Som vi tidigare framhållit anser vi att de
            nuvarande bestämmelserna bör ändras. Då det emellertid med fog
            skulle kunna anses oriktigt att för större industrier helt återgå
            till de bestämmelser som gällde före den 1 oktober 1943, vill
            vi för vår del föreslå, att en radiolicens skall gälla för varje
            grupp av 10 högtalare (mottagningsapparaten inräknad) som utnytt-
            jas inom sådana lokaler, som ej är avsedda för bostadsändamål.
            Denna be- stämmelse bör enligt vår uppfattning vara generellt
            verkande och gälla inom alla företag, som tidigare inte erhållit
            undantag genom bestämmelser- na i 3 $i Kungl. Maj:ts kungörelse
            av den 23 maj 1958. Med stöd av det anförda hemställes, att riksdagen
            måtte besluta sådan ändring av bestäm- melserna om skyldighet
            att erlägga licensavgift för radio- mottagningsapparat, att en
            radiolicens skall gälla för varje grupp av 10 återgivningsanordningar
            (mottagningsappara- ten inräknad), som utnyttjas inom av tillståndshavaren
            disponerade lokaler, vilka ej är avsedda för bostadsända- mål,
            samt att vederbörande utskott måtte utarbeta förslag till er-
            forderlig författningsändring.
          </p>
          <p xml:id="i-X6igWHxYCdT4w4L3D2MzmU">
            Stockholm den 25 januari 1960
          </p>
          <p xml:id="i-BL5MhTzgGCpLxYNZeQMRJQ">
            T. V. Mattsson Torsten Andersson
          </p>
        </div>
      </div>
    </body>
  </text>
</TEI>
