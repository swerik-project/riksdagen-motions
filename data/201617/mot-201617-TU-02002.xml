<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-02002">
  <teiHeader>
    <fileDesc>
      <titleStmt>
        <title>Utredning av de svenska synfältskraven för körkort</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2002 av Staffan Danielsson (C)</title>
          <idno type="rdwebb">H4022002</idno>
          <rs type="number">2002</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4022002/text</ref>
          <ref type="dokument_url_html">http://data.riksdagen.se/dokument/H4022002</ref>
          <ref type="dokumentstatus_url_xml">http://data.riksdagen.se/dokumentstatus/H4022002</ref>
          <ref type="docx">http://data.riksdagen.se/fil/72506225-B5EE-46F3-B909-A8DE91B17AFE</ref>
          <ref type="pdf">http://data.riksdagen.se/fil/306E7C63-7AB3-44FE-B71E-BCE520FD9303</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NyNY1xrwUnLCFLKDUAmcRf" type="signed"/>
        <correspContext corresp="i-NyNY1xrwUnLCFLKDUAmcRf">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-RTBMAQxHEb2S2Y7KybfzX4" type="submitted">
          <date when="2016-10-05"/>
          <time when="10:38:37"/>
        </correspAction>
        <correspAction xml:id="i-MRLnpdsFe3hHMqs6cuwpya" type="reviewed">
          <date when="2016-10-05"/>
          <time when="11:31:16"/>
        </correspAction>
        <correspAction xml:id="i-HF7jD9NRiLeR9d1E5Hpk7m" type="referred">
          <date when="2016-10-14"/>
        </correspAction>
        <correspAction xml:id="i-BX1Ah8bKeifppDSbHLH2T7" type="assigned">
          <date when="2017-08-07"/>
          <time when="15:09:00"/>
        </correspAction>
        <correspContext corresp="i-BX1Ah8bKeifppDSbHLH2T7">
          <ref type="assignedTo">Trafikutskottet</ref>
        </correspContext>
        <correspAction xml:id="i-LL1i5J4w5ULFitsQCpjtrg" type="behandlas_i"/>
        <correspContext corresp="i-LL1i5J4w5ULFitsQCpjtrg">
          <ref type="uppgift">2016/17:TU11</ref>
          <ref type="ref_dok_id">H401TU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LE2Z4w9kZTpBwo85EVkXs5" type="motHeader">
        <div xml:id="i-VcMqZaK87Qx3HiaK1MZZpT" type="motTitle">
          Motion till riksdagen 2016/17:2002 av Staffan Danielsson (C)
          Utredning av de svenska synfältskraven för körkort
        </div>
      </div>
      <div xml:id="i-G3ga7vV3pTc2a3qZFbdedz" type="motBody">
        <div xml:id="i-X2udRSkHaCze41GbVdP1eU" type="motProposal" subtype="förslag">
          <head xml:id="i-36nd7Y8zBXah4cKB2nNc4i">
            Förslag till riksdagsbeslut
          </head>
          <list xml:id="i-NoKr9THoK6mCwmZzPUGQhj">
            <item xml:id="i-k21xYQGXHD1MGoeP7VYt1" sortKey="Yrkande 1">
              Riksdagen ställer sig bakom det som anförs i motionen om att
              utreda mer rimliga regler i linje med internationell praxis för
              körkortsprov för dem som ser bra men har brister i sitt synfält,
              och detta tillkännager riksdagen för regeringen.
            </item>
          </list>
        </div>
        <div xml:id="i-JLHPrzQYP35Euv4Ye2azp" type="motContent">
          <head xml:id="i-E2R282xtxeqqsw5nQfeifd" type="h1">
            Motivering
          </head>
          <head xml:id="i-8cf7U19qVNmKNTjG7iACyX" type="h1">
            Motionen är lång för att ge en god bild av problematiken bakom.
            I korthet handlar den om detta:
          </head>
          <list xml:id="i-JVAgLzfb97RRxTKYgsSBEG" style="ul">
            <item xml:id="i-RTrePYPXtfGh1J5SqvNfd1">
              Det finns många hundratusentals personer i Sverige som ser bra
              men har brister i sina synfält (sidoseende). Endast de som anmäls
              av läkare enligt uppställda regelverk måste genomgå rigorösa tester
              i testmaskiner, vars resultat helt får avgöra körkortsfrågan.
            </item>
            <item xml:id="i-4VBEoALiE9RFE8Ropa7xng">
              Detaljkrav på testresultat i maskiner uppställs av Transportstyrelsen
              på förslag från några ögonläkare. Testen är oerhört stressande
              och klaras inte testet tas körkortet. Testresultaten varierar
              beroende på styrkan på linsen om en sådan används. Vissa sjukhus
              tillåter att man ställer in skärpan, andra inte.
            </item>
            <item xml:id="i-DaT6YWfbGKjg5agchxoF2K">
              Sverige har strängast regler i världen, sannolikt. I andra länder
              får resultat i testmaskin vägas upp av praktiska körprov eller
              prov i bilsimulator.
            </item>
            <item xml:id="i-3bwRRPQ69mctZXma83bGT1">
              Regeringen bör tillsätta en utredare som analyserar de svenska
              regelverken i ett internationellt perspektiv, som tar in både
              ögon- och trafikexpertis i arbetet och som ska föreslå en mer
              rimlig praxis så att människor som ser bra men har begränsade
              synfältsproblem i betydligt högre grad än idag kan behålla sina
              körkort i enlighet med praxis i andra länder. Inriktningen ska
              vara att dessa personer ska kunna dokumentera sin körförmåga i
              både praktiska körprov och/eller i bilsimulator, och att resultaten
              i dessa prov ska kunna väga upp ett tveksamt resultat i syntestmaskinen.
            </item>
            <item xml:id="i-Thw2EhaqEy2khS38EUd7QM">
              Att behålla körkortet eller få tillbaka det blir en diskriminerings-
              och klassfråga om endast de som har ekonomiska resurser kan använda
              simulator. Att till exempel testa VTI:s bilsimulator kostar den
              drabbade 18 750 kr med nuvarande praxis. Transportstyrelsen vill
              inte tillåta att man testar simulatorn förrän efter körkortsåterkallelse.
            </item>
          </list>
          <p xml:id="i-9EJihZWEJtp2UQPWfcYAXg">
            Många personer som ser bra fråntas varje år sitt körkort, trots
            att de ofta kört prickfritt i flera decennier. Orsaken är att
            de har missat en testpunkt för mycket i en synfältsmaskin, trots
            att testpunkterna bara har storleken 1/100 av blinda fläcken.
            Det är en desperat situation att se bra men ändå förbjudas att
            köra bil. Många drabbade kämpar med överklaganden och för visa
            att de klarar tester i en maskin som testar synfält, enligt Transportstyrelsens
            krav. I andra länder i Europa eller i USA hade de sannolikt fått
            behålla sitt körkort, och göra praktiska uppkörningsprov, men
            inte längre i Sverige. Transportstyrelsen hävdar att man har rätt
            till en rättslig prövning, men rätten bedömer bara om Transportstyrelsen
            har gjort rätt i förhållande till de regler som verket självt
            har satt upp.
          </p>
          <p xml:id="i-HxPHBdjqXpfaGcnHXkYfkT">
            Transportstyrelsen har med hjälp av några ögonläkare bestämt
            exakt vilka testresultat som måste uppnås för det maskintest som
            föreskrivs. Ibland klarar man den ena maskinen men inte den andra.
            Testresultaten varierar betydligt, bland annat eftersom de innebär
            en enorm stressituation för dem som genomgår dem och på brytningen,
            med olika sorters glasögon, faller testpunkterna på olika ställen.
            På vissa sjukhus får man bara ett försök, men på vissa privata
            kliniker får man göra flera försök, men på egen bekostnad.
          </p>
          <p xml:id="i-JwJnagUzRZcvyR3UzQXKk6">
            I andra länder är maskintesten ett underlag bland andra men ofta
            kan körkort ändå behållas eller erhållas om man klarar praktiska
            uppkörningsprov och/eller test i körsimulator. Det vetenskapliga
            underlaget för att exakt låta testmaskiner bestämma när människor
            som ser bra men som har vissa brister i sitt ”sidseende” har allvarliga
            brister och används inte alls på samma vis i andra länder.
          </p>
          <p xml:id="i-DBfbPvZUgWHHronuQ5wyef">
            I Sverige har Transportstyrelsen ändå valt att låta synfältstesten
            helt avgöra körkortsfrågan, man bestämmer själv exakt vilka testresultat
            som måste uppnås för varje typ av maskin, och klarar en testperson
            inte dem så dras körkortet in. Detta motverkar ”godtycke” och
            gör att alla testpersoner likabehandlas, är motivet. Å andra sidan
            förutsätter det att kraven är ”vetenskapligt korrekta” och att
            korrelationen mellan testresultat och bilkörningsförmåga är stor,
            vilket starkt ifrågasätts av trafikexpertis med ett bredare perspektiv.
          </p>
          <p xml:id="i-JNB7PtXmX87qMtWYPrAfjG">
            Hade de personer som i Sverige fråntagits sina körkort bott i
            andra EU-länder, eller i USA eller Kanada, hade de i stor utsträckning
            fått behålla körkortet. Transportstyrelsen vill låta påskina att
            Sverige har liknande regler som andra länder och att föreskrifterna
            baseras på EG- direktiv (2006/126/EG, ändrad bland annat 2009/113/EG)
            och körkortslagen (1998:488). Läser man dessa direktiv, framgår
            det att man får lov att se på ett öga och att blinda fläcken i
            så fall inte är en synfältsdefekt. Transportstyrelsen tolkar det
            som att låg ljuskänslighet i en testpunkt som är 1/100 av blinda
            fläcken, innebär en synfältsdefekt. Transportstyrelsens föreskrifter
            TSFS 2013:2 torde därför strida mot EG-direktiven.
          </p>
          <p xml:id="i-J8fHGSxiuhRw5Jd53f5SBA">
            I dessa direktiv står det också att individer kan få dispens
            från medicinska krav, men Transportstyrelsens medicinska råd har
            bestämt att dispens från medicinska krav endast kan medges efter
            körkortsåterkallelse. De tänker sig att först ska den drabbade
            förlora körkortet i synfältsmaskinen i ett test som tar ca 4 minuter,
            sedan när alla möjligheter att överklaga är över och beslutet
            vunnit laga kraft, kan man ansöka om dispens i Borlänge och i
            undantagsfall få tillbaka körkortet.
          </p>
          <p xml:id="i-CjQ8aM88SJBLpr3ysvfZKH">
            VTI:s bilsimulator är nu igång i Linköping och människor som
            förlorat körkorten får lov att testa den till en kostnad av 18
            750 kr. Sedan ska 600 kr betalas till avdelning trafikmedicin
            och 400 kr betalas för ett nytt körkort. Att testa simulatorn
            innan körkortsåterkallelse går att göra, men i så fall blir den
            drabbade snart inkallad till prov igen. På mobilitetscenter i
            Göteborg finns nu en bilsimulator utvecklad av VTI. Men på deras
            hemsida står det att man behöver en remiss och att man för att
            få testa den först måste ha uppfyllt de trafikmedicinska kraven,
            till exempel klarat synfältstesterna, för att få testa den!
          </p>
          <p xml:id="i-8KVmTpatMbcd8JxveYHwxg">
            En risk med regler som är svåra att acceptera kan vara att människor
            som fråntagits körkorten kör bil ändå. En del kan vara trafikfarliga,
            andra inte. Om dessa människor tilläts testa en bilsimulator innan
            de förlorade körkortet, skulle de förstå varför de är trafikfarliga
            bättre, om det nu skulle visa sig att det är på det sättet.
          </p>
          <p xml:id="i-VhgR554AkzaXpJbBoTpa92">
            Människor som har diabetes kan ha fått sin näthinna laserbehandlad
            i syfte att förebygga kärlbildning som kan leda till blödningar
            och blindhet. De laserbehandlade punkterna är ungefär 1/100 av
            blinda fläcken och de senaste åren har många människor som har
            diabetes men som ser bra förlorat körkortet. Det tas alltså inte
            hänsyn till varför man missar en testpunkt i föreskrifterna. Sammanfaller
            en testpunkt med en laserbehandlad punkt, kan man alltså förlora
            körkortet trots att man ser bra. Så här lyder formuleringen i
            TSFS 2013:2, som det ofta refereras till när en person förlorar
            körkortet:
          </p>
          <p xml:id="i-3fHYQYx6FqJ18q3E69onG4">
            5 § Vid sådan statisk tröskelperimetri som anges i 16 kap. 6
            § första stycket 2 ska värdet i varje korresponderande testpunkt
            uppgå till 1) minst 20 dB inom en radie av 10° från synfältets
            centrum, och 2) minst 10 dB inom en radie av 20° från synfältets
            centrum.
          </p>
          <p xml:id="i-PnHRBMiaB4KeffUuYXZMrR">
            Trots vad som sägs i första stycket 2 får värdet i en enstaka
            korresponderande testpunkt utanför 10° understiga 10 dB. Utsätts
            man för humphreyperimetri tvingas man se 30 testpunkter av 31
            med tillräckligt hög ljuskänslighet. Man tvingas sätta fast huvudet,
            hålla still blicken och se testpunkter som motsvarar 1/100 av
            blinda fläcken genom att trycka på knappen när man ser testpunkter
            inuti en glob, som man sätter fast huvudet i och har man för låg
            ljuskänslighet i fler än en punkt av 31, förlorar man körkortet.
          </p>
          <p xml:id="i-KFsb8C8a4aL1WW18JsuTrb">
            Ögonläkaren bakom reglerna, Bertil Lindblom, är konsultläkare
            i tveksamma fall, när transportstyrelsens 15 konsultläkare som
            alla är allmänläkare (alltså inte ögonläkare), känner sig osäkra.
            Efter att Daniel Lindgren (som själv kämpar för sitt körkort genom
            maskintester och bidragit med underlag till denna motion) ringt
            Transportstyrelsen och pratat med ett antal handläggare visar
            det sig att ingen själv har testat en humphreyperimetri! De förutsätter
            att läkaren vet bäst och att testerna är vetenskapligt underbyggda.
            Men föreskrifterna tar alltså inte hänsyn till varför man kan
            missa en testpunkt. Beror det på sjukdom eller beror det på att
            testpunkten sammanfaller med en laserbehandlad punkt? Det spelar
            ingen roll, man förlorar körkortet i vilket fall som helst. På
            Mölndals sjukhus har diabetespatienter börjat laserbehandlas med
            så kallad mikrolaser. Dessa punkter är bara en tusendel av blinda
            fläcken och gör att patienten efter behandling klarar synfältskraven.
            Men en sådan behandling har för liten effekt, så försörjningen
            av ögat räcker inte till och många har blivit blinda pga otillräcklig
            laserbehandling.
          </p>
          <p xml:id="i-K7GfHofXMpPa7xdL7goM68">
            Självfallet är det viktigt att ställa krav på till exempel omdöme
            och kunskaper och synförmåga på svenska körkortsinnehavare. Samtidigt
            måste alltid en avvägning göras hur långt kraven ska sträckas.
            Sverige har valt en förnuftig linje när människor blir äldre och
            drabbas av försämrad syn och även vanligen av synfältsbortfall.
            I stället för att kalla in alla äldre till regelbundna syn- och
            synfältskontroller gäller körkortet oavsett ålder, och det är
            upp till den enskilde och dennes omdöme att successivt begränsa
            och upphöra med sin bilkörning när synen och andra kroppsfunktioner
            förändras. Ett motiv för detta är att äldre som grupp har en liten
            olycksfrekvens i trafiken.
          </p>
          <p xml:id="i-R8CtSv4gCiU9ZYzBCy8WqS">
            Även vad gäller de många hundratusentals människor med god syn
            men med brister i sina synfält accepterar Sverige att de kör bil.
            Inte heller deras olycksfrekvens skiljer sig från normalbilistens.
            Skulle det vara trafikosäkert att köra bil med vissa brister i
            synfältet borde givetvis alla i riskzonen regelbundet kallas in
            till undersökningar och göra förnyade körprov. Så sker inte.
          </p>
          <p xml:id="i-4kUcoojE8q76vR4aAMZN1u">
            Många som avtvingas intyg har kryssat i att man har till exempel
            diabetes vid ansökan om körkortstillstånd. Vissa har tvingats
            lämna in fler än 30 specialistläkarintyg på egen bekostnad genom
            åren, som sedan bedöms av konsultläkare utan specialistkompetens.
            Chefsöverläkare Lars Englund på Transportstyrelsen vill försöka
            göra sken av att de flesta är personer som anmälts av läkare och
            därför måste lämna in intyg och genom att hävda att sjukdomsbilden
            är progressiv, tvingas dessa personer klara dessa tester om och
            om igen och beläggas med krav om svårare och svårare tester tills
            körkortet återkallas. Läkare har anmälningsskyldighet när man
            bedömer att en patient av medicinska skäl är ”olämplig” som bilförare,
            vilket ökar risken att människor inte vågar uppsöka ett sjukhus.
          </p>
          <p xml:id="i-7C9RtHYySi92azWNrYfzU8">
            Genom att skärpa läkarnas anmälningsplikt kommer alltfler människor
            nu att åläggas att göra synfältstest. Med dagens testkrav kommer
            sannolikt antalet människor som ser bra men som fråntas sina körkort
            på grund av synfältsbrister att öka kraftigt. Kravet om läkares
            anmälningsplikt står att läsa om öppet på Transportstyrelsens
            hemsida och står naturligtvis i motsatsförhållande till läkarens
            tystnadsplikt.
          </p>
          <p xml:id="i-4gqsrtdg7ESZrYbNVWAjom">
            För att underlätta bedömningen och få ett likvärdigt kriterium
            har Transportstyrelsen och dess trafikmedicinska råd infört mycket
            detaljerade krav på vilka testresultat man måste uppnå i olika
            synfältstestsapparater (främst Humphrey, Goldman, Esterman).
          </p>
          <p xml:id="i-Xh21HFDp5EMxocdGK9BXKL">
            Testerna är mycket stressande och olika apparater och utförare
            kan ge betydande spridning i resultaten. För den som inte klarar
            testet mycket bra finns vanligen ingen återvändo, körkortet dras
            in. Ett binokulärt Estermann-test lär dessutom vara enklare att
            klara än ett humphreytest, så val av testmetod kan påverka resultatet.
          </p>
          <p xml:id="i-Ln4f55NfWpTvuNmvU2efn8">
            Att förlora rätten att köra bil trots att man ser bra (men har
            brister i sitt synfält) är en oerhört långtgående frihetsinskränkning.
            Av de 8 000–9 000 per år som sedan några år tillbaka fråntas sina
            körkort på grund av Transportstyrelsens nya testregler är det
            en del som protesterar men endast några få som lyckas få en omprövning.
            Ca 80 000 människor i Sverige tvingas lämna in läkarintyg om och
            om igen.
          </p>
          <p xml:id="i-EXNZUJsafTgoTtyy2kLoX6">
            I samband med att EU har antagit minimidirektiv har Sverige snarast
            skärpt sin tillämpning genom att specificera synfältskraven med
            strängare regler och tillämpning än andra länder, och låta testmaskiner
            stå för hela avgörandet. Sverige torde ha de mest extrema kraven
            på synfältstest i världen. I andra länder varierar sätten att
            mäta synförmåga och kraven på fullgoda synfält. Det finns delstater
            i USA och många länder där synfälten knappast testas alls utan
            där huvudfokus läggs på synskärpa och på praktiska körprov.
          </p>
          <p xml:id="i-2xYBrJsTASLQ43JVN5C15F">
            Professor Kjell Ohlsson vid Linköpings universitet är expert
            på hur människor och maskiner fungerar tillsammans och kritisk
            till det svenska regelverket vad gäller synfältskrav. Enligt honom
            är det vetenskapliga stödet för samband mellan synfältsbortfall
            och körprestation mycket svagt. Testen är artificiella och har
            inte mycket att göra med de krav som ställs på bilföraren i en
            konkret trafiksituation. ”Maskintesterna” har enligt professor
            Kjell Ohlsson, med flera, ett antal fundamentala brister. De är
            alltför statiska. De är inte tillräckligt tillförlitliga. De mäter
            inte det funktionella synfältet i dynamiska köruppgifter. I praktiken
            krymper synfältet som behövs med ökad hastighet. De detaljerade
            svenska kriterierna är alltför diffusa, dåligt vetenskapligt underbyggda
            och faktiskt rätt godtyckliga.
          </p>
          <p xml:id="i-K3pz95nzNSXJfyD7PBDU7o">
            En person som har brister i synfältet kompenserar vanligen detta
            i betydande grad genom att röra huvudet mer och flytta blicken
            oftare, vilket empiriska studier också visar. Människor med mycket
            begränsade synfält klarar mer visuellt krävande uppgifter än att
            köra bil, till exempel att spela bordtennis på elitnivå eller
            inneha flygcertifikat. Detta förklarar att bilförare kan köra
            prickfritt i hundratusentals mil utan incidenter trots att de
            lider av betydande synfältsbortfall. Synfältet försämras progressivt
            från 50 års ålder, liksom även mörkerseendet, vilket inte föranleder
            allmänna synfältstester eller körkortsindragningar.
          </p>
          <p xml:id="i-TrpBKP4kdgykC4kn5JY5fS">
            I stället för att slaviskt följa testmaskiner ger test i bilkörningssimulatorer
            ett bättre underlag för att bedöma syn- och synfältsfel. Även
            mer omfattande praktiskt körprov, vilket används i andra länder,
            borde användas och spela roll.
          </p>
          <p xml:id="i-4Ydt4TLYsTXjwzttRPHrG4">
            Enligt Kjell Ohlsson, Jan Andersson och Björn Peters från VTI
            (Statens väg- och transportforskningsinstitut) säger ett simulatortest
            betydligt mer om en persons förmåga att framföra en bil än de
            syntest som genomförs vid körkortsåterkallelser. De menar att
            det vore önskvärt att man i stället för extrema krav på visuellt
            synfält (vilket har slopats i många länder) föreskrev godkända
            prov på körförmåga i vetenskapligt utprövade scenarier i verifierade
            simulatorer. Körförmågan kan också, om det anses nödvändigt, verifieras
            i ett normalt praktiskt körkortsprov. Kjell Ohlssons kritik är
            att i dag drabbas även personer med mindre allvarliga synfältsbortfall
            i perifera delar av körkortsåterkallelse. Han anser att de som
            forskar inom området trafiksäkerhet och perception borde vara
            bättre skickade att avgöra om en person ska anses utgöra en potentiell
            fara för sin omgivning vid bilkörning än läkare utan specialisering
            inom områdena visuell perception, synergonomi och reliabilitet.
            Rigida testmetoder med bristande validitet och reliabilitet bör
            inte ligga till grund för körkortsåterkallelser. Samma åsikt lär
            delas av Professor Bo Philipsson, som är professor och ögonläkare
            vid Karolinska Institutet och professor Bo Håkansson, Chalmers
            tekniska högskola.
          </p>
          <p xml:id="i-QrjaE1wKEMp3fwXz2nJp5h">
            Professor Kjell Ohlsson är numera pensionerad, men hans kontrovers
            med Lars Englund står att läsa om på internet. Numera är det Björn
            Peters och Jan Andersson som är forskningsledare på VTI och ett
            bilsimulatorkoncept i samarbete med Transportstyrelsen är nu igång,
            men fortfarande återkallas körkort i synfältsmaskinerna.
          </p>
          <p xml:id="i-58dWURdxK2MvPd5BHWELaC">
            Att bli fråntagen sitt körkort är en oerhörd frihetsinskränkning
            i livet, särskilt om man ser bra och har kört prickfritt sedan
            länge. Självfallet ska de som har körkort ha kunskaper och förmåga
            att köra på ett trafiksäkert sätt. De som klarat körkortsteori
            och praktik behåller i dag sina körkort in på ålderns höst, trots
            att synfält och mörkerseende och annat försämras.
          </p>
          <p xml:id="i-DeHgVt9qr5ZsK3bA8Zg6KC">
            Som framgår ovan finns det sannolikt hundratusentals människor
            som inte skulle klara ett test med Humphrey-perimetri i Sverige
            med nuvarande regler, men som behåller sina körkort och kör utan
            att detta bedöms öka trafikolycksfrekvensen i landet.
          </p>
          <p xml:id="i-CH9cnE2shK2Bark56hGDvV">
            Utskottet har tidigare avstyrkt alla motioner om detta med hänvisning
            till Transportstyrelsens argumentation som bygger på dess trafikmedicinska
            råds uppfattning.
          </p>
          <p xml:id="i-Q9GfampoYsYLoCdPcBR5Gy">
            I trafikutskottets betänkande TU9 2014 stöttade Socialdemokraterna
            och Miljöpartiet en motion väckt av Staffan Danielsson (c) att
            bilsimulatorer ska användas som testmetod, men motionen röstades
            ned av övriga partier med motivering att metoden inte var färdigutvecklad.
            I TU8 2015 röstade alla partier ned att bilsimulatorer ska användas
            som testmetod och det framkom ur betänkandet att trafikutskottet
            trodde att det är läkaren som utfärdar intygen som är den som
            bestämmer om man ska få behålla körkortet eller inte, vilket är
            felaktigt. Ett par formuleringar var dock glädjande: Att drabbade
            har rätt till en second opinion från en annan läkare om man är
            på väg att förlora körkortet. Det står även att alla som har synfältsdefekter
            ska få testa en bilsimulator innan år 2015 är över. Tyvärr kan
            formuleringen tyvärr tolkas som att man inte ska få testa någon
            simulator förrän efter körkortsåterkallelse, alltså som dispensprövning
            efter att alla möjligheter att överklaga är över. Simulatorn kom
            inte igång förrän hösten 2016 och än så länge är det bara simulatorn
            i Linköping som tillåts till en kostnad av 18 750 kr, trots att
            till exempel mobilitetscentrum i Göteborg har en bilsimulator
            utvecklad av VTI och trots att VTI har sålt simulatorer för 800
            000 kr styck till flera landsting.
          </p>
          <p xml:id="i-QvtXGZg84ZCC3DXVhNJmBG">
            Mot denna bakgrund bör regeringen tillsätta en utredare som analyserar
            de svenska regelverken i ett internationellt perspektiv, som tar
            in både ögon- och trafikexpertis i arbetet och som ska föreslå
            en mer rimlig praxis så att människor som ser bra men har begränsade
            synfältsproblem i betydligt högre grad än idag kan behålla sina
            körkort. Inriktningen ska vara att dessa personer ska kunna dokumentera
            sin körförmåga i både praktiska körprov och/eller i bilsimulator,
            och att resultaten i dessa prov ska kunna väga upp ett tveksamt
            resultat i syntestmaskinen. Regeringen bör också fortsätta att
            med forskningsmedel m.m. stödja utvecklingen av bra testmöjligheter
            i avancerad körsimulator i Sverige.
          </p>
        </div>
        <div xml:id="i-Dd8jNg6fVnxnFfke3t5xYQ" type="signatureBlock">
          <list xml:id="i-9i852rQmDygbCdGAvu3HRM">
            <item xml:id="i-B8c8zNmNrK5WkHvMHfA9wh" type="signature">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
