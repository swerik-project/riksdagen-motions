<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00313">
  <teiHeader>
    <fileDesc>
      <titleStmt>
        <title>Turism i Kronobergs län</title>
        <author corresp="i-LutTcg2m9spsoVaK7cAQeB">av Lars Wegendal (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turism i Kronobergs län</title>
          <idno type="rdwebb">GV02N313</idno>
          <rs type="number">N313</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N313/text</ref>
          <ref type="dokument_url_html">http://data.riksdagen.se/dokument/GV02N313</ref>
          <ref type="dokumentstatus_url_xml">http://data.riksdagen.se/dokumentstatus/GV02N313</ref>
          <ref type="doc">http://data.riksdagen.se/fil/7F456C18-9979-4D61-B972-AB331F295FE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fh9UrPfMELJK9Xekw4ZX46" type="signed"/>
        <correspContext corresp="i-Fh9UrPfMELJK9Xekw4ZX46">
          <note type="signatory" corresp="i-LutTcg2m9spsoVaK7cAQeB"/>
        </correspContext>
        <correspAction xml:id="i-UiUYFRTGZ4spAa2VVU8Tvm" type="referral">
          <date when="2007-10-16"/>
        </correspAction>
        <correspAction xml:id="i-4n9AXb2CViAy5nmfnotukx" type="dismissal">
          <date when="2007-10-16"/>
        </correspAction>
        <correspAction xml:id="i-611JnoU9qptf6hKaJnEdZi" type="numbering">
          <date when="2007-10-08"/>
        </correspAction>
        <correspAction xml:id="i-TZ3VeoBC9WkqHXoSDiYCHV" type="submission">
          <date when="2007-10-04"/>
        </correspAction>
        <correspAction xml:id="i-LAMVrf6BT7mDu9j5b3C2vQ" type="transfer">
          <date when="2007-10-03"/>
        </correspAction>
        <correspAction xml:id="i-XucZWCkCQTTwuGcjMuRhfA" type="assigned"/>
        <correspContext corresp="i-XucZWCkCQTTwuGcjMuRhfA">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-zqpv2ELD9BWq6CFWUwwUn">
            Förslag till riksdagsbeslut
          </head>
          <p xml:id="i-8iLnEN3UddLPKuH4hM5jNz">
            Riksdagen tillkännager för regeringen som sin mening vad som
            anförs i motionen om vikten av nationellt stöd till turism i Kronobergs
            län.
          </p>
        </div>
        <div type="motContent">
          <head xml:id="i-HtntmZLKNu9rnYwed53xzD" type="h1">
            Motivering
          </head>
          <p xml:id="i-UwTuSp67ErutBzB3VCrAEX">
            Turismen växer snabbt i Sverige och har en stor utvecklingspotential.
            Mellan åren 1995 och 2005 har den totala turistkonsumtionen i
            Sverige ökat med drygt 68 procent i löpande priser. Även antalet
            arbetstillfällen inom turistnäringen har ökat och den sysselsätter
            idag ungefär 130 000 personer på helårsbasis. Turismens andel
            av Sveriges totala BNP ligger en bit under tre procent, vilket
            är mycket blygsamt jämfört med stora turistländer. Även under
            de senaste åren, då Sverige och västvärlden i övrigt har haft
            problem med sysselsättningen, har antalet arbetstillfällen turistnäringen
            kontinuerligt ökat. Turismen har därmed stor betydelse för framtida
            tillväxt och sysselsättning i hela vårt land.
          </p>
          <p xml:id="i-KAXVm6aYFNZE3HJzcd7ScW">
            Att satsa på turismen ger nya förutsättningar framför allt för
            glesbygden. Därför är turism idag en viktig del i de regionala
            tillväxtprogrammen. Orörd natur, djupa skogar, ett nära djurliv
            och en mängd tillgängliga insjöar är självklara för oss, men exotiska
            för miljoner människor som lever i trånga och nedsmutsade storstäder.
            Vårt kulturarv är också av stort intresse för turister, vilket
            bland annat den framgångsrika satsningen på turism som gjorts
            i Kronobergs län visar. Där har Glasriket och Kosta i Lessebo
            kommun stått i centrum för utvecklingen. Ett annat exempel är
            satsningen i Älmhults kommun vid 300-årsfirandet av Linnés födelse.
            Besöksantalet ökade från 15 000 till beräknade 80 000 vid Linnés
            Råshult.
          </p>
          <p xml:id="i-UdmEho1Zggimsc8Wg48tZM">
            Det finns många andra exempel intressanta besöksmål i Kronobergs
            län. Bland dem finns Smålands museum, som är landets äldsta länsmuseum
            med anor från 1790-talet. I museet ingår Sveriges glasmuseum som
            har en nationell uppgift att samla, dokumentera och visa svenskt
            glas. Sagomuseet i Ljungby levandegör den muntliga berättartraditionen
            i Sverige med sagor och sägner om tomtar och troll, näcken och
            skogsfrun, maror och gastar som i alla tider har roat och förskräckt
            folk. Svenska Emigrantinstitutet med Utvandrarnas hus har som
            syfte att bevara arkiv, intervjuer och minnen från den svenska
            emigrationsepoken 1846-1930, då drygt en miljon svenskar lämnade
            landet. Till följd av invandringen till Sverige under senare årtionden
            har uppdraget för institutet vidgats till att även dokumentera
            invandrarnas erfarenhet av att lämna sina hemländer för Sverige.
            Att byta land och lära känna ett nytt är universella erfarenheter.
          </p>
          <p xml:id="i-21m3hN4YVeaCFfUgHXMkRG">
            Den socialdemokratiska regeringen tillsatte en utredning med
            uppdraget att bland annat analysera möjligheterna till ökade gemensamma
            marknadsföringsinsatser för svensk turism. Utredningen konstaterar
            att turismen genererar stora intäkter till Sverige och då utländska
            turister ger inkomster i utländsk valuta är detta att betrakta
            som exportinkomster. Utredningen vill att fler utländska besökare
            ska få ta del av all den historia, natur och de upplevelser som
            finns att erbjuda i Sverige. Utredningen menar också att turism
            är en viktig möjlighet att utveckla naturreservat och nationalparker
            som en resurs för regional utveckling.
          </p>
          <p xml:id="i-NkGTfefUYhj37vnaRwrGiS">
            Utredningen framför en del konkreta förslag i sin rapport som
            lämnades våren 2007, men inga av dem har ännu så länge visat sig
            i regeringens politik. Det är viktigt att ta tillvara den internationella
            publicitet som Sverige fått med anledning av exempelvis Linné-jubileet
            och andra liknande satsningar. Det är viktigt att kommunerna och
            de mindre länen i sydöst samarbetar kring marknadsföring av regionen
            för att tillsammans locka ett brett spektra av besökare som kan
            få lite av varje av det rika utbudet. Men det är också nödvändigt
            att regeringen fortsätter med det nationella stödet till lokala
            och regionala turistsatsningar för att ta tillvara på besöksnäringens
            potential för tillväxt och utveckling. Detta gäller inte minst
            marknadsföringen av Sverige som turistland.
          </p>
        </div>
        <div type="motSignatures">
          <list>
            <item xml:id="i-6atH78VRGmhPH4BAff2rP1" who="i-LutTcg2m9spsoVaK7cAQeB">
              Lars Wegendal (s)
            </item>
          </list>
        </div>
      </div>
    </body>
  </text>
</TEI>
