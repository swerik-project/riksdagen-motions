<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0006/mot_200102_MJ_0006-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ6 pnr: fp1131
          </p>
          <p>
            Motion till riksdagen 2001/02:MJ6
          </p>
          <p>
            av Harald Nordlund och Lennart Kollmats (fp) med anledning av
            skr. 2001/02:50
          </p>
          <p>
            Hållbara Sverige — en uppföljning av åtgärder för en ekologiskt
            hållbar utveckling
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att låta Biologisk mångfald bli ett 16:e miljömål.
            2. Riksdagen tillkännager för regeringen som sin mening vad i
            motionen anförs om en fortsatt grön skatteväxling. 3. Riksdagen
            tillkännager för regeringen som sin mening vad i motionen anförs
            om införandet av en skatt på avfallsbränning. 4. Riksdagen tillkännager
            för regeringen som sin mening vad i motionen anförs om energipolitiken.
            5. Riksdagen tillkännager för regeringen som sin mening vad i
            motionen anförs om ökade insatser för att förbättra miljösituationen
            i och kring Östersjön. 6. Riksdagen tillkännager för regeringen
            som sin mening vad i motionen
          </p>
          <p>
            anförs om miljölots på fartyg som trafikerar Östersjön.
          </p>
          <p>
            Inledning
          </p>
          <p>
            Den enskilda människan är utgångspunkten för en liberal miljö-
            och naturresurspolitik. För oss liberaler är det självklart att
            miljöpåverkan av mänsklig verksamhet inte får överskrida det som
            är ekologiskt hållbart. Det innebär att vi har ansvar för att
            vårda jordens resurser för kommande generationer. Vår politik
            bygger på förvaltarskapstanken. Hoten mot miljön har under de
            senaste decennierna till stora delar ändrat karaktär. Från att
            tidigare främst ha varit en fråga om synliga och omedelbara fabriksutsläpp
            med nationell eller regional påverkan har miljöproblemen kommit
            att bli mer globala och diffusa till sin karaktär. Det är tydligt
            att de största miljöproblemen — såsom klimatförändringar och förtunningen
            av
          </p>
          <p>
            [PA Lä
          </p>
          <p>
            MOT. 2001/02
          </p>
          <pb facs="riksdagen-motions-pdf/data/200102/mot_200102_MJ_0006/mot_200102_MJ_0006-0002.pdf"/>
          <p>
            2001/02:MJ6
          </p>
          <p>
            stratosfärens ozonskikt — till stor del är globala och beror
            på människans levnadsmönster. En säkrad god livsmiljö i det globala
            perspektivet är en utmaning som delas av hela jordens befolkning.
            Vi liberaler har en i grunden optimistisk syn på framtiden och
            en tilltro till varje generations vilja och förmåga att finna
            lösningar på sin tids problem och känna ett ansvar för kommande
            släkten. Vi har likaså en teknikvänlig syn på verkligheten. Genom
            tekniska framsteg har mänskligheten kunnat upptäcka flera miljöhot
            och i många fall också minskat dess inskränkningar. Vi menar att
            kopplingen mellan ekonomiskt tänkande och miljötänkande är en
            nödvändig utgångspunkt för det fortsatta miljöarbetet. Marknadsekonomin
            står inte i motsats till en förbättrad miljö, utan är tvärtom
            ett medel som, använt på rätt sätt, kan lösa många av dagens svåra
            miljöproblem. Det är mycket angeläget att fatta de beslut som
            omsätter den politiska retoriken till konsekventa och medvetna
            åtgärder som ger konkreta resultat i miljöarbetet. För att vi
            skall nå framgång i arbetet med att ställa om till ett hållbart
            Sverige krävs acceptans och medvetenhet av den enskilde individen.
            Härvid är det lokala Agenda 21-arbetet av central betydelse. I
            skrivelsen Hållbara Sverige 2001/02:50 förs en rad exempel fram
            på vad som har genomförts för att driva Sveriges miljöpolitik
            mot ett mer hållbart samhälle. Från Folkpartiets sida menar vi
            att bilden av det svenska miljöarbetet måste kompletteras.
          </p>
          <p>
            Den biologiska mångfalden
          </p>
          <p>
            Den biologiska mångfalden är en förutsättning för människans
            överlevnad, men också en ständig källa till inspiration och rekreation.
            Att stoppa utarmningen av naturen, speciellt den biologiska mångfalden,
            tillhör de mest akuta utmaningarna som miljöpolitiken står inför
            idag. Den svenska floran och faunan är allvarligt hotade, vilket
            bidrar till att möjligheterna till naturupplevelser för vår och
            kommande generationer minskar. Skyddet av den biologiska mångfalden
            står också högt upp på Folkpartiets politiska miljödagordning.
            Ett sätt att skydda naturskog och därmed den biologiska mångfalden
            är att undanta viss skogsmark från skogsbruket. För att en del
            av Sveriges sista naturskog skall kunna bevaras för kommande generationer
            menar vi att mer skog måste skyddas i reservat. Att bevara orörd
            natur, ostörda rekreationsområden och biologisk mångfald är därför
            viktiga mål för liberal miljö- och naturresurspolitik. Folkpartiet
            förordar i denna motion, liksom vi gjorde i vår motion med anledning
            av regeringens proposition Svenska miljömålen — delmål och åtgärdsstrategier
            (prop. 2000/01:65), att ett sextonde miljömål borde skapas om
            den biologiska mångfalden. De tre miljömålen: Myllrande våtmarker,
            Levande skogar och Ett rikt odlingslandskap berör till stora delar
            värnandet av den biologiska mångfalden. Intill dess regering och
            riksdag fattat beslut om inrättande av ett sextonde miljömål om
            Biologisk mångfald kommer målen inom de ovan nämnda områdena i
            huvudsak att vara styrande för statens och kommunernas
          </p>
          <pb facs="riksdagen-motions-pdf/data/200102/mot_200102_MJ_0006/mot_200102_MJ_0006-0003.pdf"/>
          <p>
            agerande. Det är Folkpartiets mening att värnandet om den biologiska
            mångfalden är så viktigt att den bör bli ett av de svenska miljömålen.
            aturens skönhet, rytm och ljud utgör en viktig del av vår livskvalitet
            och uthållighet. Naturvård handlar inte minst om att bevara och
            skydda naturvärden och mångfalden i naturen åt framtida generationer.
            Att öka möjligheterna till naturupplevelser är en central uppgift
            för den liberala miljöpolitiken. Vidare anser vi att fler områden
            skall ges kvalificerat skydd som naturreservat eller på annat
            sätt skyddas. Fler nationalparker och natur- och kulturreservat
            behövs för att skydda exklusiva natur- och kulturlandskap. Antalet
            Natura 2000-områden måste utökas. Det är inom jordbruket den biologiska
            mångfalden hotas mest. Antalet rödlistade arter är högst inom
            de områden som har haft en ibland mångtusenårig hävd. Denna jordbruksmark
            är i lika hög grad en del av vårt kulturarv som de byggnader och
            konstverk vi värnar och vårdar. Redan idag borde de kvarvarande
            marginella resterna av vår mångtusenåriga jordbrukshistoria få
            ett permanent skydd.
          </p>
          <p>
            Turism
          </p>
          <p>
            I regeringens skrivelse påpekas att det övergripande målet med
            den statliga turistpolitiken skall vara att Sverige skall ha en
            hög attraktionskraft som turistland och en långsiktigt konkurrenskraftig
            turistnäring. Denna målsättning delar Folkpartiet. Vi liberaler
            vill dock i detta sammanhang lyfta fram värdet av naturturism.
            Intresset för att turista i naturen har under de senaste åren
            ökat, något vi välkomnar. I Europapolitiken och i den svenska
            politiken anser vi därför att naturturismen skall utgöra en viktig
            del av turistpolitiken.
          </p>
          <p>
            Det lokala miljöarbetet
          </p>
          <p>
            Som liberaler är vår utgångspunkt den enskilda människan. Vi
            vill ge individen ökat inflytande kombinerat med ansvar och respekt
            för andra och för kommande generationer. Grundtanken med det lokala
            Agenda 21-arbetet är att få individen mer involverad i det lokala
            miljöarbetet, vilket vi starkt välkomnar. För oss liberaler är
            det mycket viktigt att det lokala Agenda 21- arbetet inte betraktas
            som kommunala avfallshanteringsplaner. Lokala Agenda 21 är verkningslöst
            om inte individerna själva inser att ett förändrat levnadsbeteende
            är helt nödvändigt om vi skall kunna finna långsiktiga lösningar
            på dagens allvarliga miljöproblem.
          </p>
          <p>
            2001/02:MJ6
          </p>
          <pb facs="riksdagen-motions-pdf/data/200102/mot_200102_MJ_0006/mot_200102_MJ_0006-0004.pdf"/>
          <p>
            2001/02:MJ6
          </p>
          <p>
            Grön skatteväxling
          </p>
          <p>
            Folkpartiet har sedan länge förespråkat ekonomiska styrmedel
            i miljöpolitiken, och vi ställer oss positiva till principerna
            för en grön skatteväxling. Samtidigt är det viktigt att beakta
            industrins internationella konkurrenskraft och att miljöskatterna
            inte får leda till att företagen tvingas flytta sin verksamhet
            till andra länder. Det skulle i värsta fall kunna försämra miljön
            om miljökraven i dessa andra länder är avsevärt mildare än i Sverige.
            Genom att genomgripande växla skatt på arbete mot skatt på miljöförstöring
            förenas miljömålen med målen för den ekonomiska politiken.
          </p>
          <p>
            Skatt på avfallshantering
          </p>
          <p>
            Avfallsförbränning utgör en av de största källorna till dioxinbildning.
            Det finns all anledning att verka för andra hållbarare och miljövänligare
            alternativ för avfallshantering än förbränning. För att stimulera
            till avfallsminimering, materialåtervinning och biologiska metoder
            bör förbränningen av avfall beskattas. Folkpartiet föreslår därför
            en viktbaserad skatt på förbränning på samma nivå som dagens deponiskatt.
          </p>
          <p>
            Energipolitiken
          </p>
          <p>
            Målet med energipolitiken är att minska miljö- och strålningeffekterna
            av vår energianvändning så mycket som möjligt. Detta eftersträvar
            vi genom att styra utvecklingen mot förnybara energikällor samt
            genom energihushållning och energieffektivisering minska energiförbrukningen.
            Vi anser att en rationell energipolitik bäst främjas genom en
            fri energiproduktion. Staten skall uppställa krav beträffande
            hälsa, säkerhet och miljö och kontrollera att kraven uppfylls
            samt främja forskning och utveckling som syftar till att ersätta
            fossilbaserad energiproduktion. Staten skall inte förbjuda någon
            specifik teknik för energiproduktion om den uppfyller miljö- och
            säkerhetskrav. Den politiska styrningen av energiproduktionen
            måste förändras. Valet av energiproduktion skall inte träffas
            genom politiska beslut. Konsumentstyrning och marknadsekonomi
            skall råda inom de ramar miljökraven sätter. Det innebär att alla
            typer av produktionsanläggningar för energi skall tillåtas, förutsatt
            att de uppfyller generella krav på hälsa, miljö och säkerhet.
          </p>
          <p>
            Det internationella miljösamarbetet
          </p>
          <p>
            Liberaler är internationalister. I miljöpolitiken och i vårt
            eget miljömedvetande krävs ökad solidaritet med människor som
            lever under
          </p>
          <pb facs="riksdagen-motions-pdf/data/200102/mot_200102_MJ_0006/mot_200102_MJ_0006-0005.pdf"/>
          <p>
            fattigare förhållanden. Vi måste sträva efter en miljöutveckling
            som gynnar hela världen. Bindande globala överenskommelser måste
            vidareutvecklas, liksom kunskaps- och tekniköverföring. Som liberaler
            är vi starka anhängare av frihandel. Frihandel leder till effektivare
            hushållning med resurser, höjer välfärden och skapar resurser
            för att lösa miljöproblem. Den innebär också att miljövänlig teknik
            lättare kan spridas. Frihandel skapar också ökade möjligheter
            för utvecklingsländerna att själva förädla sina naturtillgångar
            och minskar därmed transportvolymerna. EU måste omedelbart avskaffa
            sina tullar mot de = fattigaste utvecklingsländerna. EU är och
            kommer att vara ett mycket viktigt instrument för att lösa de
            gränsöverskridande miljöproblemen, och vi menar att EU har potential
            att bli världens bästa miljöorganisation.
          </p>
          <p>
            Östersjöregionen
          </p>
          <p>
            Miljöproblemen i Baltikum och övriga Öst- och Centraleuropa är
            mycket stora. Innanhavet Östersjön med dess unika ekosystem fortsätter
            att nedsmutsas genom utsläpp och läckage från berörda länder,
            och räknas som ett av de mest förorenade havsområdena i världen.
            Även vårt gemensamma luftrum tillförs utsläpp som starkt bidrar
            till försurning av våra skogar och marker. För att minska och
            på sikt kunna stoppa utsläppen kring och till Östersjön krävs
            gemensamma lösningar mellan berörda länder och samarbete över
            gränserna. Många viktiga steg har tagits i Östersjöstaterna för
            att minska utsläppen av miljöföroreningar. Bland annat har halterna
            av en del farliga miljögifter som PCB, DDT och lindan minskat,
            även om riskerna absolut inte får negligeras. Men många svåra
            problem återstår att lösa. Vi är 85 miljoner människor som bor
            kring Östersjön och samtidigt som de omvälvande förändringarna
            i Östeuropa ger möjlighet att förbättra miljösituationen skapas
            nya miljöproblem i de växande ekonomiernas kölvatten. Några av
            de mesta akuta och allvarliga problemen, algblomning, miljögifter
            och övergödning, visar att balansen är rubbad. När det gäller
            utsläpp från jordbruk och industrier är dessa lika höga i dag
            som för tio år sedan. Om vi skall kunna rädda Östersjön
          </p>
          <p>
            måste jordbruket minska sina utsläpp. Stödsystemet för jordbruket
            måste ändras så att man inte premierar ett kemikaliefritt jordbruk.
            Det långsiktiga arbetet med att förbättra Östersjöregionen måste
            ha som syfte att förbättra naturmiljön, kulturmiljön och de sociala
            förhållandena runt Östersjön. Sekretariatet för Östersjörådet
            skall koordinera och initiera insatser för att uppfylla Agenda
            21. Folkpartiet vill införa ett krav som innebär att alla fartyg
            som trafikerar Östersjön skall ha miljölots. Införandet av miljölots
            är en del i arbetet att minska utsläppen av olja och miljögifter.
            För att det skall vara möjligt krävs att alla länder vid Östersjön
            har mottagningshamnar för förorenat vatten. Även i Skagerack,
            Kattegatt, Vänern, Vättern och Mälaren kräver vi liberaler
          </p>
          <p>
            2001/02:MJ6
          </p>
          <pb facs="riksdagen-motions-pdf/data/200102/mot_200102_MJ_0006/mot_200102_MJ_0006-0006.pdf"/>
          <p>
            2001/02:MJ6
          </p>
          <p>
            olika åtgärder och sanktioner för att internationella konventioner
            verkligen skall efterlevas.
          </p>
          <p>
            Stockholm den 28 november 2001 Harald Nordlund (fp) Lennart Kollmats
            (fp)
          </p>
        </div>
      </div>
    </body>
  </text>
</TEI>
