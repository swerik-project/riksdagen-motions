<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03580">
  <teiHeader>
    <fileDesc>
      <titleStmt>
        <title>Regelförenkling för bättre styrning, service och ökat företagande</title>
        <author corresp="i-SE8ApXFZ7ex7Favbm7aCMu">av Per Schöldberg m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3580 av Per Schöldberg m.fl. (C)</title>
          <idno type="rdwebb">H9023580</idno>
          <rs type="number">3580</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023580/text</ref>
          <ref type="dokument_url_html">http://data.riksdagen.se/dokument/H9023580</ref>
          <ref type="dokumentstatus_url_xml">http://data.riksdagen.se/dokumentstatus/H9023580</ref>
          <ref type="docx">http://data.riksdagen.se/fil/0FD0D096-51A1-4F15-8A1F-91CD697C3A17</ref>
          <ref type="pdf">http://data.riksdagen.se/fil/B35D1203-CC06-4238-9352-0E6823E44E9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PsPo1n9NZLp81gP8LDujFe" type="signed"/>
        <correspContext corresp="i-PsPo1n9NZLp81gP8LDujFe">
          <note type="signatory" corresp="i-SE8ApXFZ7ex7Favbm7aCMu"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-C3pbJfgMjJipDqWLJcuDvz"/>
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction type="submitted" xml:id="i-21bAP8bz74p4a5E2aTyNLS">
          <date when="2021-10-05"/>
          <time when="10:43:01"/>
        </correspAction>
        <correspAction type="reviewed" xml:id="i-Ur9J4bHEAYrfHsk9ELCv4U">
          <date when="2021-10-05"/>
          <time when="14:24:14"/>
        </correspAction>
        <correspAction type="referred" xml:id="i-AqsTggim1Mh7f3WNUsmdez">
          <date when="2021-10-14"/>
        </correspAction>
        <correspAction type="assigned" xml:id="i-ThGYjW5nsCgzT2QjZfosXw">
          <date when="2022-10-24"/>
          <time when="13:58:20"/>
        </correspAction>
        <correspContext corresp="i-ThGYjW5nsCgzT2QjZfosXw">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-FPj36mRR5nEJBYEXmNPsJY"/>
        <correspContext corresp="i-FPj36mRR5nEJBYEXmNPsJY">
          <ref type="uppgift">2021/22:KU27</ref>
          <ref type="ref_dok_id">H901KU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU27</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Ba3mhaYvVA2kkLBsgsN4mB"/>
        <correspContext corresp="i-Ba3mhaYvVA2kkLBsgsN4mB">
          <ref type="uppgift">2021/22:CU12</ref>
          <ref type="ref_dok_id">H901CU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QhsM7dkkzWSxnJzMBfiCcd"/>
        <correspContext corresp="i-QhsM7dkkzWSxnJzMBfiCcd">
          <ref type="uppgift">2021/22:NU16</ref>
          <ref type="ref_dok_id">H901NU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU16</ref>
          <ref type="ref_dok_titel">En förenklingspolitik för stärkt konkurrenskraft, tillväxt och innovationsförmåga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8vU3ovt7BJVBtofeTtjcbh"/>
        <correspContext corresp="i-8vU3ovt7BJVBtofeTtjcbh">
          <ref type="uppgift">2021/22:AU8</ref>
          <ref type="ref_dok_id">H901AU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3580 av Per Schöldberg m.fl. (C) Regelförenkling för bättre styrning, service och ökat företagande</div>
      </div>
      <div type="motBody">
        <div type="motProposal" subtype="förslag">
          <head xml:id="i-2mEFyLt4hgtVEgR23FqCRg">
            Förslag till riksdagsbeslut
          </head>
          <list style="ol">
            <item xml:id="i-PsKsbFywQLUA7CF65K6PVX">
              Riksdagen ställer sig bakom det som anförs i motionen om en mer
              sammanhållen transparent regelförenklingsprocess och tillkännager
              detta för regeringen.
            </item>
            <item xml:id="i-FNCRv7FD3yNCUBv1JFjVxG">
              Riksdagen ställer sig bakom det som anförs i motionen om att
              fungerande regellättnader som införts under coronapandemin bör
              permanentas och tillkännager detta för regeringen.
            </item>
            <item xml:id="i-AgkVTv7CeLMeseCE1Vy4MW">
              Riksdagen ställer sig bakom det som anförs i motionen om att
              säkerställa att det finns kontrollstationer i statsapparaten eller
              liknande så att systematiska utvärderingar och uppföljningar görs
              och tillkännager detta för regeringen.
            </item>
            <item xml:id="i-S6YPqYRULyBSgzw6DoAnRE">
              Riksdagen ställer sig bakom det som anförs i motionen om att
              en översyn av systemet med regelverket kring konsekvensbeskrivningar
              som infördes år 2008 bör göras och tillkännager detta för regeringen.
            </item>
            <item xml:id="i-SxZGcuCmwNZ6Rajh4cnMmM">
              Riksdagen ställer sig bakom det som anförs i motionen om att
              regeringen i sin styrning och ledning av myndigheter bör tydliggöra
              arbetet med regelförenklingar och tillkännager detta för regeringen.
            </item>
            <item xml:id="i-LkJ2v6gJfLaLqDvDwacMzP">
              Riksdagen ställer sig bakom det som anförs i motionen om att
              ta fram index och nyckeltal inspirerat av det arbete SKR gör med
              kommunerna i syfte att kunna mäta och utvärdera förenklingsarbetet
              hos myndigheterna och tillkännager detta för regeringen.
            </item>
            <item xml:id="i-WapwB4R2B4JXD3uXrJAfaW">
              Riksdagen ställer sig bakom det som anförs i motionen om att
              förenkla och minimera företagens uppgiftslämnande och tillkännager
              detta för regeringen.
            </item>
            <item xml:id="i-RCQymSLi2eaNQFrh7NwGrw">
              Riksdagen ställer sig bakom det som anförs i motionen om att
              se över att Regelrådet förstärks och ges ökade befogenheter i
              syfte att minska den offentliga byråkratin och tillkännager detta
              för regeringen.
            </item>
            <item xml:id="i-4KUaEjwTWAk8SmPiFHLax6">
              Riksdagen ställer sig bakom det som anförs i motionen om att
              regelbördan för småföretag och mikroföretag bör minskas kraftigt
              och tillkännager detta för regeringen.
            </item>
            <item xml:id="i-Pth69tbgGvYiWWCPzWuHFL">
              Riksdagen ställer sig bakom det som anförs i motionen om att
              regeringen ska tillsätta en utredning om att se över hur lagstiftningen
              kan differentieras utifrån storleken på företaget och tillkännager
              detta för regeringen.
            </item>
            <item xml:id="i-QDPM8i7bkZfKB9knaLgAve">
              Riksdagen ställer sig bakom det som anförs i motionen om att
              Sverige bör övergå till direktimplementering av EU-direktiv med
              EU:s miniminivå som standard och tillkännager detta för regeringen.
            </item>
            <item xml:id="i-4zsZUvaDGeNL4jSqYbPPBX">
              Riksdagen ställer sig bakom det som anförs i motionen om att
              införa en solnedgångsklausul som syftar till att fasa ut regler
              om de inte har använts under en viss tidsperiod och tillkännager
              detta för regeringen.
            </item>
            <item xml:id="i-BxNUP8uixtS1iLchCYotwr">
              Riksdagen ställer sig bakom det som anförs i motionen om att
              jämföra Sverige med andra länder avseende regelförenklingsarbetet
              i syfte att identifiera utvecklingsområden och tillkännager detta
              för regeringen.
            </item>
            <item xml:id="i-RWhSvQTWno1sJWaEcYLmr">
              Riksdagen ställer sig bakom det som anförs i motionen om att
              systemet med överklaganden behöver ses över så att det kan bli
              mer effektivt och mindre resurskrävande och tillkännager detta
              för regeringen.
            </item>
            <item xml:id="i-YDDGo56rxZcmQJaF4Zzdpi">
              Riksdagen ställer sig bakom det som anförs i motionen om att
              offentliga handläggningsavgifter bör minska om handläggningen
              går utöver tidsfristen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-97g4EvuwLAwddiy6jCJBA4">
            Regelförenklingsarbetet måste stärkas
          </head>
          <p xml:id="i-91CEvmU8kfiJuy4W7uodXV">
            Att minska regelbördan för det svenska näringslivet är A och
            O för Centerpartiet. Servicekulturen hos svenska myndigheter är
            på många ställen god men måste utvecklas och förbättras. Det finns
            förebilder bland våra myndigheter; bland annat har Skatte­verket
            med stor framgång arbetat med detta sedan många år tillbaka och
            åtnjuter därför ett stort förtroende hos allmänheten. Inställning,
            bemötande och kundfokus är lika viktigt som regelverk, processer
            och handläggningsrutiner. Regelförenkling handlar mycket om ledarskap,
            styrning och tillämpning. Det handlar om att tillämpa lagar och
            föreskrifter på ett sätt som minskar väntetider och att se möjligheter
            istället för problem i varje ärende.
          </p>
          <p xml:id="i-KKwX5RyesWkgQBfbiHTAX4">
            Medborgare och företagare har rätt att kräva att varje myndighet
            arbetar med servicekulturen och genom ständiga förbättringar anpassar
            verksamheten till kundens behov. Digitaliseringen är central i
            regelförenklingsprocessen – dels genom att avlasta handläggare
            och annan personal, dels genom att skapa transparens och skapa
            förtroende för verksamheten och de beslut som fattas. Varje myndighet
            har sina särskilda förut­sättningar, men det finns också mycket
            som förenar. Exakt hur regelförenklingsarbetet ska bedrivas i
            respektive organisation lämnas bäst till ledning och styrelse
            vid myndig­heterna. Dock kan regeringen genom sina regleringsbrev
            få myndigheterna att prioritera en utveckling av servicekulturen
            i myndigheten – det kan handla om utbildning, incitament, mätningar
            med mera. Det är angeläget att myndigheterna arbetar med ständiga
            förbättringar i sin verksamhet avseende service och kundfokus.
            Som regel ska myndigheter ha skrivningar om regelförenkling, särskilt
            och främst de myndigheter som i sitt arbete hanterar näringslivsfrågor
            av olika slag.
          </p>
          <p xml:id="i-Dreemv6nQsH2v6Hm4688Tr">
            Det har under de senaste 10–15 åren genomförts en rad olika utredningar
            och kartläggningar angående hur myndigheterna kan regelförenkla.
            Det saknas dock en överblick av resultaten avseende hur och om
            de har implementerats och med vilken effekt. En sådan sammanställning
            skulle behövas och vi anser att det bör anslås medel för detta
            ändamål. Utifrån en sådan sammanställning skulle man sedan via
            modern sökteknik – machine learning, AI eller motsvarande – kunna
            identifiera de olika lager och nivåer av regler som skapar byråkratiska
            hinder.
          </p>
          <p xml:id="i-Kfq3xEh3JJfQxE2pyiymPZ">
            Tillväxtverket lämnade nyligen in rapporten Förenklingsresan
            – sammanställda, analyserade och konkretiserade förenklingsförslag
            till regeringen. Det är ett förtjänst­fullt arbete med många viktiga
            och användbara iakttagelser, bland annat angående personalliggare
            och hotelltillstånd, frågor som Centerpartiet uppmärksammat länge.
            Vad vi kan se så adresserar dock inte Tillväxtverket frågor som
            styrning, ledning, ledarskap och regelförenkling som en hållbarhets-
            och kulturfråga i sin rapport.
          </p>
          <head type="h1" xml:id="i-SmeHnvwso8ZQjCJZTUSMNm">
            Utredningen om regelförenkling måste omsättas i handling
          </head>
          <p xml:id="i-R75Lbe46QNQA6eFqHR4zVS">
            Inom ramen för JA-samarbetet så var Centerpartiet drivande i
            att tillsätta en utredning för att belysa hur regelförenklingen
            kan öka i våra företag. Utredningen ”Enklare regelverk för mikroföretag
            och en modernisering av bokföringslagen” är nu klar. Den innehåller
            flera positiva förslag som om de genomförs kan minska regelbördan
            för mindre företag. En stor del av utredningen tar fasta på behovet
            av en mer transparent och sammanhållen regelprocess för att skapa
            förutsättningar för mer kostnadseffektiva regelverk och ett fungerande
            regelförbättringsarbete. Ska regelbördan minska är det viktigt
            att regering och riksdag i samverkan med myndigheter tar till
            sig dessa förslag i syfte att minska regelbördan.
          </p>
          <head type="h1" xml:id="i-NPM6BW7WjpNgg9BW8ZepTR">
            Ta fasta på de naturliga förenklingar som uppkommit under pandemin
          </head>
          <p xml:id="i-HdTQMgPMhTUMfR8MSmi3i7">
            Coronapandemin gjorde att det uppstod nya rutiner och samverkansformer
            mellan enskilda näringsidkare och kommun och andra myndigheter.
            De ”undantagstillstånd” som etablerades – inte minst mellan tillståndsenheter
            på lokal nivå mellan företag och kommun – har visat sig vara positiva
            och pragmatiska för båda parter. Det är viktigt att man nu i återställningsfasen
            utvärderar de effektiviserade rutinerna och håller kvar det positiva.
            Om det krävs ny lagstiftning för detta så ställer sig Centerpartiet
            positivt till en sådan översyn. Regellättnader som införts under
            pandemin ska vara kvar.
          </p>
          <head type="h1" xml:id="i-JVJ231DGGKCkgTFLKzpUP9">
            Inför kontrollstation och tillsätt mer resurser
          </head>
          <p xml:id="i-5MxZyVDAJ3iDo8eEeTnnsb">
            Att minska regelbördan handlar både om konkreta förändringsförslag
            och om att noga från lagstiftarens sida – och på myndighetsnivå
            – följa upp vad som fungerar och vad som måste ses över på nytt.
            Detta kräver överblick, samordning och resurser, bortsett från
            den rena politiska viljan, förstås. Centerpartiet anser att det
            bör införas kontroll­stationer i statsapparaten eller liknande
            så att systematiska utvärderingar och uppfölj­ningar kring regelförenkling
            görs. Hur detta ska se ut i praktiken får växa fram. Ut­redningen
            ”Enklare regelverk för mikroföretag och en modernisering av bokförings­lagen”
            ger exempel på en del lösningar, men det viktiga är att resursförstärkningen
            tillsätts där den får mest nytta och att styrningsfunktionen blir
            funktionell. I linje med resonemanget ovan vill därför också Centerpartiet
            att en översyn görs av det system med regelverket kring konsekvensbeskrivningar
            som infördes år 2008.
          </p>
          <head type="h1" xml:id="i-PJghGcyEBoiVHAdE2NzrVv">
            Att skapa jämförelseindex och incitament
          </head>
          <p xml:id="i-Ddpu9r2RCQrZRNCeubExLD">
            All verksamhet utvecklas om det finns möjlighet att mäta och
            följa upp arbetet. Det blir också meningsfullare för medarbetare
            i organisationen om de känner att deras insats blir mätbar och
            därmed utvecklingsbar. När det gäller regelförenkling så har Sveriges
            Kommuner och Regioner (SKR) sedan många år arbetat mot sina huvudmän
            – kommunerna – för att hjälpa dem att hitta index som de kan mäta
            servicenivån utifrån. Det handlar om myndighetsområden som brandskydd,
            bygglov, markupplåtelse, miljö- och hälsoskydd, livsmedelskontroll
            och serveringstillstånd. Kommunerna skickar själva in svar på
            enkäter som SKR tillhandahåller och sammanställer. Av sammanställningen
            framgår hur nöjda kommunmedborgarna och företagen i respektive
            kommun är med bemötande och service från sin kommun. Svaren och
            sammanställningen är helt öppna och sporrar, enligt SKR, kommunerna
            att utveckla sitt arbete ytterligare. En del av förbättringspotentialen
            ligger givetvis i olika regelförenklingsåtgärder.
          </p>
          <p xml:id="i-FUv4h9q2R3JLYeCj9icmKt">
            Centerpartiet tror att en liknande metodik skulle kunna tillämpas
            mot myndigheter. Vi ser det som möjligt att hitta index och nyckeltal
            att mäta utifrån som gör att erfarenheter och kunskap från olika
            myndigheter blir tillgängliga och att myndigheterna själva kan
            bedömas enligt kriterier de själva har förtroende för. Här finns
            också inspiration att hämta från Svenskt Näringslivs företagsranking
            som kommunerna noga följer och ger akt på, liksom tidskriften
            Fokus som varje år utser årets kommun utifrån en rad olika kriterier.
          </p>
          <head type="h1" xml:id="i-T6DEGdiadjag9aLpieu27c">
            Konsekvensutredningar bör föregå nya regler
          </head>
          <p xml:id="i-HmKXXWmisQWwVxJWmR7B6f">
            Statliga ingripanden, i form av regleringar eller andra åtgärder,
            sker i syfte att antingen korrigera ett problem, förebygga att
            problem uppstår eller uppnå en, från ett samhälls­perspektiv,
            önskvärd situation. Men även om en åtgärd medför nytta kan den
            också innebära en belastning. Regler påverkar olika aktörer och
            förhållanden i samhället på olika sätt, alltifrån medborgare,
            företag och myndigheter till miljön och ekonomin i stort. Regler
            kan också medföra både direkta och indirekta effekter. Konsekvensutred­ningen
            är ett verktyg för att du ska kunna bedöma hur och i vilken omfattning
            ett förslag påverkar olika aktörer, hälsan, miljön, ekonomin eller
            samhället i stort.
          </p>
          <p xml:id="i-jqq4jtTfAw5ck2WGDRUy3">
            I förordningen (2007:1244) om konsekvensutredning vid regelgivning
            framgår att lagstiftaren vill att till exempel myndigheter konsekvensprövar
            beslut som innebär nya regler. Innan en myndighet beslutar föreskrifter
            eller allmänna råd, ska myndigheten så tidigt som möjligt (1)
            utreda föreskrifternas eller de allmänna rådens kostnadsmässiga
            och andra konsekvenser i den omfattning som behövs i det enskilda
            fallet och dokumentera utredningen i en konsekvensutredning och
            (2) ge statliga myndigheter, kommuner, regioner, organisationer,
            näringslivet och andra som kostnadsmässigt eller på något annat
            betydande sätt berörs tillfälle att yttra sig i frågan och om
            konsekvens­utredningen.
          </p>
          <head type="h1" xml:id="i-22UvJkHTCPPwNiRZgEvRFk">
            Regelförenkling är en framgångsfaktor för besöksnäring och företagande
          </head>
          <p xml:id="i-M5WfzFhSBgh89PKx6ta1Hq">
            Att driva företag inom besöksnäringen medför återkommande kontakter
            med många olika myndigheter och innebär ett omfattande uppgiftslämnande.
            Att behöva lämna samma uppgifter flera gånger är betungande för
            företagen. Det tar tid och kostar pengar som i stället skulle
            kunna läggas på verksamheten. Lagar, regler och myndigheternas
            verksamheter måste utformas och tillämpas på ett sätt som minimerar
            företagens administrativa börda och gör det enkelt. Företag ska
            inte behöva lämna samma uppgifter till myndigheter flera gånger
            och till flera olika ställen.
          </p>
          <p xml:id="i-4YxJVciejZGDg9wUrAAnvT">
            Överlag finns det stora vinster för besöksnäringen vid omfattande
            regelförenkling. Det handlar bland annat om att avskaffa dans-
            och hotelltillstånd, se över lagstiftning kring personalliggare,
            se över alkohollagstiftningen och möjligheten till gårdsförsälj­ning.
            Hur Centerpartiet vill driva dessa frågor och deras konkreta betydelse
            för besöksnäringen argumenterar vi utförligare för i vår kommittémotion
            En hållbar besöksnäring.
          </p>
          <p xml:id="i-F2hn6nqaDMQyW8ayRHrGCD">
            Regelförenkling kommer att gynna inte minst små företag och särskilt
            inom besöks- och servicenäringen. I besöksnäringen arbetar fler
            kvinnor än män inom områden som turistservice, hotell och resebyråer.
            Det är fler kvinnor som inom denna sektor får sitt första jobb,
            och en växande besöksnäring skulle således öka kvinnors närvaro
            på arbetsmarknaden.
          </p>
          <head type="h1" xml:id="i-4MXaEdZq5ap7XNBjmAFDeM">
            Initiativet Serverat är ett bra exempel på digital förenkling
          </head>
          <p xml:id="i-PsbRfo9eg2mvHQ213FGgKy">
            Det finns idag goda initiativ från myndigheterna för att förenkla
            för företagen. Ett sådant är Serverat. Syftet med Serverat är
            att minska och förenkla företagens uppgifts­lämnande och förenkla
            kontakterna med myndigheter. Serverat bidrar även till att handläggningen
            av ärenden blir effektivare. Inom Serverat utvecklas digital informa­tion,
            guidning och tjänster som utgår från företagens förutsättningar
            och behov. Tillstånd och liknande förfaranden där företag måste
            lämna uppgifter till myndigheter för att kunna starta eller utveckla
            sin verksamhet är i fokus. På sajten Verksamt.se erbjuds dessa
            digitala tjänster.
          </p>
          <head type="h1" xml:id="i-9uKZ4MaFs9FdDDVzZyw1pY">
            Ta lärdom av bra exempel – till exempel Rättviksmodellen
          </head>
          <p xml:id="i-tJzFCmxiecv6zkDLpTCHr">
            Företag inom besöksnäringen betalar många olika avgifter till
            myndigheter i samband med ansökningar och tillstånd. Exempel på
            sådana är avgifterna för tillsyn enligt alkohol‑, livsmedels-
            och miljölagstiftningen. Att en avgift ska motsvaras av en motprestation
            måste anses vara en självklarhet rent allmänt, men det är också
            en laglig förutsättning för att avgiften inte ska utgöra en otillåten
            beskattning. Således måste det också vara huvudregel att myndigheterna
            tar ut avgifter från berörda företag först när motprestationen
            – i detta fall tillsynen – faktiskt är utförd. Centerpartiet förespråkar
            därför en ordning som tillämpas exempelvis inom ramen för ”Tillväxt
            &amp; tillsyn” eller ”Rättviksmodellen” och anser att det i gällande
            regelverk bör göras till en tydlig grundprincip att tillsynsavgifter
            ska debiteras företagen i efterhand. Efterhandsbetalning av tillsynsavgifter
            bör göras till regel och införas av alla myndigheter i Sverige.
          </p>
          <head type="h1" xml:id="i-Qps1L7CELvziMhKGAJt2zm">
            Flexiblare anställningsformer underlättar
          </head>
          <p xml:id="i-DsYPtWTu8BP414iGPC7Yi4">
            För många företag inom besöksnäringen så är det stor variation
            under året i hur stort antal gäster de har. Det krävs att man
            då kan ha flexibla anställningar för sin personal. Det handlar
            inte om att man inte vill ha anställda året om utan att behovet
            är begränsat till vissa tider. Det kan handla om både årstider
            och olika dagar i veckan. Anställnings­formerna behöver vara mer
            flexibla så att du under längre tider kan använda dig av personal
            som arbetar vid behov eller personal som anställs för vissa perioder.
            Idag är det stora krav på att efter en viss tid fastanställa dessa
            personer. Det gör att företagen hindras från att utöka antalet
            personal och måste kräva mer av de som är anställda, och det gör
            även att den expansion som skulle kunna ske uteblir. Centerpartiet
            anser att vi behöver se över anställningsformerna så att de anpassas
            till små företag som behöver flexibilitet i sina anställningar
            istället för att som idag vara anpassade till stora företag som
            har stabila förutsättningar.
          </p>
          <p xml:id="i-Rcs4nJnQXrS9VDbXU7mqQN">
            Sveriges lagstiftning för arbetsmarknaden fungerar bra på många
            områden. Det som dock hindrar tillväxt i de mindre företagen är
            att kraven är desamma på arbetsgivaren oavsett om man har 1 eller
            100 anställda. Ett exempel är krav på att ha en plan för att motverka
            diskriminering. Har du en anställd så är detta inte aktuellt men
            är ändå ett krav för företaget. Däremot är det rimligt när antalet
            anställda är större. Det behövs en utredning av den lagstiftning
            som berör företagen som gör en differentiering av vilken storlek
            på företagen som ska beröras av den aktuella lagstiftningen.
          </p>
          <head type="h1" xml:id="i-7mnPjtnUJYAW1ozPNytpDY">
            Överimplementering ett problem
          </head>
          <p xml:id="i-A72PZiXt5vRBsvuariuR38">
            Implementeringen av EU-direktiv är ett problem för svenska företag
            – i synnerhet för små företag med begränsade förutsättningar att
            hantera invecklad byråkrati. Sverige utmärker sig ofta genom att
            överimplementera EU:s regelverk. För att minska dessa problem
            menar vi att Sverige bör övergå till att i normalfallet direktimplementera
            EU-direktiv. Som regel bör detta ske på miniminivå, och endast
            när starkt vägande skäl finns bör detta uttryckas i särskild lagstiftning.
            För att hantera denna problematik har Danmark infört ett implementeringsråd.
            Det finns skäl för Sverige att ta inspiration av den danska modellen,
            exempelvis genom att utveckla Regelrådet, som sedan år 2008 arbetat
            med just regelförenkling.
          </p>
          <head type="h1" xml:id="i-UuDzfTjAPQSnMYkRYhMmmt">
            Se över upphandlingslagstiftningen
          </head>
          <p xml:id="i-NhS4k5WCJMAi6YmmFdQ5gg">
            Idag ser vi att det på sina håll är satt i system att överklaga
            offentliga upphandlingar, vilket leder till friktion, förseningar
            och fördyringar. För att komma till rätta med denna problematik
            krävs en bred översyn av upphandlingslagstiftningen som skulle
            syfta till smidigare och mer förutsägbara processer. Centerpartiet
            vill därför att systemet behöver ses över för att bli mindre resurskrävande
            för alla inblandade parter.
          </p>
          <p xml:id="i-PGKoPH3djib9pf8qMqbfH5">
            En normal del i ett ansökningsförfarande är att sökande erlägger
            en avgift i väntan på myndighetens handläggning. I de fall myndigheten
            inte klarar av att leverera sitt besked inom utsatt tid anser
            Centerpartiet att en del av eller hela avgiften ska återbetalas.
            Detta för att myndigheten ska se över sina rutiner och erbjuda
            och fullfölja den service de kommunicerat till sökanden, och utgöra
            ett incitament för myndigheten själv. Detta tangerar den så kallade
            Rättviksmodell som Centerpartiet redan driver, nämligen att sökanden
            ska erlägga en avgift hos kommunen när tjänsten redan är utförd.
          </p>
          <head type="h1" xml:id="i-RdcfFujKqiQGoFSqafDcKk">
            Endast direkt berörda sakägare ska ha rätt att begära överprövning
          </head>
          <p xml:id="i-KGKybqybScAY4DFgnLxMP5">
            Centerpartiet vill begränsa okynnesöverklaganden inom byggsektorn
            och minska sakägarkretsen. För att öka byggandet behövs åtgärder
            som förkortar, förändrar och förenklar plan- och bygglovsprocesserna.
            Långa handläggningstider och överklagande är två huvudorsaker
            till segdragna byggprocesser för företag som vill utvecklas. En
            uppskattning är att denna tid kan halveras genom att bland annat
            begränsa möjligheterna till okynnesöverklaganden och göra sakägarkretsen
            mindre. Centerpartiet vill därför att PBL ändras så att sakägarkretsen
            enbart omfattar de som är ”direkt berörda”.
          </p>
          <head type="h1" xml:id="i-NjgXnfnDgHdiAzEDod9kB5">
            Inrätta en solnedgångsklausul
          </head>
          <p xml:id="i-J2cX8jh9N6T7DZHG1ioqpC">
            En del regler kan fasa ut sig själva, genom att myndigheter tillämpar
            en så kallad solnedgångsklausul, som innebär att regler och föreskrifter
            som till exempel inte har använts under tre eller fem år helt
            enkelt försvinner från regelverket. Det finns variationer på denna
            tankegång som vi tycker kan ha ett brett användningsområde, varav
            ett rör de så kallade riksintressena. Ungefär halva Sverige är
            i dag klassat som statligt riksintresse, något som försvårar till
            exempel både kommersiella och samhälls­nyttiga byggnationer. De
            myndigheter som identifierar var riksintressen finns tenderar
            att vara oprecisa när dessa områden pekas ut, vilket innebär att
            det har lagts en död hand över stora områden. I dessa fall kan
            en solnedgångsklausul göra att riksintressen avskrivs om de inte
            aktualiserats eller tagits i anspråk inom en viss tid eller att
            frågan åtminstone lyfts med den myndighet som fortfarande anser
            att det ska vara ett riks­intresse, till exempel Försvarsmakten.
          </p>
          <head type="h1" xml:id="i-7we6ULFyyNm41kVUmp3g3M">
            Gör regelförbättring till en mer politiskt prioriterad fråga
          </head>
          <p xml:id="i-PazXLTWV9LkDWVrLZpQLLB">
            Regeringen arbetar idag med regelförbättringsmål. Det är i grunden
            bra att denna fråga finns på den politiska agendan, men mer måste
            göras. Några av de mål som finns idag handlar om att de administrativa
            kostnaderna för företagen ska minska (vara lägre år 2020 jämfört
            med år 2012), det ska vara enklare att lämna uppgifter (förenkling
            genom digitalisering), servicen ska öka och handläggningstiderna
            ska minska, bättre konse­kvensutredningar samt förenkling på EU-nivå.
          </p>
          <p xml:id="i-TSXyrbodhfJdUspxLPPAtu">
            Målen i sig är det inget fel på. De har dock inte uppfyllts med
            anledning av att det har saknats målstyrning, uppföljning och
            tydliga uppdrag till relevanta myndigheter. Vi ser det som att
            det har saknats politisk prioritering. Framgent behövs en tydligare
            styr­ning där man kan överväga att sätta till exempel kvantifierade
            mål när det gäller kostnader för administration eller tid för
            handläggning av ett visst slag. Allt detta bygger såklart på att
            frågan drivs och får resurser och att det utvecklas en trovärdig
            metod med mera. Här skulle man sikta på den ökning av regelkostnader
            som skett de senaste åren i administration och fullgörandekostnader
            som Tillväxtverket mätt. Detta för att få ner bördan.
          </p>
          <head type="h1" xml:id="i-RrpUz6Cd4kD8FfGZoZrZ3q">
            Internationell utblick viktigt
          </head>
          <p xml:id="i-9Etes1PSzxdTVYzsdRmW8V">
            Industri och näringsliv vill gärna se reformer på regelförenklingsområdet
            och en idé som förs fram är att jämföra Sverige med andra länder.
            Genom internationell benchmarking – till exempel att Sverige ska
            bli bättre och/eller få en högre ranking i OECD:s Regulatory Policy
            Outlook – kan det bli enklare för Sverige att driva igenom nödvändiga
            förändringar. Överlag delar Centerpartiet bedömningen att framgång
            i regelförbättringsarbetet kräver bättre politisk styrning och
            organisation av arbetet.
          </p>
        </div>
        <div type="motSignatures">
          <list>
            <item xml:id="i-M7E8aJDYH3x2Bre3eGhfAh">
              Per Schöldberg (C)
            </item>
            <item xml:id="i-CcyA4m9RxXWVLNFZC3rNfK">
              Helena Lindahl (C)
            </item>
            <item xml:id="i-U1ieBJGcbRPUxWGReN3ivU">
              Peter Helander (C)
            </item>
            <item xml:id="i-RgpHQ8NB3Jyx2cnmkdCWJN">
              Martin Ådahl (C)
            </item>
            <item xml:id="i-UoCRYqCiisjp9LTBtQ6DeZ">
              Per Åsling (C)
            </item>
            <item xml:id="i-VAGCtEqJuvzaZq8juhAx3s">
              Lars Thomsson (C)
            </item>
            <item xml:id="i-2wgBxX4jj1pGt6MyDFoz8b">
              Alireza Akhondi (C)
            </item>
            <item xml:id="i-25iHKTuZ8Bc6V4T75e8w9w">
              Niels Paarup-Petersen (C)
            </item>
            <item xml:id="i-XfYioqhhYybiWgwGzKvXwn">
              Helena Vilhelmsson (C)
            </item>
            <item xml:id="i-GUvyhnwCobHEQy4EXoCCb1">
              Aphram Melki (C)
            </item>
            <item xml:id="i-9BSupCsM9asKCzDSSdJid3">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
