<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-02645">
  <teiHeader>
    <fileDesc>
      <titleStmt>
        <title>Global klimat- och miljö-ombudsman</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Global klimat- och miljö-ombudsman</title>
          <idno type="rdwebb">H102XMP2645</idno>
          <rs type="number">MP2645</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102XMP2645/text</ref>
          <ref type="dokument_url_html">http://data.riksdagen.se/dokument/H102XMP2645</ref>
          <ref type="dokumentstatus_url_xml">http://data.riksdagen.se/dokumentstatus/H102XMP2645</ref>
          <ref type="doc">http://data.riksdagen.se/fil/3817EF62-9150-4337-B5AA-0645819D6FD5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jfb7dcbwYgabjuRKgMm4eA" type="signed"/>
        <correspContext corresp="i-Jfb7dcbwYgabjuRKgMm4eA">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-69xnvu2wUsJM4Z2chC6sEP">
          <date when="2013-10-01"/>
        </correspAction>
        <correspAction type="submission" xml:id="i-BLuNQwgRNfTLwiZDhaAKpP">
          <date when="2013-09-30"/>
        </correspAction>
        <correspAction type="transfer" xml:id="i-EA1QXRwfRgfhwH4efppCFa">
          <date when="2013-09-30"/>
        </correspAction>
        <correspAction type="assigned" xml:id="i-86mFuz6K4ketMDtpabxKXm"/>
        <correspContext corresp="i-86mFuz6K4ketMDtpabxKXm">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RHDRK4n4ePAifKVUNQFG41">
            Förslag till riksdagsbeslut
          </head>
          <p xml:id="i-99Ascusm6cc8dynPK9ywwK">
            Riksdagen tillkännager för regeringen som sin mening vad som
            anförs i motionen om att Sverige ska verka för inrättandet av
            en global klimat- och miljö-ombudsmannafunktion.
          </p>
        </div>
        <div type="motContent">
          <head type="h1" xml:id="i-LaqSqJgBXXS66QLPoo4vS7">
            Motivering
          </head>
          <p xml:id="i-G6hQdFdxCaVstfYBbrzaZN">
            Miljö och klimatfrågorna är i sanning globala. Ingenting försvinner
            – allting sprider sig är en devis som verkligen gäller vår tids
            fotavtryck på jorden. Hur ska våra barnbarns barn kunna ställa
            oss till svars och hur skall vi kunna ersätta dem för det vi tar
            ifrån dem?
          </p>
          <p xml:id="i-JFweYxCxBA8xQeVfzHchNs">
            Vi människor är så inskränkta att de flesta av oss har svårt
            att ta till oss innebörden i stycket ovan. Egoismen eller kortsiktigheten
            är en så stark del i vår art att de flesta inte klarar av att
            ens tänka på konsekvenserna av de livsval vi gör för barnbarnens
            barn. Trots att många av oss använder den typen av bilder i debatten
            så tar vi inte på allvar till oss innebörden. Hur ska då vi människor
            med den begränsade förmågan kunna tänka rimliga omsorgstankar
            om främmande växter och djur som vi oftast aldrig ens stött på
            i verkliga livet.
          </p>
          <p xml:id="i-LiUXUKc3QKvCE4ShrtmJ4H">
            Kanske är det insikten om dessa våra tillkortakommanden som ligger
            bakom att vi valt att institutionalisera funktioner vi inte klarar
            att bära som individer. Tyvärr har vi idag inte någon institution
            som företräder framtida generationer, jorden själv och dess ekosystem,
            klimatet eller miljön. Visserligen försöker miljörörelser företräda
            elefanter, noshörningar, kaskelotter, tigrar och andra hotade
            varelser på planeten men jag tror inte att Axel Oxenstierna skulle
            vara nöjd med en sådan ordning. En institution som företräder
            framtida intressen hade förmodligen varit hans förslag om han
            hade fått råda idag.
          </p>
          <p xml:id="i-SJo76r2uUy62XpeBEgw6qL">
            På en föreläsning nyligen hävdades att det existerar över 500
            globala överenskommelser på miljö- och klimatområdet. Det påstods
            även att de flesta är väldigt bra men att problemet är att överenskommelserna
            inte följs. Vi har alltså ett problem.
          </p>
          <p xml:id="i-Ur9mpFRP9e1e9BYYgUVSeU">
            Uppenbarligen behöver länderna och vi människor en global klimat-
            och miljö-ombudsman som inte bara kan följa upp och påtala när
            avtalen inte följs utan som även har möjligheter att dela ut sanktioner
            i olika former när det behövs för avtalens efterlevnad.
          </p>
          <p xml:id="i-LgXpcZNb3MX3tELimbwfbt">
            Ett liknande förslag har föreslagits riksdagen tidigare men då
            med en mer begränsad och formellare motivering knuten till de
            internationella klimatförhandlingarna. Det vore rimligt att ett
            förslag som detta fördes fram inom FN-systemet men det är inte
            nödvändigt att den placeras i FN-strukturen. En global klimat-
            och miljö-ombudsman, eller om en så vill en ombudsman för framtida
            generationer, skulle kunna byggas upp i en helt självständig struktur.
          </p>
          <p xml:id="i-AJxvHxAfYQ2ovo8gTqeQAJ">
            Riksdagen bör mot bakgrund av det anförda ge regeringen till
            känna som sin uppfattning att Sverige skall verka för inrättandet
            av en global klimat- och miljö-ombudsmannafunktion.
          </p>
        </div>
        <div type="motSignatures">
          <list>
            <item xml:id="i-RVXybMzVvXyuB9xin9VbLk">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
