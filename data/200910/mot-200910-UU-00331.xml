<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00331">
  <teiHeader>
    <fileDesc>
      <titleStmt>
        <title>Folkmordet i det osmanska Turkiet samt kristna minoriteters situation i Turkiet och Irak</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkmordet i det osmanska Turkiet samt kristna minoriteters situation i Turkiet och Irak</title>
          <idno type="rdwebb">GX02U331</idno>
          <rs type="number">U331</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U331/text</ref>
          <ref type="dokument_url_html">http://data.riksdagen.se/dokument/GX02U331</ref>
          <ref type="dokumentstatus_url_xml">http://data.riksdagen.se/dokumentstatus/GX02U331</ref>
          <ref type="doc">http://data.riksdagen.se/fil/D280AA45-E8F2-4064-A2DE-8DB5A926CF1C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N9jKdhKnyFKW74Eb9B8NDA" type="signed"/>
        <correspContext corresp="i-N9jKdhKnyFKW74Eb9B8NDA">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-YMXExC2QenhgAPsC8tDLib" type="numbering">
          <date when="2009-10-08"/>
        </correspAction>
        <correspAction xml:id="i-5RgJ2qQ6vk4rF4bV1AjfWv" type="submission">
          <date when="2009-10-06"/>
        </correspAction>
        <correspAction xml:id="i-4D3aCFD6CvZNDfNufcYPFN" type="transfer">
          <date when="2009-10-06"/>
        </correspAction>
        <correspAction xml:id="i-7mvQetCMi8nrRAfADZ8dkt" type="assigned"/>
        <correspContext corresp="i-7mvQetCMi8nrRAfADZ8dkt">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5TN4S6cRM6AwiUePTnsmNt" type="motBody">
        <div xml:id="i-PCidYGQ3waYvdmiJ5FEJrr" type="motProposal" subtype="förslag">
          <head xml:id="i-MDw1DDUSEsXVPYZAvYxPwn">
            Förslag till riksdagsbeslut
          </head>
          <list xml:id="i-TEE4qY9Cgo6qJbeAS1RYLm" style="ol">
            <item xml:id="i-Hbt2BXT47jQaRZad7zN9YC">
              Riksdagen tillkännager för regeringen som sin mening vad som
              anförs i motionen om att Sverige i internationella sammanhang
              ska verka för att den etniska diskrimineringen av assyrier/kaldéer/syrianer
              i deras hemländer förs upp på FN:s och EU:s dagordningar.
            </item>
            <item xml:id="i-55zMo3GQxwyJApxKYVjyM1">
              Riksdagen tillkännager för regeringen som sin mening vad som
              anförs i motionen om att Sverige erkänner assyrier/kaldéer/syrianer
              som ett folk.
            </item>
            <item xml:id="i-6LGg4mwrXBNKokAUh9GBpU">
              Riksdagen tillkännager för regeringen som sin mening vad som
              anförs i motionen om att i internationella sammanhang verka för
              att skapa en frizon i Irak för den kristna minoriteten.
            </item>
            <item xml:id="i-DPN9esRWmmg9px3Dm19uaW">
              Riksdagen tillkännager för regeringen som sin mening vad som
              anförs i motionen om att assyrier/kaldéer/syrianers och armeniers
              kulturarv, som också är kristenhetens kulturarv, bevaras i länder
              som Turkiet och Irak.
            </item>
            <item xml:id="i-6iDZAkJKkefxpw75yQgwHi">
              Riksdagen tillkännager för regeringen som sin mening vad som
              anförs i motionen om att arbeta för att lyfta frågan om bevarandet
              av assy­rier/kaldéer/syrianers och armeniers kulturarv till FN:s
              organ Unesco.
            </item>
            <item xml:id="i-R1Zf4MLp9sV6hYRFFPTvKH">
              Riksdagen tillkännager för regeringen som sin mening vad som
              anförs i motionen om att Riksarkivet får i uppdrag att sammanställa
              svenskt arkivmaterial rörande folkmordet Seyfo på de assy­ris­ka/kal­dée­is­ka/sy­ri­ans­ka
              och armeniska folkgrupperna.
            </item>
            <item xml:id="i-6RVffRmhArrmJudzyrhLEY">
              Riksdagen tillkännager för regeringen som sin mening vad som
              anförs i motionen om att Sverige ska erkänna folkmordet på armenier
              och assyrier/kaldéer/syrianer i Turkiet som skedde under åren
              19141922.
            </item>
          </list>
        </div>
        <div xml:id="i-tskvzjczDcCnURJAgvS5d" type="motContent">
          <head xml:id="i-9q8wrves63CCHBw8cCM1Qp" type="h1">
            Historik
          </head>
          <p xml:id="i-NSyR7JAT48dv1htV698uuV">
            Det assyriska/kaldeiska/syrianska folket av i dag har släktskap
            med Gamla testamentets assyrier som under många hundra år politiskt
            dominerade en stor del av det som i dag kallas Mellanöstern. Det
            assyriska riket gick under omkring 600 f.Kr. Det nybabyloniska
            riket dukade under ett halvt sekel senare för persernas anstormning.
            Den persiska överhögheten avlöstes av makedoni er, romare, araber,
            tatarer och turkar. Assyrier/kaldéer/syrianer var bland de första
            som accepterade kristendomen, och Armenien var år 301 den första
            nation som antog kristendomen som statsreligion. Det är den kristna
            tron som varit den sammanhållande länken under många hundra års
            islamisk dominans som tidvis urartade till regelrätt förföljelse,
            kvinnorov och konvertering till islam under mer eller mindre hårt
            tryck. Från början var assyrier/kaldéer/syrianer och armenier
            det dominerande folket i de inledningsvis nämnda områdena. Först
            efter korstågen och den blodiga tatariska invasionen kom assyrier/kaldéer/syrianer
            och armenier i tilltagande grad att bli en minoritet. Sedan 1840-talet
            har decimeringen och fördrivningen accelererat. I dag finns cirka
            12 miljoner assyrier/kaldéer/syrianer och armenier kvar. Mindre
            än 1 miljon lever i Irak. Mindre grupper finns i Iran, Syrien,
            Turkiet, Libanon, Jordanien och i Europa, USA, Latinamerika och
            Australien. I Sverige finns cirka 60 000 assyrier/kaldéer/syrianer.
          </p>
          <head xml:id="i-TBoQnDBuUbfDs7X6yedkmo" type="h2">
            Assyrier/kaldéer/syrianers pressade situation
          </head>
          <p xml:id="i-2U4otTK7WrMA36vijV4kRn">
            Assyrier/kaldéer/syrianers situation har vid åtskilliga tillfällen
            behandlats av riksdagen. Frågan har alltmer fokuserats på assyrier/kaldéer/syrianers
            pressade situation mellan olika kurdiska grupper och hemländernas
            regeringar och på kravet på erkännande som ett folk med gemensamt
            språk och kultur. Det är fortfarande angeläget att FN uppmärksammas
            på assyrier/kaldéer/syrianers svåra situation i form av etnisk
            diskriminering. Sverige bör därför i FN, EU och andra internationella
            sammanhang verka för att assyrier/kaldéer/syrianer erkänns som
            ett folk.
          </p>
          <p xml:id="i-X8KSVqomCWQYx2otcBJZsR">
            Det har skett många mord och terror mot de kristna i Irak. Denna
            terror mot kristna har delvis sin bakgrund i USA:s anfall i Irak.
            Hatet från Iraks muslimer mot USA uttrycks i terrorhandlingar
            mot kristna grupper, bland annat genom bomber mot kyrkor samt
            regelrätta avrättningar. I norra Irak har en muslimsk minoritet,
            kurder, också utsatts för förföljelse och som nu under FN:s överinseende
            fått en geografisk frizon för tryggare levnadsförhållanden. Den
            minoritet som är värst förföljd i Irak är den kristna minoriteten,
            och även de borde erbjudas en liknande frizon under FN:s överinseende
            för tryggare levnadsförhållanden.
          </p>
          <head xml:id="i-JvPu4kqK8nQvEFEukQS4tH" type="h1">
            Folkmordet i Osmanska Turkiet (Seyfo)
          </head>
          <p xml:id="i-HyE3cJzGYmJq6hWteaz6pb">
            Det turkiska nationella uppvaknandet i slutet av 1800-talet resulterade
            i de första massakrerna. Under första världskriget följde ett
            regelrätt och välkänt folkmord på de kristna armenierna i östra
            Turkiet samt ett betydligt mindre känt men lika fruktansvärt folkmord
            mot assyrier/kaldéer/syrianer. Det mesta tyder på att folkmordet
            planerades centralt. Med massakern under 1914 och starten på det
            systematiska folkmordet 1915 som skulle skörda offer fram till
            1922 beräknar man att omkring 500 000 assyrier/kaldéer/syrianer
            omkom. Många fler tvingades massutvandra till Irak, Syrien och
            andra angränsande länder. Denna svåra tid kallar assyrier/kaldéer/syrianer
            för svärdets år, Seyfo. Av den i Lausannefredsfördraget 1923 mellan
            Atatürks nationalstat enligt västerländskt mönster och första
            världskrigets europeiska segermakter stadgade religionsfriheten
            blev inget resultat.
          </p>
          <p xml:id="i-7tQrZjMwhCohq5XgiRspMR">
            Grannländerna Irak och Syrien stod under mellankrigstiden under
            brittiskt respektive franskt mandat från Nationernas förbund,
            vilket inte hindrade lydregeringarna i dessa länder att fortsätta
            med den traditionella diskrimineringen och förföljelsen av icke-arabiska
            och icke-muslimska folkgrupper.
          </p>
          <p xml:id="i-LgP5biJwRYkCyxDiFCk2Ey">
            I Turkiet pågår fortfarande förtrycket av de kristna minoriteterna.
            Det är märkligt att den fått pågå i ett land som sedan andra världskriget
            tillhört Nato och har skrivit under de flesta internationella
            konventioner om mänskliga rättigheter och som själv uppger sig
            försvara frihet och demokrati. Turkiet vill ju tillhöra EU som
            har Köpenhamskriterierna om de mänskliga rättigheterna som ett
            rättesnöre.
          </p>
          <p xml:id="i-QW9CTRv8N3CYWUgLkFDPtQ">
            Nobelpristagaren, författaren Orhan Pamuk, bosatt i Istanbul,
            har upplevt hur känsligt det kan vara att prata om Seyfo i Turkiet.
            Han riskerade tre års fängelse, åtalad för att ha förolämpat turkiskheten
            enligt den turkiska strafflagen, men han frikändes dock till slut.
            I februari 2005 sade han i en schweizisk tidning att en miljon
            armenier och 30 000 kurder har dödats i hans hemland.
          </p>
          <p xml:id="i-7kQec8K9GcpzcKLxhDv2sw">
            I FN-konventionen om folkmord (9 december 1948) står följande
            att läsa om folkmord:
          </p>
          <p xml:id="i-Ww2Mq5wvsZUU5ekWaTrH4Z">
            Ingressen: ---/folkmord har under alla historiska perioder orsakat
            mänskligheten stora förluster/--- (at all periods of history genocide
            has inflicted great losses on humanity).
          </p>
          <p xml:id="i-4P6ANR9WERgd9gHsJnSMYD">
            Artikel II: Folkmord betyder någon av följande åtgärder som görs
            med syfte att förstöra, helt eller delvis, en nationell, etnisk,
            rasmässig (racial) eller religiös grupp, såsom
          </p>
          <p xml:id="i-WV89mgG5BWDZ6XWVreR51F">
            A) att döda gruppens medlemmar
          </p>
          <p xml:id="i-N35ZT3AaRANH5gBhyVSQ1L">
            B) att orsaka allvarlig fysisk eller psykisk skada till gruppens
            medlemmar
          </p>
          <p xml:id="i-BvtxDcr8q5U6A16H2eiC5R">
            C) att avsiktligt utsätta gruppen för levnadsförhållanden beräknade
            att orsaka dess fysiska förstörelse, helt eller delvis
          </p>
          <p xml:id="i-UNybcaqXZYd1inp5cSeb8U">
            D) att införa åtgärder i syfte att förhindra födelser inom gruppen
          </p>
          <p xml:id="i-BCT6xXBpGyodiQUmWDY5GU">
            E) att med tvång överföra barn från en grupp till en annan.
          </p>
          <p xml:id="i-FTgKcTSU6LN3ojGkDyrs2M">
            Artikel III: Följande åtgärder är straffbara:
          </p>
          <p xml:id="i-54kXYiepvWhZqBwEnmpnFY">
            A) folkmord (genocide)
          </p>
          <p xml:id="i-V6dzskT9MrMrxopcST7z8S">
            B) konspiration att utföra folkmord
          </p>
          <p xml:id="i-MjynRTyRjpDxMxiot2kqcw">
            C) direkta och offentliga uppmaningar att utföra folkmord
          </p>
          <p xml:id="i-Gnqed6D1syJ6DdeBV3Wt9e">
            D) försök att utföra folkmord
          </p>
          <p xml:id="i-CwhD7676PgKvCiXfCsiH6F">
            E) inblandning i folkmord.
          </p>
          <p xml:id="i-2uEkL3ace8go91RVbd9BJy">
            De brott som nämns i konventionen och som är relevanta för assyrier/kaldéer/syrianer
            och armenier är
          </p>
          <p xml:id="i-NjYoB8Y45Z8V1DZLgQKCgv">
            A) att döda gruppens medlemmar (framför allt massavrättning av
            män och äldre pojkar)
          </p>
          <p xml:id="i-DrLuq5qizHNQLp6u6jc3eC">
            B) att orsaka allvarlig fysisk och psykisk skada (genom våldtäkter,
            bortrövande av kvinnor, plundring, förstörelse av egendom m.m.)
          </p>
          <p xml:id="i-DzrEZc3z7nzVCsGPRXiakQ">
            C) att avsiktligt utsätta gruppen för levnadsförhållanden beräknade
            att förstö ra gruppen (tvångsförflyttning av kvinnor och äldre
            män som till fots marscherade till läger i den syriska öknen,
            otaliga dog under strapatserna)
          </p>
          <p xml:id="i-9PPH8oAGrLT6cCxHRkjtL9">
            D) att tvångsomhänderta barn, unga och vackra flickor (förekommer
            i vittnesberättelser).
          </p>
          <head xml:id="i-weRN1kF3TZaKzFwu5dAdn" type="h2">
            Dokumentation om folkmordet
          </head>
          <p xml:id="i-FvrVFu3T7y2VHGQgdwD31w">
            Turkiska historiker, även de som skriver nu, tillbakavisar påståendet
            att det rörde sig om folkmord. De erkänner att tvångsförflyttning
            har ägt rum, men hävdar att syftet bara var att rensa krigsområdet
            från fientligt inställda opålitliga etniska grupper (framför allt
            armenier) och att avsikten inte var folkmord.
          </p>
          <p xml:id="i-SQivufc2qPkugKD1ERCRER">
            Det existerar många diplomatiska rapporter om händelser framför
            allt i Tyskland (Turkiets allierade under kriget), USA (neutral
            i början på kriget), Frankrike, England, Ryssland, Italien (inklusive
            Vatikanen), Danmark och Sverige. Därutöver finns dokument härrörande
            från protestantiska och katols ka missionärer från flera länder,
            varibland de tyska är mest genomforskade.
          </p>
          <p xml:id="i-4jUFo5y51M7nuyP7Rytu2U">
            Henry Morgenthau, USA:s ambassadör i Konstantinopel denna tid,
            har i sin redogörelse, Ambassador Morgenthaus Story (1918), berättat
            detaljerat om alla beskrivna händelser under denna tid. Morgenthau
            var ambassadör mellan 1913 och 1916 och stod i mycket nära relation
            till de flesta beslutsfattare i ungturkiska regimen och ledningen.
          </p>
          <p xml:id="i-XpFVp7QeukWxYBd4mMUPE2">
            Morgenthau redogör för motivet för folkmordet, för kollapsen
            av Ottomanska riket och för ungturkarnas maktövertagande. Morgenthau
            ger även en fullständig bild av hur folkmordet gått till, bland
            annat följande: Their passion för Turkifying the nation seemed
            to demand logically the extermination of all Christians, Greeks,
            Syrians and Armenians (kapitel 22, s. 8). The time had finally
            come to make Turkey exclusively the country of the Turks, samma
            sida. The Armenians are not the only subject people in Turkey
            which have suffered from this policy of making Turkey exclusively
            the country of the Turks. The story, which I have told about the
            Armenians I could also tell, with certain modifications, about
            the Greeks and the Syrians.
          </p>
          <p xml:id="i-CRCQkkFokm5L7JanVXqSV4">
            Svenske journalisten Stefan Andersson har i översättning från
            franska till svenska i en resumé sammanfattat berättelsen från
            den till Frankrike under folkmordet flyende biskopen av Van, Mar
            Manna Augin. Berättelsen återfinns i den franska utgåvan Syriens
            et Chaldéens 19141917, leurs martyres, leurs éesperances. I resumén
            börjar biskopen av Van med att beskriva ungturkarnas bestialitet
            mot de kristna minoriteterna, jämförd med Röde Sultanens Abdul-Hamids,
            för att sedan beskriva händelserna i Urmiah- och Salmasprovinserna.
          </p>
          <p xml:id="i-MwNkPyVtPZZhz242uQD6Dr">
            Missionären, Jakob Künsler, rapporterade i mars 1915 från Urfa
            hur man utplånade samtliga som ingick i bärarbataljonerna. Enligt
            Künsler skedde detta med kniv i syfte att spara ammunition. Enligt
            ytterligare rapporter från Künsler fortsatte dessa avrättningar
            i Urfa fram till augusti 1915.
          </p>
          <p xml:id="i-67PjJmNZQbNRXUFvLUUMkT">
            Tyske konsuln i Aleppo, nuvarande norra Syrien, Rössler, rapporterade
            hur man funnit tusentals människor med avskurna halsar som lamm
            vid vägkanterna i området mellan Urfa och Diyarbakir. Även denna
            rapport avsåg bärarbataljoner.
          </p>
          <p xml:id="i-VkfTkmuEkxY1uUxeWAC2LV">
            Den svenske historieprofessorn, David Gaunt, har under en följd
            av år bedrivit källforskning vid Södertörns högskola om händelserna
            i Ottomanska riket åren 19141923.
          </p>
          <p xml:id="i-4ycMH5QK7SEq7ajaKN9vmt">
            Pressmaterial i form av tidningsartiklar är mycket omfattande.
            Stödföreningar fanns i många länder, bland annat The American
            Committee for Armenian and Syrian Relief. Dokumentsamlingar från
            tyska, engelska och franska arkivkällor har publicerats för att
            dokumentera folkmord på armenier. Alla dessa samlingar inkluderar
            en del dokument som berör assyrier/kaldéer/syrianer. Dessa trycktes
            därför att armenier omnämns i samma dokument. Det kan antas att
            det finns många fler dokument som berör assyrier/kaldéer/syrianer
            i arkiven. Ringa forskning har ägnats assyrier/kaldéer/ syrianer
            och de ottomanska folkmorden. Mest forskning har ägnats armenier.
            Det kan bero på att armenierna varit en mycket större folkgrupp
            och inkluderade en stor grupp intellektuella, däribland historiker.
            Dessutom hade Armenien intresse av att hålla frågan vid liv. Assyrier/kaldéer/syrianer
            hade ingen egen stat som stödde och kan stödja forskning.
          </p>
          <p xml:id="i-CMuj72GTmtBo6zJY9Nda8d">
            Några skrifter av översiktskaraktär har utgivits i Frankrike
            och Tyskland och sedan översatts till andra språk. En internationell
            konferens om folkmordet på assyrier/kaldéer/syrianer har ägt rum
            vid ett australiskt universitet. Bortsett från enstaka kyrkohistoriker
            och lingvister finns få forskare och inget forskningscentrum som
            ägnar sig åt assyrier/kaldéer/syrianer.
          </p>
          <head xml:id="i-9Bu1myDrkgsooAnPtM8Lci" type="h2">
            Situationen i Turkiet ett exempel
          </head>
          <p xml:id="i-J5YUNF54diywTaQPwHGXMk">
            S:t Gabrielklostret i Midyat i sydöstra Turkiet är en mycket
            viktig religiös och kulturell plats för Turkiets kristna minoritet.
            Klostret, som grundades för cirka 1 600 år sedan, är en del av
            det assyrisk/syrianska kulturarvet och ett av kristenhetens äldsta
            kloster. Det fungerar i dag som ett undervisningscenter i kristendom
            och det assyriska/syrianska folkets historia för assyrier/syrianer
            från hela världen. Det är också ett hem för ett trettital fattiga
            assyrisk/syrianska barn och för ärkebiskopen samt flera munkar
            och nunnor. Majoritetsbefolkningen i tre omgivande byar verkar
            nu för att konfiskera delar av klostrets mark. Den turkiska staten
            har delvis legitimerat dessa anspråk genom att öppna en rättsprocess
            mot klostret, då de tre närmaste byarna i markområden intill Midyat
            har väckt åtal mot klostret. De vill ta över stora egendomar som
            tillhör Mor Gabriel-klostret sedan många århundraden tillbaka
            och vill stänga klostret. Trots dokument som bevisar äganderätten
            till dessa områden, godkänner de olika turkiska myndigheterna
            konfiskering av marken. Man anklagar assyrier/syrianer för att
            det har funnits en moské på platsen och då är platsen muslimsk,
            detta trots att klostret funnits sedan 397 e.Kr. och då fanns
            inte islam som religion.
          </p>
          <p xml:id="i-E2a3VFoceXKuMr7V7cddiN">
            Det finns få kristna kvar i Midyat och Turabdin, där har de levat
            i årtusenden. I staden Midyat fanns tidigare sju kyrkor, men nu
            är de flesta stängda. Däremot har antalet moskéer ökat från en
            till fyra. Redan 1997 hade den turkiska staten bestämt sig för
            att stänga Mor Gabriel men lyckades inte efter massiva protester.
          </p>
          <p xml:id="i-2o7QdvHhVxZy8LvWAkwb3N">
            Turkiets kristna minoritet, som har utsatts för svåra övergrepp
            i tidigare historiska skeden, upplever sig mycket pressad av den
            nu uppkomna situationen. För Turkiets ställning som kandidatland
            till EU är det av yttersta vikt att landet har ett fullgott minoritetsskydd
            i enlighet med Köpenhamnskriterierna
          </p>
          <p xml:id="i-RtmacU4xxNP4u6B5paJBwY">
            Kristdemokraterna har vid flera tillfällen påpekat att assyrier/kaldéer/syria­ners
            svåra situation måste upp på FN:s dagordning och att det assyriska/kaldéiska/syrianska
            kulturarvet, som också är ett kristet kulturarv, måste bevaras
            till eftervärlden. Ett sätt att fånga FN:s och världens uppmärksamhet
            på assyrier/kaldéer/syrianers situation kan vara att FN-organet
            Unesco på allvar tar sig an denna fråga. Genom att lyfta fram
            kulturarvet skulle också assyrier/kaldéer/syrianers situation
            hamna i strålkastarljuset.
          </p>
          <p xml:id="i-Sjwduf8DgshtXZAfXq2tUB">
            Eftersom vi har en sådan stor folkgrupp från det gamla Mesopotamien
            boende i Sverige och som nu är svenska medborgare så skulle det
            vara av stort intresse om Riksarkivet får i uppdrag att sammanställa
            svenskt arkivmaterial rörande folkmordet i det osmanska Turkiet
            (Seyfo) på den assyriska/kal­dée­iska/syrianska folkgruppen. Detta
            skulle kunna användas för vidare forskning. Det skulle också vara
            av väsentligt intresse om ett centrum för forskning om Mesopotamiens
            folkslag, historia och utveckling skapas och att centret även
            omfattar forskning om invandrare till Sverige från Mesopotamien.
          </p>
          <p xml:id="i-T32v4LpQA9YHjJ8GNSieJ4">
            Utrikesutskottet behandlade en liknade motion i betänkandet 2007/08:
            UU9. Där skriver utskottsmajoriteten bland annat följande:
          </p>
          <p xml:id="i-TDfcAEzzY3YUA5HcsYTp3d">
            Utskottet menar att det som drabbade armenier, assyrier/syrianer
            och kaldéer under det osmanska rikets tid sannolikt skulle betraktas
            som folkmord enligt 1948 års konvention, om den hade varit i kraft
            vid den aktuella tidpunkten.
          </p>
          <p xml:id="i-4ZFcBjr8JMsQM8vBZ6BgeX">
            Utskottet vill i likhet med tidigare understryka att det är viktigt
            att de massakrer som drabbat armenier, assyrier/syrianer och kaldéer
            kan diskuteras öppet. Enligt utskottet krävs, om detta ska bli
            möjligt, förutom öppenhet också förutsättningslös historisk forskning.
          </p>
          <p xml:id="i-DsthYhFQAsdnrNxv5Y77v5">
            Jag anser att det är dags att Sverige nu erkänner folkmordet
            som skedde under den ottomanska tiden och att Turkiet en gång
            för alla gör upp med sin historia.
          </p>
        </div>
        <div xml:id="i-W3Fs3DAiWdCf6Jhiks1DqF" type="motSignatures">
          <list xml:id="i-2f5CQGvxGVwHittHFA3chU">
            <item xml:id="i-Qk25Cx8neMPBxv5XMLEqyd" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
