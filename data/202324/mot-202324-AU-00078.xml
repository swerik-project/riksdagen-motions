<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-00078">
  <teiHeader>
    <fileDesc>
      <titleStmt>
        <title>Plattformsarbetares villkor</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:78 av Ciczie Weidby m.fl. (V)</title>
          <idno type="rdwebb">HB0278</idno>
          <rs type="number">78</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB0278/text</ref>
          <ref type="dokument_url_html">https://data.riksdagen.se/dokument/HB0278</ref>
          <ref type="dokumentstatus_url_xml">https://data.riksdagen.se/dokumentstatus/HB0278</ref>
          <ref type="pdf">https://data.riksdagen.se/fil/6DF9C041-3DB2-4629-9E58-5D68849167F8</ref>
          <ref type="docx">https://data.riksdagen.se/fil/1ABDC3E3-174E-4A24-91C0-0D50E6380B51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Fv1ZEHx8Vcg6oJics376jx" type="signed"/>
        <correspContext corresp="i-Fv1ZEHx8Vcg6oJics376jx">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction type="submitted" xml:id="i-6p8qU1z98131yRx79NG4bK">
          <date when="2023-09-22"/>
          <time when="12:55:33"/>
        </correspAction>
        <correspAction type="reviewed" xml:id="i-PvRE25ErCJqKJpTyR3EwNq">
          <date when="2023-09-22"/>
          <time when="15:39:04"/>
        </correspAction>
        <correspAction type="referred" xml:id="i-36zfmM1F3YLagtXSezvmTL">
          <date when="2023-10-17"/>
        </correspAction>
        <correspAction type="assigned" xml:id="i-DGKz5Fath6QL76vyfHWWZM">
          <date when="2024-04-10"/>
          <time when="16:20:34"/>
        </correspAction>
        <correspContext corresp="i-DGKz5Fath6QL76vyfHWWZM">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-4R4YCttZt4VcdqYPuhFN4G"/>
        <correspContext corresp="i-4R4YCttZt4VcdqYPuhFN4G">
          <ref type="uppgift">2023/24:AU5</ref>
          <ref type="ref_dok_id">HB01AU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU5</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QeuCkxcWHQMkQeQDq9nMWw"/>
        <correspContext corresp="i-QeuCkxcWHQMkQeQDq9nMWw">
          <ref type="uppgift">2023/24:SkU15</ref>
          <ref type="ref_dok_id">HB01SkU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU15</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:78 av Ciczie Weidby m.fl. (V) Plattformsarbetares villkor</div>
      </div>
      <div type="motBody">
        <div type="motProposal" subtype="förslag">
          <head xml:id="i-S7fhUgibJsZ8wABtDu7ADe">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-M7xqzf5wba1h7SMLyh2VUc">
              Riksdagen ställer sig bakom det som anförs i motionen om att
              regeringen bör verka för att EU-kommissionens förslag till direktiv
              om bättre villkor för plattformsarbete (plattformsdirektivet)
              genomförs i sin ursprungliga form, med EU-parlamentets förbättringar,
              och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-Lv9QS68Ae96nDc44kZhqVv">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag som tydliggör att plattformsföretag är att betrakta som
              arbetsgivare och plattformsarbetare är att betrakta som arbetstagare
              med de rättigheter och skyldigheter som följer av detta och tillkännager
              detta för regeringen.
            </item>
          </list>
          <list>
            <item sortKey="Yrkande 3" xml:id="i-GkaxXxegx3rpwz88pZVL6q">
              Riksdagen ställer sig bakom det som anförs i motionen om att
              det bör ställas krav på F-skatt vid egenanställning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GkofFZVM8hwP36x5aQkNzZ">
            2 Inledning
          </head>
          <p xml:id="i-CtsjbDrApWEjbrnQ9DwLMW">
            Under 2010-talet har en ny typ av otryggt arbete växt fram: plattformsarbete
            (s.k. gigjobb). Plattformsarbetet kan se ut på olika sätt, men
            de som utför arbetet förenas av att de får arbete via en digital
            plattform, att de i regel saknar anställning och att de betraktas
            som egenföretagare. Det finns plattformsarbetare som har anställningar,
            men dessa s.k. hybridanställda har ofta kortare tidsbegränsade
            kontrakt med ett litet antal schemalagda timmar varje månad. Denna
            grupp täcks av samma arbetsrättsliga skydd som andra anställda.
            För det stora flertalet plattformsarbetare finns inget arbetsrättsligt
            skydd.
          </p>
          <p xml:id="i-KGmiPCHQM1u9xAjHKo1Xj7">
            Hur många som har ett plattformsarbete på den svenska arbetsmarknaden
            är svårt att avgöra då tidigare studier kommit fram till mycket
            varierande siffror. Enligt en samman­ställning av flera olika
            studier uppskattas att omkring 2 procent av arbetskraften har
            ett plattformsarbete. Män, utrikes födda och yngre är överrepresenterade
            i gruppen (Alfonsson 2022. Det otrygga arbetslivet i Sverige –
            Dess framväxt och konsekvenser, s. 128).
          </p>
          <p xml:id="i-TujqGvQZzjq7FMfXx8TSRT">
            Utvecklingen mot allt fler plattformsarbetare beskrivs ofta som
            att en ny typ av ekonomi växt fram: gigekonomi, delningsekonomi,
            plattformsekonomi etc. Att hävda att en ny typ av ekonomi växt
            fram, parallellt med den flexibla kapitalismen, är dock överdrivet.
            Snarare ryms fenomenet inom den flexibla kapitalismens ramar.
            Det nya är inte yrkena i sig utan hur de som utför arbetet får
            arbete, hur arbetet styrs och hur deras arbetsvillkor ser ut.
            Det faktum att majoriteten av plattformsarbetarna saknar anställning
            gör att de går miste om flera av de rättigheter och det rättsliga
            skydd som anställda besitter.
          </p>
          <p xml:id="i-RMVeqpdYe4mcVkBWguJkB6">
            Plattformsarbetet brukar beskrivas som ett trepartsförhållande
            mellan arbetaren, kunden och plattformen, inte helt olikt det
            förhållande som råder inom bemannings­branschen. Situationen är
            dock mer komplex än så. Bemanningsanställda är anställda i bemanningsföretaget
            som i sin tur hyr ut de anställda till ett kundföretag. Kundföretaget
            leder arbetet och bemanningsföretaget är arbetsgivare. Detta gäller
            inte för plattformsarbete.
          </p>
          <p xml:id="i-FMcPQpUkojbsShtiLB9fB4">
            En plattformsarbetare är i regel inte anställd av plattformsföretaget
            utan är antingen egenföretagare eller har en s.k. egenanställning
            via egenanställningsföretag. Egen­anställningsföretag är företag
            som på pappret fungerar som arbetsgivare: de fakturerar beställaren,
            betalar skatt och sociala avgifter och betalar ut lönen till arbetaren.
            För detta tar egenanställningsföretaget ut en avgift av arbetaren.
            Det är arbetaren som ser till att få kunduppdragen, sköter all
            kontakt med kunderna och utför arbetet osv. Egenanställnings­företaget
            är således inte en arbetsgivare i den bemärkelsen att det köper
            arbetskraft från en anställd löntagare – det är snarare en tjänst
            som gör att arbetaren inte behöver starta ett eget företag. Om
            plattformsarbetaren inte använder ett egenanställningsföretag
            är hen i regel egenföretagare. I båda dessa fall saknar plattformsföretaget
            arbetsgivar­ansvar.
          </p>
          <p xml:id="i-5xoPmn7hTaC4tTQm3G8jdQ">
            När plattformsarbetare inte är anställda i plattformsföretaget,
            utan utför arbetet i egenskap av egenföretagare eller via ett
            egenanställningsföretag, förflyttas risker i arbetet från plattformsföretaget
            till den enskilda arbetaren. Därmed undviker plattforms­företaget
            en mängd kostnader och lagregleringar.
          </p>
          <p xml:id="i-AuHX1MiBMBTLjdxUUmSGec">
            Eftersom plattformsföretagen bestämmer villkoren, lönerna och
            vilka som får till­gång till tjänsterna och många gånger också
            styr arbetsprocessen har det påtalats att plattformsföretagen
            bör betraktas som arbetsgivare. Det har även framhållits att de
            som utför arbetet, dvs. plattformsarbetarna, bör betraktas som
            arbetstagare. Under de senaste åren har det pågått flera rättsliga
            tvister runtom i världen om huruvida plattformsföretag ska betraktas
            som arbetsgivare och om plattformsarbetare som arbetstagare. I
            vissa länder har domstolarna dömt till plattformsföretagens fördel
            och de har därmed fri­skrivits från arbetsgivaransvar. I andra
            länder pågår tvisterna alltjämt och utfallet är oklart. I enstaka
            länder har dock plattformsarbetarnas villkor förbättrats. Ett
            exempel är Spanien, där landets högsta domstol slagit fast att
            plattformsarbetare ska betraktas som anställda med de rättigheter
            som följer av detta (Arbetsvärlden 2020-10-12).
          </p>
          <p xml:id="i-E2ZB3o1m57enKJjb7yqJmi">
            Det faktum att plattformsföretagen inte betraktas som arbetsgivare
            och att majoriteten av plattformsarbetarna inte betraktas som
            arbetstagare skapar en mängd problem. För det första saknar plattformsarbetarna
            de rättigheter och den anställnings­trygghet som anställda har.
            För det andra behöver plattformsföretaget inte ta något arbetsmiljöansvar
            för de icke anställda plattformsarbetarna. För det tredje har
            platt­formsarbetare som inte är anställda svårt att representeras
            av fackföreningar då dessa i regel riktar sig till anställda och
            försvarar deras rättigheter i relation till en arbetsgivare. Utöver
            detta finns en mängd andra problem behäftade med plattformsarbete,
            såsom löneotrygghet, social otrygghet och tidsotrygghet. Utsattheten
            hos plattformsarbetare är således stor.
          </p>
          <p xml:id="i-G25QFWvCW49DSwWV4Afjrv">
            Plattformsarbetet drabbar inte bara de individer som utför arbetet,
            utan kan även få konsekvenser för den svenska arbetsmarknaden
            i stort. Den svenska modellen bygger på att parterna på arbetsmarknaden
            möts, förhandlar och tillsammans reglerar de villkor som ska gälla.
            Anställda förhandlar via fackföreningar och arbetsgivare via arbets­givarföreningar.
            Genom plattformsarbetet erkänns i regel inte arbetarna längre
            som anställda utan ses i stället som företagare som gör affärer
            och ingår avtal med andra företag. Samtidigt förnekar plattformsföretagen
            sin roll som arbetsgivare. Det finns således inte två tydliga
            motparter. Därmed kringgås den svenska förhandlingsmodellen.
          </p>
          <p xml:id="i-FHS36qbjJ2hegSEwsj2Hd7">
            Att, som plattformsföretagen, förneka sin roll som arbetsgivare
            är något nytt på svensk arbetsmarknad. Det är också en mycket
            effektiv antifacklig praktik. Plattforms­företagen behöver inte
            ens hindra plattformsarbetare från att organisera sig eftersom
            de, i frånvaron av en ställning som arbetstagare, saknar möjlighet
            att luta sig mot arbets­rätten om de representeras fackligt.
          </p>
          <p xml:id="i-GUaJsCseRuBsGS2ukEm3Td">
            Om plattformsarbetet expanderar, och sättet att organisera arbete
            spiller över på andra delar av arbetsmarknaden, hotas den svenska
            modellen. Om arbetare inte längre ses som anställda och arbetsgivare
            inte längre ses som arbetsgivare kan inga för­handlingar ske och
            inga kollektivavtal ingås. För att motverka en sådan utveckling,
            och förbättra villkoren för plattformsarbetare, behöver flera
            åtgärder vidtas.
          </p>
          <head type="h1" xml:id="i-NM1cWCyV1MvdzTYp5PYAMY">
            3 Förbättra plattformsarbetarnas villkor
          </head>
          <p xml:id="i-43QSKGffpzxWLAXdR6dr9R">
            Plattformsföretagens affärsmodell bygger på att de utnyttjar
            en otydlighet i lag­stiftningen. Genom att inte definiera plattformsarbetarna
            som anställda kommer plattformsföretagen undan såväl arbetsrättsliga
            regler som krav på förmåner, t.ex. försäkringar, pensioner och
            utrustning. Den svenska lagstiftning som reglerar gränsen mellan
            arbetstagare och uppdragstagare saknar en tydliggörande definition
            av arbets­tagar- och arbetsgivarbegreppet. Det är i stället domstolspraxis
            som avgör vilka faktorer som spelar in. Tidigare domar i arbetsrättsliga
            tvister blir då avgörande för vilken definition som tas i bruk
            (Gigwatch 2021. Apparna och arbetet – Om gigifieringen av arbetsmarknaden).
          </p>
          <p xml:id="i-NPBoUCmJMykquPcdQnVxbC">
            Under de senaste åren har Arbetsmiljöverket genomfört tillsynsinsatser
            mot flera plattformsföretag i syfte att tvinga dem att ta ansvar
            för plattformsarbetarnas arbetsmiljö och i förlängningen testa
            gränserna för var arbetsgivaransvaret går. Ärendena har prövats
            i domstol. År 2021 prövades plattformsföretagen Tipptapp och Taskrunner
            som bägge vann sina tvister mot myndigheten. Enligt förvaltningsrätten
            kräver rättspraxis en mer omfattande arbetsledning och en tydligare
            underordning av arbetskraften gentemot plattformen för att arbetsgivarbegreppets
            kriterier ska vara uppfyllda. År 2023 prövades plattformsföretagen
            Wolt och Bolt som, även de, vann sina tvister mot Arbetsmiljö­verket
            och således inte är att betrakta som arbetsgivare. Domarna visar
            att befintlig svensk lagstiftning och rättspraxis inte förmår
            att klassificera plattformsföretagen som arbetsgivare. Till dess
            att en mer inkluderande definition av arbetsgivare kommer på plats
            – antingen nationellt eller på EU-nivå – förblir plattformsekonomin
            en laglös zon på svensk arbetsmarknad (Flamman 2023-06-20).
          </p>
          <p xml:id="i-E2bWGciU2KQS64ejCgt4SC">
            Vänsterpartiet anser att plattformsföretagen ska betraktas som
            arbetsgivare och att de som utför arbetet, plattformsarbetarna,
            ska betraktas som arbetstagare – med de rättigheter och skyldigheter
            som följer av detta. För att åstadkomma det krävs förändrad lagstiftning
            som tydliggör detta.
          </p>
          <head type="h2" xml:id="i-HUqT2RVV6QEadiMXbpJ6SV">
            3.1 Plattformsdirektivet
          </head>
          <p xml:id="i-Qrc4d6HxiQtWryPWmdLWau">
            EU-kommissionen har tagit fram ett förslag till direktiv om bättre
            arbetsvillkor för plattformsarbete (plattformsdirektivet). Förslaget
            innehåller bl.a. kriterier för när ett plattformsföretag ska ses
            som arbetsgivare. I förslagets artikel 4 om s.k. rättslig anställningspresumtion
            ställer kommissionen upp fem kriterier som ska avgöra om företaget
            kontrollerar arbetets utförande på ett sådant sätt att ett anställningsförhållande
            föreligger. Om minst två av kriterierna är uppfyllda ska plattformsföretaget
            i fråga rättsligt sett anses vara arbetsgivare. Om kriterierna
            gör att en plattformsarbetare ska anses vara anställd så ska denne
            också få de rättigheter och sociala förmåner som arbetstagare
            har rätt till (COM(2021) 762, utl. 2021/22:AU16 s. 4 f.)
          </p>
          <p xml:id="i-6bQQfGw5QszFXgXWz77rhz">
            Riksdagen har prövat EU-kommissionens förslag enligt subsidiaritetsprincipen
            som säger att EU bara ska lagstifta i en fråga om målen för den
            planerade åtgärden inte kan uppnås lika bra av medlemsländerna
            själva (utl. 2021/22:AU16). Arbetsmarknads­utskottet ansåg, i
            likhet med den dåvarande S-regeringen och flera remissinstanser,
            att kommissionens förslag var alltför långtgående och detaljerat
            och att direktivförslaget, så som det var utformat med en s.k.
            anställningspresumtion, innebar risker för den svenska arbetsmarknadsmodellen.
            Utskottet drog därför slutsatsen att direktivförslaget i denna
            del stred mot subsidiaritetsprincipen och att riksdagen därmed
            borde lämna ett motiverat yttrande till EU-parlamentets, rådets
            och kommissionens ordförande. Utskottet formulerade ett motiverat
            yttrande. I arbetsmarknadsutskottets utlåtande fanns även en reservation
            från M, SD, C och KD med ett delvis annat innehåll än det i utskottets
            förslag till motiverat yttrande (arbetsmarknadsutskottets utlåtande
            2021/22:AU16). Riksdagen biföll reservationen från M, SD, C och
            KD. Vänsterpartiet stod bakom arbetsmarknadsutskottets slutsats
            att EU-kommissionens direktivförslag stred mot subsidiaritetsprincipen.
            Vi stod även bakom utskottets förslag till motiverat yttrande.
            Vi delar dock inte den uppfattning som M, SD, C och KD gav uttryck
            för i den reservation som bifölls av riksdagen. Av reservationen
            framgick det tydligt att de fyra partierna oroade sig mer för
            plattformsföretagens möjligheter att bedriva sin verksamhet än
            för plattformsarbetarnas villkor.
          </p>
          <p xml:id="i-JzpxYP3VPntHsxuAf5shtg">
            Vänsterpartiet har därefter omvärderat vår ståndpunkt vad gäller
            plattforms­direktivet. Dels är det uppenbart att svensk lagstiftning
            och rättspraxis inte förmår att klassificera plattformsföretag
            som arbetsgivare och plattformsarbetare som arbetstagare (vilket
            flera domar visar), dels är det uppenbart att högerregeringen
            inte avser att förändra den svenska lagstiftningen för att förbättra
            plattformsarbetarnas villkor. EU-kommissionens planerade åtgärd,
            att förbättra plattformsarbetares villkor, kommer således inte
            att uppnås av Sverige genom svensk lagstiftning och rättspraxis
            – åtminstone inte i närtid. Plattformsarbetarna behöver bättre
            villkor nu – de kan inte vänta på att svensk rättspraxis utvecklas
            så att de, eventuellt någon gång i framtiden, klassificeras som
            arbetstagare och plattformsföretagen som arbetsgivare.
          </p>
          <p xml:id="i-HHmoofqXpjDCyJMnU69ykx">
            För att åstadkomma förbättringar av plattformsarbetarnas villkor
            i Sverige är det därför, under rådande omständigheter, rimligt
            med regleringar på EU-nivå som implementeras i svensk rätt. Plattformsdirektivet
            är inte resultatet av byråkratisk klå­fingrighet utan ett svar
            på ett konkret och växande problem på europeisk arbetsmarknad:
            att skrupelfria aktörers utnyttjande av kryphål och ny teknik
            leder till att utsatta arbets­tagare berövas grundläggande rättigheter.
            På svensk arbetsmarknad kan det fungera som en bottenplatta och
            i bästa fall stärka möjligheten att fler omfattas av kollektivavtal.
            Att det finns en skyddslagstiftning för att oskäliga villkor inte
            ska drabba enskilda är inte i sig något främmande för den svenska
            arbetsmarknadsmodellen. Plattformsdirektivet är förmodligen inte
            den enda lösningen på de omfattande problem som plattformsarbetet
            medför, och sannolikt inte heller en fullt tillräcklig sådan,
            men det är ett steg på vägen för att förbättra plattformsarbetarnas
            villkor – i Sverige och EU.
          </p>
          <p xml:id="i-DEC31uh8C6SGi99Mfb94qc">
            I februari 2023 röstade EU-parlamentet med bred majoritet för
            att EU‑kommissionens förslag till direktiv för plattformsarbete
            skulle gå vidare för förhandlingar med medlemsländerna i Europeiska
            unionens råd (rådet). I samband med EU-parlamentets behandling
            av förslaget fick parlamentets vänster, som varit drivande i frågan
            om att förbättra plattformsarbetares villkor, igenom flera förbättringar.
            Vänsterpartiet står bakom kommissionens direktivförslag – med
            EU-parlamentets förbättringar. Vi menar att direktivet kan genomföras
            i Sverige med hänsyn tagen till vår arbetsmarknads­modell. Implementeringen
            ska ske i nära dialog med fackföreningarna (Transport­arbetaren
            2023-02-14).
          </p>
          <p xml:id="i-3DKYP7Zj7BHZDACD2NkV2f">
            I juni 2023 röstade EU:s arbetsmarknadsministrar, inom ramen
            för rådet, om EU‑kommissionens förslag med EU-parlamentets tillägg.
            Rådet fattade beslut om en s.k. allmän riktlinje som kommer att
            utgöra rådets position när man nu går in i slut­förhandlingar
            mellan EU-länderna och EU-parlamentet för att hitta en slutgiltig
            kompromiss.
          </p>
          <p xml:id="i-73pWxR5YVLmbwEP1kHJusW">
            Rådets uppgörelse, som bygger på det svenska ordförandeskapets
            förslag, innebär en avsevärd försämring jämfört med såväl EU-kommissionens
            ursprungliga förslag som EU-parlamentets position. Enligt kommissionens
            förslag måste en plattformsarbetare uppfylla två av sju kriterier
            för att klassas som arbetstagare. I rådets förslag måste plattformsarbetare
            leva upp till tre av sju kriterier. Detta ”krav” ska dessutom
            bara vara vägledande för medlemsländerna. Uppgörelsen gör det
            möjligt för plattformsföretag att fortsätta att utnyttja plattformsarbetare
            som ”egenanställda”. Därmed slipper plattformsföretagen att ta
            sitt arbetsgivaransvar.
          </p>
          <p xml:id="i-TcSdvHRhf539M9eikqr1v4">
            Nu väntar hårda förhandlingar mellan rådet och EU-parlamentets
            förhandlare. Parterna står mycket långt ifrån varandra och utgången
            av förhandlingarna är oviss. Det kommer sannolikt att ta tid att
            nå en slutgiltig kompromiss. I väntan på det tvingas miljoner
            plattformsarbetare att arbeta under mycket osäkra villkor och
            till mycket låga löner.
          </p>
          <p xml:id="i-AhEk6jEm2TR8iGhSd4Tk4j">
            Vänsterpartiet anser att EU-kommissionens direktivförslag bör
            genomföras i sin ursprungliga form – med EU-parlamentets förbättringar.
            Den urvattnade kompromiss som den svenska regeringen förhandlade
            fram inom ramen för det svenska ordförande­skapet bör rivas upp.
          </p>
          <p xml:id="i-YCsNJbW4K833ZFUopZcMJS">
            Regeringen bör verka för att EU-kommissionens förslag till direktiv
            om bättre villkor för plattformsarbete (plattformsdirektivet)
            genomförs i sin ursprungliga form, med EU-parlamentets förbättringar.
            Detta bör riksdagen ställa sig bakom och ge regeringen till känna.
          </p>
          <p xml:id="i-JzhiCSV2wQ9Ewjs7q3QiZQ">
            Parallellt med detta bör svensk lagstiftning ses över i syfte
            att tydliggöra att plattformsföretag är att betrakta som arbetsgivare
            och att plattformsarbetare är att betrakta som arbetstagare.
          </p>
          <p xml:id="i-D4Rq1QwSrdQSjFE1jSdnMA">
            Regeringen bör tillsätta en utredning med uppdrag att ta fram
            förslag som tydliggör att plattformsföretag är att betrakta som
            arbetsgivare och plattformsarbetare är att betrakta som arbetstagare
            med de rättigheter och skyldigheter som följer av detta. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-GgpYVzvoNRRSFAXdiEWkn3">
            3.2 Krav på F-skatt vid egenanställning
          </head>
          <p xml:id="i-G1cVbNBdNjZWpBExoC1fAM">
            Egenanställning är en relativt ny företeelse på den svenska arbetsmarknaden.
            Egen­anställningsföretagens affärsidé är att ”bereda möjligheter
            och skapa trygghet för personer att verka som egenföretagare utan
            att de behöver skaffa F-skattsedel och sköta den administration
            som är förenad med egenföretagande” (SOU 2017:24).
          </p>
          <p xml:id="i-CRjNMpLonxPZGc87E3MFXo">
            Många av plattformsarbetarna har en egenanställning via ett egenanställningsföretag.
            Därmed behöver plattformsföretaget inte ta något arbetsgivaransvar.
            I stället fungerar egenanställningsföretaget som en form av ”arbetsgivarmålvakt”
            åt plattformsföretaget och bidrar därmed till att plattformsföretaget
            inte behöver ta något arbetsgivaransvar. Egenanställningsföretagen
            tar dock inte heller något arbetsgivaransvar för den egen­anställda
            plattformsarbetaren – det är enbart att betrakta som en administrativ
            lösning.
          </p>
          <p xml:id="i-51UvEvQ5oMgNUphzr7eqoP">
            Många av de plattformsarbetare som har en s.k. egenanställning
            saknar F-skatt. De utför samtidigt kontinuerligt arbete åt plattformsföretag
            under anställningslika för­hållanden. Dessa plattformsarbetare
            är därmed att betrakta som falska egenanställda eller falska egenföretagare.
          </p>
          <p xml:id="i-HXvm9s9hz9nTFv9Mqoodhk">
            Vänsterpartiet anser, i likhet med Transport, att det bör krävas
            F-skatt för att få en egenanställning. Man ska inte kunna bli
            egenanställd om man samtidigt, enligt Skatte­verkets regler, inte
            kvalificerar sig för F-skatt. Egenanställning ska inte förekomma
            i arbeten där arbetstagaren inte kvalificerar sig för F-skatt.
          </p>
          <p xml:id="i-WaZsrcc9XedsAgrH65dh5R">
            Det bör ställas krav på F-skatt vid egenanställning. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-TjWPFnodenS7PijCwhEUyt">
            3.3 Ytterligare åtgärder
          </head>
          <p xml:id="i-Y4KN6JLwnx4E54rAhir3id">
            Utöver de förslag som lyfts fram ovan behöver ytterligare åtgärder
            vidtas för att åstad­komma förbättrade villkor för plattformsarbetare.
            Vi vill här lyfta fram tre sådana åtgärder.
          </p>
          <p xml:id="i-XYyv6HK8oEbVkKfZmp3sqs">
            För det första bör det införas tydligare villkor för F-skatt.
            Många av dem som utför arbete åt plattformsföretag arbetar regelbundet
            för samma plattformsföretag, dag ut och dag in. De bör rimligen
            vara anställda av plattformsföretaget – inte ”egenföretagare”.
            Vänsterpartiet anser att det ska krävas mer än en uppdragsgivare
            för att godkännas för F-skatt. På så sätt värnas arbetstagarbegreppet
            och arbetsrätten. Ett rimligt formulerat, uttryckligt krav på
            fler än en arbetsgivare skulle minska risken för att arbetsgivare
            tvingar anställda att starta företag enbart i syfte att sänka
            arbetsgivarens arbetskrafts­kostnad (se yrkande 6 i motion 2023/24:439
            Ordning och reda på arbetsmarknaden).
          </p>
          <p xml:id="i-PopdW16tPfT5yRBvzvTk3Y">
            För det andra bör anställningsformen särskild visstidsanställning
            avskaffas. Många av dem som utför arbete åt plattformsföretagen
            har korta visstidsanställningar via egenanställningsföretag eller
            på plattformsföretag, t.ex. Foodora, utan någon som helst trygghet.
            Så länge särskild visstidsanställning finns kvar kommer arbetsgivare
            att utnyttja denna möjlighet. Det drabbar dem som utför arbete
            både inom plattforms­ekonomin och på andra delar av arbetsmarknaden.
            Vänsterpartiet vill därför ändra LAS så att allmän visstidsanställning
            utgår och det i stället införs objektiva kriterier för när det
            är tillåtet med visstidsanställningar (se yrkande 1 i motion 2023/24:647
            En arbetsrätt för starka och trygga löntagare).
          </p>
          <p xml:id="i-DvRLBW3vnTQwmnJ8L5X95o">
            För det tredje bör ett utvidgat rådighetsansvar införas i enlighet
            med förslagen i SOU 2022:45. Ett utvidgat rådighetsansvar i enlighet
            med utredningens förslag skulle bidra till att tydliggöra uppdragsgivares
            ansvar för arbetsmiljön för t.ex. plattformsarbetare. I väntan
            på lagändringar som tydliggör att plattformsföretag är att betrakta
            som arbetsgivare och att plattformsarbetare är att betrakta som
            arbetstagare är ett utvidgat rådighetsansvar ett lämpligt första
            steg. Vänsterpartiet föreslår därför att ett utvidgat rådighetsansvar
            införs i enlighet med förslagen i SOU 2022:45 (se yrkande 11 i
            motion 2023/24:77 Arbetsmiljö och arbetstid).
          </p>
          <p xml:id="i-KvPVbGDYHhfnNJKQtTkV5L">
            Vänsterpartiet avser att återkomma under mandatperioden med ytterligare
            förslag som förbättrar villkoren för plattformsarbetare.
          </p>
        </div>
        <div type="motSignatures">
          <list>
            <item xml:id="i-WjXtw3nS3pBcFpXqB5xTgy" who="i-Yam9ii4K4HfneDbj5TzDJY">
              Ciczie Weidby (V)
            </item>
            <item xml:id="i-K7z7SVhEsZXb1pyzGenbHa" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-UJnHsZd4HEBEaRMQbEPhhH" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-MGoBMz5DrX571FQbecyfUs" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-RWjBiJJszZ1P3fRutmiDek" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-jJvV6MPtQ9PJQrDz6ZR3C" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
