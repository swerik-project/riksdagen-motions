<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03147">
  <teiHeader>
    <fileDesc>
      <titleStmt>
        <title>Utvecklingslinjer för hälso- och sjukvården, m. m. (prop. 1984/</title>
        <author>Tyra Johansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingslinjer för hälso- och sjukvården, m. m. (prop. 1984/</title>
          <idno type="rdwebb">G8023147</idno>
          <rs type="number">3147</rs>
          <ref type="dokument_url_text">http://data.riksdagen.se/dokument/G8023147/text</ref>
          <ref type="dokument_url_html">http://data.riksdagen.se/dokument/G8023147</ref>
          <ref type="dokumentstatus_url_xml">http://data.riksdagen.se/dokumentstatus/G8023147</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Vnn5vpqtDxBBqKV6r6rcqc</idno>
            <name>TYRA JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>LARS HJERTÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-N6NqRjrNpzybfJmYWdhfdW</idno>
            <name>OLLE GRAHN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>GUNHILD BOLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-69rir2R4eD194aUDrsxJD7" type="signed"/>
        <correspContext corresp="i-69rir2R4eD194aUDrsxJD7">
          <note type="signatory" corresp="i-Vnn5vpqtDxBBqKV6r6rcqc"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-N6NqRjrNpzybfJmYWdhfdW"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3147/mot_198485__3147-001.pdf"/>
      <fw xml:id="i-Wmw8f4zGkpeU8j44fbyiY8">
        Motion 1984/85: 3147
      </fw>
      <div type="motHeader" xml:id="i-LV4NsgxdbBnSiG86riDeSo">
        <div type="motTitle" xml:id="i-NVjgZZvx9BBgMrKCNdVEam"/>
        <div type="motSubmissionInfo" xml:id="i-3uJ4UCCNFYy5yZx1mbfdnc"/>
      </div>
      <div type="motBody" xml:id="i-Wfr9DbKZUuyjYGZsRTvsYk">
        <div xml:id="i-A74MivYnypMQ3HkX4at4EG">
          <p xml:id="i-8XDa6WuAVVLnKRictarMaE">
            15
          </p>
          <p xml:id="i-8T1gCULMzWhCPwvnV7FQKv">
            Tyra Johansson m. fl.
          </p>
          <p xml:id="i-WpFScrj3WoPcAUfWkw4TQE">
            Utvecklingslinjer för hälso- och sjukvården, m. m. (prop. 1984/
            85:181)
          </p>
          <p xml:id="i-2NYFgABV5VcjhKPE4vfUQi">
            Världshälsoorganisationens tobakspolitiska arbete
          </p>
          <p xml:id="i-DUsgSNAbGjh6NmFCLjj3gr">
            Redan 1970 uttalade Världshälsoorganisationen, WHO, att i i-länderna
            kan en minskning av tobaksrökningen betyda mer än någonting annat
            i den förebyggande hälsovården när det gäller att minska sjukligheten
            och öka livslängden. I konsekvens med detta uttalande har WHO
            etablerat ett särskilt program för rökningsfrågorna på samma sätt
            som man har särskilda program för cancer, hjärt-kärlsjukdomar,
            alkohol, hälsoupplysning etc. Inom ramen för WHO:s program för
            tobaksfrågor har man bl. a. satt upp ett permanent internationellt
            expertråd, man har upprättat samarbetscentra för olika aspekter
            på tobaksfrågorna (varav det för åtgärdsprogramfrågor förlagts
            till en svensk institution, Nationalföreningen för upplysning
            om tobakens skadeverkningar, NTS) och man har vid tre tillfällen
            sammankallat internationella expertkommittéer som utarbetat rapporter
            med bl. a. rekom- mendationer till medlemsländerna i tobakspolitiska
            frågor. Som en samman- fattning av de mera övergripande rekommendationer
            som stötts av samtliga expertkommittéer kan sägas att varje land
            bör etablera ett tobakspolitiskt program med klart definierad
            målsättning och att åtgärdsprogrammet för uppnående av de uppställda
            målen bör ges hög prioritet och ha en självständig ställning samtidigt
            som de olika delåtgärderna i tobaksprogram- met bör vara väl samordnade
            med andra förebyggande hälsovårdsåtgärder och i tillämpliga delar
            vara inlemmade i berörda samhällsfunktioners reguljära verksamhet.
            Rent praktiskt betyder de ovannämnda WHO-rekommendationerna bl.
            a. att det är otillräckligt att tobaksfrågor bara kommer in som
            delaspekter inom olika ämnesområden som t. ex. cancerbekämpning,
            hälsoupplysning eller miljövårdsarbete för inomhusmiljöer. Först
            och främst måste tobaksproble- matiken, på motsvarande sätt som
            t.ex. alkoholproblematiken, vara officiellt klassificerad och
            allmänt uppfattad som ett självständigt problem- område med förgreningar
            inom många andra områden. Först därigenom kan tobaksaspekten i
            varje sådant fall där den förekommer som en bland flera delaspekter
            få den uppmärksamhet och resurstilldelning i relation till de
            andra delaspekterna som är nödvändig för att bästa möjliga hälsoeffekt
            skall kunna uppnås.
          </p>
          <pb facs="riksdagen-motions-pdf/data/198485/mot_198485__3147/mot_198485__3147-002.pdf"/>
          <fw xml:id="i-3UL4vXGs3mqU9TXL4Wa44M">
            Mot. 1984/85:3147 16
          </fw>
          <p xml:id="i-Fjg6dunSU3SftLU5ZnXxNQ">
            Svenska bakgrundsförhållanden
          </p>
          <p xml:id="i-PXBogy2muEcmxvA63HPUGk">
            Socialdepartementets tobakskommitté gav i sitt slutbetänkande,
            SOU 1981:18 uttryck för en sådan helhetssyn som här ovan skisserats.
            Man gav t. ex. konkreta idéer om en organisatorisk struktur där
            hälso- och sjukvår- den, undervisningsväsendet, organisationerna,
            massmedia m. fl. skulle ha olika uppgifter i det praktiska fältarbetet
            inom ramen för ett samlat program. Det centrala ledningsansvaret
            för programmet skulle åvila socialstyrelsen i administrativt hänseende
            och NTS med avseende på funktionen som ämnesspecifikt fackorgan.
            Hittills har emellertid endast ett fåtal av tobakskommitténs förslag
            blivit genomförda, trots att de ovannämnda grunddragen i kommitténs
            förslag stötts av en helt överväldigande majoritet av remissinstanserna.
            I Sverige har på de senare åren ett flertal vetenskapligt tunga
            utredningar fäst uppmärksamheten på den unika betydelse som just
            tobaksrökningen har för folkhälsan. Ett sådant exempel är den
            stora, av delegationen för långsiktsmotiverad forskning initierade,
            kartläggning av hälsoutvecklingen i Sverige vilken redovisas i
            boken Liv och Hälsa (Carlsson, Arvidsson, Bygren, Werkö; 1979).
            I ett resonemang om den förebyggande hälsovårdens möjligheter
            att ge resultat påpekar man där (s. 204): ”För att få en sådan
            effekt att dödlighet och total sjuklighet blir märkbart påverkade,
            måste ett preventivt program på en gång slå mot flera av de stora
            sjukdomarna.” Arbetet för minskad tobaksrökning är en av de få
            verksamhetstyper som faktiskt kan ha en sådan effekt genom att
            väsentligt påverka såväl hjärt-kärlsjukdomar som cancersjukdomar,
            två av våra allra största sjuk- domsgrupper. Vad speciellt cancersjukdomarna
            beträffar har cancerkom- mittén i sitt nyligen avgivna betänkande,
            SOU 1984:67, åskådliggjort dessa förhållanden synnerligen klart
            genom konstateranden som: ”Rökarens risker är så stora att import
            och försäljning av tobaksvaror inom landet inte skulle vara tillåten
            om man endast såg till rent medicinska aspekter” eller ”Det borde
            vara orimligt att i ett modernt samhälle acceptera de hälsorisker
            och skador tobaksrökningen otvetydigt för med sig. Det behövs
            en genomgripande attitydförändring till rökningen som samhällsproblem
            och det behövs en uttalad viljeinriktning, inte minst från politiker
            och besluts-
          </p>
          <p xml:id="i-DK1PGyqZkgMT3pzjDdgqLk">
            fattare på olika nivåer, mot ett slutligt mål.”
          </p>
          <p xml:id="i-R12cASKbrcFnA6HeETzURS">
            Den aktuella situationen
          </p>
          <p xml:id="i-GRcmdaWYi8xQzV7VGy3hDh">
            Regeringens proposition 1984/85:181 om Utvecklingslinjer för
            hälso- och sjukvården, m. m. ägnar förvisso ett särskilt avsnitt
            åt Åtgärder mot tobaksbruket. Det som där anförs räcker emellertid
            inte för att motsvara de ovannämnda, av Världshälsoorganisationens
            rekommendationer understöd- da, kraven på en kraftfull tobakspolitik.
            De i propositionen tecknade framtida åtgärderna (avsnitt 3.8.2-3.8.5)
            täcker långt ifrån alla de delområ-
          </p>
          <pb facs="riksdagen-motions-pdf/data/198485/mot_198485__3147/mot_198485__3147-003.pdf"/>
          <fw xml:id="i-NsHjeSEBPjSLA7vBZvzdAR">
            Mot. 1984/85: 3147 17
          </fw>
          <p xml:id="i-q798MTcFzuRNySk9GiNLd">
            den som behöver täckas. Vidare saknas den ovan efterlysta helhetssyn
            som behövs för att ge tobaksproblematiken den egna identitet som
            är en förutsättning för maximal effektivitet i arbetet för minskat
            tobaksbruk. Eftersom vi i Sverige har förmånen att redan nu ha
            en god grund att bygga vidare på i tobaksarbetet, kan avsevärda
            förbättringar uppnås redan genom ett par tämligen enkla kompletteringar
            i anslutning till det i propositionen sagda. Dessa åtgärder behöver
            inte heller medföra några omedelbara kostnader utan kan få effekt
            redan genom en effektivisering i användningen av redan satsade
            resurser.
          </p>
          <p xml:id="i-JaeBZRbt7PFuXKy5u6jwRX">
            Näraliggande förstärkningsåtgärder
          </p>
          <p xml:id="i-4su4ccMmXYvNXJtH84KR66">
            Den första förstärkningsåtgärden i anslutning till proposition
            1984/85:181 kan bestå i att regeringen gör policyuttalanden som
            klart markerar att man betraktar arbetet för minskat tobaksbruk
            som ett viktigt, självständigt delområde i det förebyggande hälsovårdsarbetet.
            Ett exempel på sådant policyuttalande kan anföras från USA, där
            hälsovårdsdirektören, dr Everett Koop, sagt följande:
          </p>
          <p xml:id="i-HyqHivPsHsD76Aq73TaDe8">
            Cigarettrökning är den viktigaste, enskilda dödsorsak som kan
            undvikas i vårt samhälle och vår tids viktigaste folkhälsofråga.
            Mitt främsta mål för hälsoarbetet är ett rökfritt samhälle år
            2000. Redan genom ett kort uttalande som det nyss citerade uppnås
            att tobaksproblematiken får en sådan egen identitet som underlättar
            och effektiviserar tobaksarbetet både i stort och inom varje enskilt
            delområde. Om dessutom några mera kortsiktiga och därmed mera
            näraliggande mål också formuleras, kan en ytterligare stimulans
            för den närmaste tidens arbete uppnås. På längre sikt kan en ytterligare
            markering av tobaksproblematikens självständiga identitet ske
            t. ex. genom att man samlar de statliga anslagen till arbetet
            mot tobaksbruket under en egen rubrik i bl. a. budgetsamman- hang.
            Den andra förstärkningsåtgärden i anslutning till proposition
            1984/85:181 kan knyta ännu närmare an till propositionen själv.
            I dennas avsnitt 3.5 behandlas Hälsopolitiska aspekter i samhällsplaneringen.
            En central aspekt är därvidlag de s.k. sektorsprogrammen. En konsekvens
            av ett sådant grundläggande policyuttalande som föreslagits i
            föregående stycke borde vara att tobaksområdet gjordes till ett
            av de områden för vilka särskilt sektorsprogram upprättas. Även
            här torde det vara angeläget att tillämpa det synsätt som i propositionen
            tämligen allmänt förordas i hälsopolitiskt programarbete, nämligen
            en nära samverkan med bl. a. berörda organisa- tioner. Med hänvisning
            till det som ovan anförts om NTS (som WHO-organ för tobaksfrågor
            och som ett av tobakskommittén föreslaget ledningsorgan) torde
            en sådan samverkan vara speciellt aktuell just på tobaksområdet.
          </p>
          <pb facs="riksdagen-motions-pdf/data/198485/mot_198485__3147/mot_198485__3147-004.pdf"/>
          <fw xml:id="i-UPrM95vWLiHzvnaxchLW6p">
            Mot. 1984/85:3147 18
          </fw>
          <p xml:id="i-L8B9ZM22yKiaqN8o92wCND">
            Hemställan
          </p>
          <p xml:id="i-RiUApykHasAE1HMCCVG2Rx">
            Med hänvisning till det ovan anförda får vi hemställa 1. att
            riksdagen beslutar begära att regeringen genom policyutta- landen
            och på andra sätt fastställer en officiell, aktiv tobakspo- litik
            så att arbetet för minskat tobaksbruk får en klart markerad, egen
            identitet som ett i det förebyggande hälsovårdsarbetet ingående
            delområde för vilket man angett väl definierade kort- och långsiktiga
            mål, 2. att riksdagen uttalar sig för att ämnesområdet ”Minskat
            tobaksbruk” får bli ett av de områden för vilka man utarbetar
            ett särskilt hälsopolitiskt sektorsprogram.
          </p>
          <p xml:id="i-SMHFD6cNBjAhe1yFWm8qCX" type="date">
            Stockholm den 16 april 1985
          </p>
          <p xml:id="i-NxnvWX8r3vh5k3J2S4Eroq">
            TYRA JOHANSSON (s) LARS HJERTÉN (m) GUNHILD BOLANDER (c) OLLE
            GRAHN (fp) TORE CLAESON (vpk)
          </p>
          <pb facs="riksdagen-motions-pdf/data/198485/mot_198485__3147/mot_198485__3147-005.pdf"/>
          <pb facs="riksdagen-motions-pdf/data/198485/mot_198485__3147/mot_198485__3147-006.pdf"/>
          <p xml:id="i-5tBDBSiccKPrtwbg93yobN">
            minab/gotab Stockholm 1985
          </p>
        </div>
      </div>
    </body>
  </text>
</TEI>
