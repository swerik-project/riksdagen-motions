<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-AU-00244">
  <teiHeader>
    <fileDesc>
      <titleStmt>
        <title>Sanering av arbetsmarknadspolitiken</title>
        <author corresp="i-4SAiMdwrEthd2M8z2yjtkv">av Ana Maria Narti (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sanering av arbetsmarknadspolitiken</title>
          <idno type="rdwebb">GQ02A244</idno>
          <rs type="number">A244</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GQ02A244/text</ref>
          <ref type="dokument_url_html">http://data.riksdagen.se/dokument/GQ02A244</ref>
          <ref type="dokumentstatus_url_xml">http://data.riksdagen.se/dokumentstatus/GQ02A244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QSCmTtJWPiMopuTJFCAS3Z" type="signed"/>
        <correspContext corresp="i-QSCmTtJWPiMopuTJFCAS3Z">
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction type="referral" xml:id="i-Ki7tYxTHSZ28d6RE79SQU7">
          <date when="2002-10-30"/>
        </correspAction>
        <correspAction type="dismissal" xml:id="i-62a1JGCKx6Q3YEMKAPYKuj">
          <date when="2002-10-30"/>
        </correspAction>
        <correspAction type="submission" xml:id="i-KmBBzHycHpiZ1yAvZYvhWL">
          <date when="2002-10-23"/>
        </correspAction>
        <correspAction type="assigned" xml:id="i-TfF8ST45KxTFMRGA4p8ooU"/>
        <correspContext corresp="i-TfF8ST45KxTFMRGA4p8ooU">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_A_0244/mot_200203_A_0244-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            56
          </p>
          <p>
            2002/03 mnr: A244 pnr: fp424
          </p>
          <p>
            Motion till riksdagen 2002/03:A244
          </p>
          <p>
            av Ana Maria Narti (fp)
          </p>
          <p>
            Sanering av arbetsmarknadspolitiken
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av sanering inom arbetsmarknadspolitiken.
            2. Riksdagen tillkännager för regeringen som sin mening vad i
            motionen anförs om tre nya stödformer för arbetslösa: subventionerad
            provanställning, subventionerade yrkesstudier samt jobb- och utvecklingsgaranti.
          </p>
          <p>
            Arbetsmarknadsåtgärdernas djungel
          </p>
          <p>
            Den svenska arbetsmarknadspolitiken utmärker sig genom ett absurt
            uppblåst antal konstgjorda verksamheter som kallas för arbetsmarknadsåtgärder.
            Dessa aktiviteter förmodas hjälpa de arbetslösa och då framför
            allt de långvarigt arbetslösa, men de kräver mycket omfattande
            administrativa processer och verkar sällan anpassade till arbetslivets
            snabba och ständiga förändringar och till de arbetslösas kompetens
            och önskningar. Om arbetsmarknadsåtgärderna fungerade i någorlunda
            rimlig proportion till de belopp de slukar skulle vi i dag inte
            uppleva både en hög arbetslöshet (mer eller mindre skickligt maskerad
            i verklighetsfrämmande statistik) och brist på arbetskraft inom
            flera viktiga sektorer. Detta har det senaste årtiondet upprepade
            gånger påpekats i vetenskapliga rapporter och andra undersökningar.
            Riksdagens revisorer, Institutet för arbetsmarknadspolitisk utvärdering
            (IFAU), Statskontoret, Växjö universitet och andra oberoende utvärderare
            har beskrivit åtgärdernas förvirrande ineffektivitet. Mycket stora
            belopp har gått till AMS-systemet utan att leda till tydliga resultat.
            De värsta exemplen är de tidigare s.k. otraditionella medlen (senare
            ersatta av arbetsmarknadspolitiska projekt), medel vars användning
            aldrig kunde spåras i AMS redovisningar, och de 100 milj.kr. som
            under vissa perioder skulle förbättra invandrarnas kunskaper i
            svenska men som inte heller gav upphov till framgångsrika utbildningar.
          </p>
          <pb facs="riksdagen-motions-pdf/data/200203/mot_200203_A_0244/mot_200203_A_0244-002.pdf"/>
          <p>
            2002/03:A244
          </p>
          <p>
            57
          </p>
          <p>
            Åtgärderna har bevisade negativa effekter. De tränger undan riktiga
            jobb (IFAU- rapporten ”Direkta undanträngningseffekter av arbetsmarknadspolitiska
            åtgärder” av Mats Dahlberg och Anders Forslund, oktober 1999).
            De utgör dessutom en stigmatiserande och demoraliserande faktor
            eftersom de arbetslösa behandlas som passiva objekt för åtgärder
            medan hänsynslösa arbetsgivare kan utnyttja denna gratis arbetskraft
            på ovärdiga sätt (se bl.a. Riksdagsrevisorernas undersökning ”Språk
            och arbete — svenskundervisningen för invandrare och invandrarnas
            arbetsmarknad” 2000/01 nr 3 och IFAU- rapporten ”Vem ska hjälpa
            vem?” av Heléne Thomsson och Linda Hoflund från oktober 2000).
            Ett desperat försök att bryta dessa destruktiva effekter och göra
            slut på de onda cirklar av åtgärder och passiv arbetslöshet gjordes
            i augusti 2000 när aktivitetsgarantin infördes för personer med
            långtidsarbetslöshet bakom sig. Våren 2002 kom den första utvärderingen
            av denna nya åtgärd och den är långt ifrån glädjande. Vad vi får
            veta är att arbetsförmedlarna är nöjda med den nya verksamheten,
            dessutom kommer det tydligen fram att många arbetsförmedlare inte
            har en aning om vad aktivitetsgarantin ska ha för konkret innehåll
            — att de har fått lite information från centralt håll om detta!
            (Vad gör de då? Improviserar nya arbetsmetoder och meningsfulla
            sysslor?) Vi ser också att den nya åtgärden fylls med aktivitet
            på olika sätt på olika orter och att innehållet bestäms i stor
            utsträckning på enskilda arbetsförmedlingar. Nästan en fjärdedel
            av förmedlingarna erbjuder inte deltagarna en heltidsaktivitet
            (IFAU: s rapport ”Genomförandet av aktivitetsgarantin” av Daniela
            Fröberg och Kristian Persson). En alldeles färsk rapport från
            samma institut ”Deltagarna i aktivitetsgarantin” av Daniela Fröberg
            och Linus Lindqvist visar att många deltagare är nöjda men att
            verksamhetens resultat är minst sagt tvivelaktiga. ”Majoriteten
            (av deltagarna), 59 26, anser att deras chanser inte påverkats
            av deltagandet. Rapporten visar också att målsättningen med aktivitetsgarantin
            i vissa fall inte infriats i praktiken. Kontakterna mellan deltagare
            och arbetsförmedling har i många fall inte varit täta och 39 96
            kände inte till att de hade en = individuell handlingsplan. Deltagarna
            — sökte = vid undersökningstillfället inte heller arbete i någon
            hög utsträckning och det var vanligare att de minskat sitt geografiska
            och yrkesmässiga sökområde sedan de börjat delta än att de vidgat
            det.” (Citat hämtat ur institutets pressmeddelande.)
          </p>
          <p>
            Bara tre varianter av stöd behövs
          </p>
          <p>
            Den vetenskapliga litteraturen visar att de åtgärder som liknar
            riktiga jobb, alltså de som närmar sig vanliga former av betalt
            arbete, ofta har klara positiva resultat. En slutsats borde vara
            att det enda sättet att sanera den svenska arbetsmarknadspolitiken
            helt enkelt borde gå ut på en ersättning av åtgärderna med betalda
            arbeten som under en viss inledningsfas subventioneras. I stället
            för att operera med anställningsskydd, särskilt
          </p>
          <pb facs="riksdagen-motions-pdf/data/200203/mot_200203_A_0244/mot_200203_A_0244-003.pdf"/>
          <p>
            anställningsskydd, praktik i arbetslivet, arbetsmarknadspolitiska
            projekt, aktivitetsgaranti, o.s.v. borde arbetsförmedlingarna
            ha få men väl fungerande redskap = till = sitt förfogande: subventionerade
            provanställningar, subventionerade yrkesutbildningar och jobb-
            och utvecklingsgaranti för grupper utan någorlunda färsk arbetslivserfarenhet
            från Sverige. Detta bör ges regeringen till känna. Ett sådant
            system har förutsättningar att undvika de flesta negativa effekter
            som dagens åtgärder brukar få. Undanträngningen av riktiga jobb
            minskar när åtgärden är en provanställning som lätt kan förvandlas
            till ett riktigt jobb. Stigmatiseringen och demoraliseringen av
            arbetslösa blir förhoppningsvis allt mindre när själva åtgärden
            är nära besläktad med vanligt arbete och lätt blir ett vanligt
            arbete. Finansieringen av provanställningar bör också från starten
            utformas så att subventionerna ständigt trappas ner och att arbetsgivarens
            del av lönerna ständigt stiger. Subventionerna för studier bör
            likna de för unga vuxenstuderande och studenter. Subventionerade
            yrkesstudier borde t.ex. kunna kopplas med stöd från CSN så att
            privilegierande stödformer för enbart arbetslösa inte på ett orättvist
            sätt konkurrerar med de ungas lån. Den kostnadsfria arbetskraft
            som i dag erbjuds arbetsgivarna via åtgärderna skulle med tiden
            ta allt mindre plats på arbetsmarknaden. Nutidens mycket utbredda
            utnyttjande av gratis arbetskraft skall trängas undan, inte nödvändiga
            riktiga jobb. Det är också mycket viktigt att de arbetslösas makt
            över utformning och val av provanställningar, studier, jobb- och
            utvecklingsgaranti ökar. Mekaniska massprogram bör undvikas, individens
            möjlighet att själv bestämma över sättet att komma in i arbetslivet
            stärkas. Studiecheckar i händerna på de arbetslösa påverkar studieutbudet
            och skapar ett sunt samspel med dem som anordnar utbildningar.
            Direkta förhandlingar mellan den arbetslöse och arbetsgivaren
            i närvaro av en erfaren och kompetent medlare eller förmedlare
            kan sätta fokus på yrkeskompetens, språklig och kulturell bakgrund
            och internationell arbetslivserfarenhet hos den som söker jobb.
          </p>
          <p>
            Stockholm den 21 oktober 2002 Ana Maria Narti (fp)
          </p>
          <p>
            2002/03:A244
          </p>
          <p>
            58
          </p>
        </div>
      </div>
    </body>
  </text>
</TEI>
