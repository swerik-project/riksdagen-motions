<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00281">
  <teiHeader>
    <fileDesc>
      <titleStmt>
        <title>Samlat ansvar och bättre tillsyn av kontanthantering</title>
        <author corresp="i-3S4u3rsmsb3bjgrsrZUU6Q i-3R1heWHR7nC9dtoPHWSMdB">av Peter Persson och Anders Karlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samlat ansvar och bättre tillsyn av kontanthantering</title>
          <idno type="rdwebb">H002Fi281</idno>
          <rs type="number">Fi281</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi281/text</ref>
          <ref type="dokument_url_html">http://data.riksdagen.se/dokument/H002Fi281</ref>
          <ref type="dokumentstatus_url_xml">http://data.riksdagen.se/dokumentstatus/H002Fi281</ref>
          <ref type="doc">http://data.riksdagen.se/fil/CC5B0E15-4DEF-4A76-8D98-268D885A182B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D17TyhdRV4emrDdte6uph5" type="signed"/>
        <correspContext corresp="i-D17TyhdRV4emrDdte6uph5">
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-ULQbvwKbGDCzd4BxTgNNYD" type="numbering">
          <date when="2012-10-08"/>
        </correspAction>
        <correspAction xml:id="i-4Verq73N9d6ZC42wbCopYd" type="submission">
          <date when="2012-10-05"/>
        </correspAction>
        <correspAction xml:id="i-SFSfmJcavErNonQ1i8XwLU" type="transfer">
          <date when="2012-10-04"/>
        </correspAction>
        <correspAction xml:id="i-NgwARY5sKPbrzmCTGNgdfB" type="assigned"/>
        <correspContext corresp="i-NgwARY5sKPbrzmCTGNgdfB">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8GTgj1D8UdBaJ21a9xjw9r">
            Förslag till riksdagsbeslut
          </head>
          <list style="ol">
            <item xml:id="i-3qoXHGzjvFwAJZGizFerPK">
              Riksdagen tillkännager för regeringen som sin mening vad som
              anförs i motionen om behovet av en översyn av kontanthanteringskedjan
              syftande till ett mer samlat ansvar knutet till färre departement
              och myndigheter.
            </item>
            <item xml:id="i-UXUGtFw5uYjTQNdC62tAPZ">
              Riksdagen tillkännager för regeringen som sin mening vad som
              anförs i motionen om att åtgärder vidtas så att Finansinspektionens
              kontroll av banker och kreditföretag skärps genom att den också
              omfattar kopplingar till företag i vilka kreditinstituten har
              väsentliga intressen.
            </item>
            <item xml:id="i-W4SHsyJajvn9yPmVpxgdbx">
              Riksdagen tillkännager för regeringen som sin mening vad som
              anförs i motionen om att se över vem som ska ha tillsynsansvaret
              för värdetransportföretagen.
            </item>
          </list>
        </div>
        <div type="motContent">
          <head xml:id="i-5U2f1bbX5Hb6rVW29k8cEr" type="h1">
            Motivering
          </head>
          <p xml:id="i-RBuPaSRDrcGULBgsckggYY">
            Det har under en längre tid pågått ekonomiska oegentligheter
            inom värdetransportföretaget Panaxia. Detta har hårt drabbat många
            mindre företagare inom Svensk Handel och Svensk Bensinhandel.
            Bensinmacks- och småbutiksägare hotas av konkurs, vilket är mycket
            allvarligt. Det tycks också råda oklarheter kring hur mycket pengar
            som försvunnit, vilka som har tillgodogjort sig brottsvinsterna
            och vart dessa har tagit vägen eller vad de använts till. Likaledes
            har det visat sig att banker, som ska övervakas av Finansinspektionen
            (FI), är som ägare inblandade i Panaxia. FI har först när Panaxiaskandalen
            börjat rullas upp granskat och vidtagit åtgärder gentemot Forex
            bank. FI har antingen brustit i sitt tillsynsansvar eller så finns
            brister i Finansinspektionens uppdrag som gör att FI inte granskat
            sambandet ForexPanaxia.
          </p>
          <p xml:id="i-4AVqsowWQW2JEn5XPTAmvq">
            Vi har med anledning av detta ställt en fråga till statsrådet
            Peter Norman som i sitt svar visat på att också ansvaret för tillsynen
            inom kontanthanteringskedjan är splittrat och att denna splittrade
            bild sannolikt bidragit till att Panaxiaskandalen kunnat inträffa.
          </p>
          <p xml:id="i-R6x9TX4L1pMGmfJ3hNP7R9">
            Kedjan ser ut på följande sätt enligt statsrådet:
          </p>
          <list style="ul">
            <item xml:id="i-bdqDgAnqC9Pe1TJhm7ZJi">
              Riksbanken är den myndighet under riksdagen som svarar för Sveriges
              försörjning av sedlar och mynt. Riksbanken etablerade 2006 det
              s.k. Kontanthanteringsrådet som består av olika aktörer på kontanthanteringsområdet.
              Kontanthanteringsrådets syfte är att fungera som ett forum för
              att diskutera frågor kring exempelvis säkerhet på kontanthanteringsområdet.
            </item>
            <item xml:id="i-DRZd9nkXq6CST3NLGUWdNx">
              Banker och andra kreditinstitut står under Finansinspektionens
              tillsyn och deras reglering faller i huvudsak under Finansdepartementets
              ansvarsområde.
            </item>
            <item xml:id="i-TEXTDfQRFN34i1L25XgzqC">
              Bevakningsföretag är de som utför värdetransporter och här är
              det Justitiedepartementets ansvarsområde. När det gäller bevakningsföretag
              så är det länsstyrelserna som beslutar om auktorisation och som
              utövar tillsyn av bevakningsföretagen. Justitiedepartementet har
              även huvudansvaret för den straffrättsliga lagstiftningen samt
              för sådan lagstiftning som rör revisorer.
            </item>
            <item xml:id="i-8ATAP2SAcgcT6ujTem6Nuy">
              Grundläggande betaltjänster bl.a. kontantuttag och hantering
              av dagskassor faller slutligen under Näringsdepartementets ansvarsområde
              och där har länsstyrelserna som faller under Socialdepartementet
              samt PTS olika uppdrag.
            </item>
          </list>
          <p xml:id="i-RsGXJCSuLyvPHmoSi69HWS">
            Det är väl känt inom rättsväsendet att kontanthantering är mer
            förmånlig för brottslig verksamhet än kort och annan elektronisk
            hantering av betalningar, överföringar etc. Rättsväsendet förordar
            en begränsning av kontanthanteringen i samhället. Mot den bakgrunden
            är ovanstående beskrivning av kontanthanteringskedjan djupt oroande
            och känns som en ren inbjudan till brottens entreprenörer. En
            lång kedja med många olika länkar blir aldrig starkare än sin
            svagaste länk, vilken nu denna än har varit i fallet Panaxia.
            Ett mer samlat ansvar krävs, med färre departement och myndigheter
            inblandade.
          </p>
          <p xml:id="i-YWfr6MCqKuvVfqa7sZNur6">
            Forex Bank är inte bara storägare i Panaxia, den var också en
            av de viktigaste kunderna. Forex har i Panaxias konkurs förlorat
            stora belopp genom försvunna dagskassor. Det har i sammanhanget
            uppdagats brister i Forex Banks interna kontrollsystem, vilket
            Finansinspektionen först nu uppmärksammat. Ett av FI:s uppdrag
            är väl annars att just se till att banker har och följer sina
            interna kontrollsystem. Det är en tillsyn som snarare ska pågå
            före än efter det att katastrofer inträffar. Finansinspektionens
            kontroll av banker och kreditföretag bör skärpas utifrån att FI
            uppenbarligen inte varit tillräckligt uppmärksam ifråga om Forex,
            Sparbanken 1826 m.fl. bankers/kreditinstituts kopplingar till
            Panaxia. FI:s tillsyn måste kanske utvidgas och också omfatta
            kopplingar till företag i vilka kreditinstituten har väsentliga
            intressen och vilkas verksamhet kan påverka bankverksamheten.
            Det kan också vara så att det inte är lämpligt att banker/kreditinstitut
            är både ägare och kunder till värdetransportföretag.
          </p>
          <p xml:id="i-JzTug7YpTyXdjHbrCPjoR">
            Värdetransportföretagen har tillstånd i egenskap av bevakningsföretag.
            De sköter det operativa arbetet med att transportera och hantera
            kontanter i automater där allmänhet gör uttag och där företagare
            lämnar sina kassor. Loomis AB, Nokas Värdehantering AB (tidigare
            G4S Cash Solutions) och Panaxia AB var fram till Panaxias konkurs
            de tre största kontanthanterande värdetransportbolagen i Sverige.
            Dessa bolag faller alltså idag under Justitiedepartementets lagstiftningsområde
            och det är länsstyrelserna som uppges utöva tillsynen över dem.
            Utifrån Panaxiaskandalen förefaller det oss uppenbart att denna
            tillsyn varit otillräcklig och brustit. Denna tillsyn bör kanske
            ligga centraliserat på en myndighet och då närmast på Finansinspektionen.
            Vi menar att regeringen också specifikt måste se över tillsynsfrågan
            ifråga om värdetransportföretagen.
          </p>
        </div>
        <div type="motSignatures">
          <list>
            <item xml:id="i-XpZLUDraAppifRfiNKeqbN">
              Peter Persson (S)
            </item>
            <item xml:id="i-XSedBjEYHJabmHxXApogJk">
              Anders Karlsson (S)
            </item>
          </list>
        </div>
      </div>
    </body>
  </text>
</TEI>
