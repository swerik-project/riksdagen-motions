<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00212">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__212/mot_1943__fk__212-001.pdf"/>
      <fw xml:id="i-JsUREhxuxNK4HiEBXu2Ps8">
        10 Motioner i Första kammaren, nr 212.
      </fw>
      <div xml:id="i-2bmx8Q1mT5EY3cKipqdqF8" type="motHeader">
        <div xml:id="i-M35bnefJruwws1VwtpWLLe" type="motTitle"/>
        <div xml:id="i-Qqs5ncFbvkC2hEAgFcaPAH" type="motSubmissionInfo"/>
      </div>
      <div xml:id="i-VjrkWCEX6V9uAWTavQYtZ7" type="motBody">
        <div xml:id="i-S34Mm2pbkDUbB1qb7VbsBf">
          <p xml:id="i-UqL7YQ58FDPeJvCe3GN7jm">
            Nr 212.
          </p>
          <p xml:id="i-JRuiT6nCTFFXK3t1TGhZeC">
            Av herr Hage och herr Hansson, Sven, i anledning av Kungl. Maj:ts
            proposition angående ändrade bestämmelser rörande fridlysning
            av björn och lo.
          </p>
          <p xml:id="i-RRAq2gJvZfHTwKTA7XNZEw">
            Den i Kungl. Maj:ts proposition nr 93 behandlade frågan om fridlysning
            av björn och lo har — åtminstone då det gäller björnen — vid flera
            till- fällen varit föremål för diskussioner i riksdagen samt vid
            sammankomster inom de landsdelar, som beröras av frågan. Inom
            den befolkningsgrupp — lapparna — för vilken det har en synnerligen
            stor betydelse, huru denna lagstiftning utformas, finnes en så
            gott som enhällig opinion som gör gäl- lande, att ingen fridlysning
            bör existera, då det gäller björn eller andra rov- djur, som under
            vissa situationer bevisligen angripa och döda lapparnas husdjur
            — främst renarna — och därigenom tillfoga nämnda folkstam betydande
            ekonomiska förluster. Trots att någon del av dessa förluster —
            vilkas omfattning framkommer av propositionen — blir ersatt av
            staten, är en sådan opinion, som särskilt kommit till synes vid
            en »lappriksdag» i Arvidsjaur, Norrbotten, lätt att förstå. Säkerligen
            skulle också kreaturs- ägarna i södra och mellersta Sverige, om
            de utsattes för sådana förluster å hemdjur, som inträffat sedan
            en del år tillbaka och vilka redovisas å sid. 12—16 i propositionen,
            protestera på ett än mera högljutt och pockande sätt än vad den
            mera tålmodiga och försynta lappbefolkningen gör. Den här nämnda
            synnerligen realitetsbetonade opinionen möter från annat håll
            — främst från kretsar där man aldrig löper några risker att förlora
            varken liv eller egendom genom skogens vilda djur — en motopinion
            som gör gällande, att det är ett naturskyddsintresse att bevaka
            att främst björ- nen, »detta urskogens ståtliga högdjur» icke
            decimeras eller utrotas. Denna romantiska uppfattning, som icke
            alls kan förstås av bygdens befolkning, måste betraktas som mycket
            verklighetsfrämmande, i synnerhet om den ställes mot det faktum,
            att det i alla tider och i alla länder varit utmär- kande för
            ett lands uppodlande och framåtskridande i kultur, att de vilda
            djurstammarna trängts tillbaka, decimerats och så småningom försvunnit.
            Detta har skett i vårt land utan att statsmakterna i allmänhet
            vidtagit några åtgärder för att förhindra detta — då det gällt
            andra delar av landet än för övre Norrland. Det är nämligen ett
            bekant faktum, att björnen för några århundraden tillbaka förekom
            även i sydligare delar av landet. Man har rätt att ställa den
            frågan: Varför har ej befolkningen i övre Norrland — främst lappar
            och nybyggare — samma rätt att få sin egendom skyddad på samma
            sätt som skett därigenom att vissa vilda djurstammar utrotats
            i andra delar av landet?
          </p>
          <pb facs="riksdagen-motions-pdf/data/1943/mot_1943__fk__212/mot_1943__fk__212-002.pdf"/>
          <fw xml:id="i-Rc59HraPQMKN59Lhu8hLvm">
            Motioner i Första kammaren, nr 212. 11
          </fw>
          <p xml:id="i-9ZUEdsoiQSMHXw3xdphyHz">
            Kungl. Maj:t har nu i prop. nr 93 framlagt vissa förslag, som
            innebära, att det skall tillåtas någon decimering av björn och
            lo, under det att örnen alltjämt skall vara fullständigt fridlyst
            — det senare trots att lappfogdarna i Norrbotten även förordat
            åtgärder mot detta djur. De synpunkter, som här ovan framförts,
            jämte det faktiska i propositionen klarlagda förhållandet att
            samtliga dessa djur i stor utsträckning angripit och dödat hemdjur,
            till- hörande befolkningen i bygden — varjämte angrepp på människor
            även någon gång då och då förekommit — borde utgöra ett fullgott
            skäl för att jakten på nämnda djur finge bedrivas utan några inskränkningar.
            Det borde knappast vara ett statsintresse att — som framhålles
            i propositionen — »bevara en livsduglig björnstam för framtiden».
            Tvärtom borde det vara ett allmänt intresse, att skadedjur av
            dessa och liknande slag avsevärt deci- meras vilket i stort skett
            i andra delar av landet, där de i stort sett utrotats och detta
            med statsmakternas gillande. Synpunkter av liknande slag på denna
            fråga ha, som framgår av propo- sitionen, framförts av länsstyrelsen
            i Västerbottens län, vilken ansett, att gällande fridlysningsbestämmelser
            rörande björn och 1o borde upphävas inom Norrbottens och Västerbottens
            län samt landskapet Jämtland för en tid av exempelvis ett år.
            Sedan skulle dessa bestämmelser om upphävandet av fridlysningen
            enligt nämnda länsstyrelses mening kunna få fortsatt gil- tighet
            under ett år i sänder. Då det emellertid av i propositionen befintliga
            uppgifter framkommer, att björn och lo även i viss utsträckning
            anfallit och dödat hemdjur i Västernorrlands län, vore det rimligt,
            att liknande bestämmelser även borde bli gällande i detta län.
            Slutligen framkommer det av propositionen, att tamdjur, tillhörande
            be- folkningen inom Norrbottens, Västerbottens och Jämtlands län
            dödats av örn. Lappfogdarna i Norrbotten ha med hänsyn härtill
            och på mycket goda grunder samt med utgångspunkt från den erfarenhet
            de ha i frågan ifråga- satt, att den existerande fridlysningen
            av örn även skulle upphävas. Det finnes säkerligen mycket starka
            skäl även för detta. Under hänvisning till vad här ovan anförts
            samt särskilt med beaktande av de synpunkter på frågan, som anförts
            av länsstyrelsen i Västerbottens län, hemställes härmed,
          </p>
          <p xml:id="i-KbopBxMSgRAmUf8iHya7MA">
            att riksdagen, då den beretts tillfälle att giva sin mening till
            känna i denna fråga — där Kungl. Maj:t har rätt att i administrativ
            väg utforma behövliga författningsändringar — måtte avgiva ett
            utlåtande till Kungl. Maj:t efter de rikt- linjer, som här ovan
            framförts.
          </p>
          <p xml:id="i-36e19UHGN5X6V71EyxULui" type="date">
            Stockholm den 17 mars 1943.
          </p>
          <p xml:id="i-EVtF4XrRQhemZn389jvEwW">
            Ernst Hage. Sven V. Hansson.
          </p>
        </div>
      </div>
    </body>
  </text>
</TEI>
