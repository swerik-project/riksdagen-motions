<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00425">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__425/mot_1932__ak__425-001.pdf"/>
      <fw xml:id="i-6zhat3CR26k8gfVaUDDjcc">
        Motioner i Andra kammaren, Nr 425. 1
      </fw>
      <div xml:id="i-Up2yXQUdvTeQ5JCdPo91QW" type="motHeader">
        <div xml:id="i-Dor3ShuEFTNt6FscKRMBik" type="motTitle"/>
        <div xml:id="i-17VihqkP2icDc4aLmu1jj5" type="motSubmissionInfo"/>
      </div>
      <div xml:id="i-HM2tvpai5yuYPquRDRLEam" type="motBody">
        <div xml:id="i-RaGyuacVkC6xu9CPahYQNr">
          <p xml:id="i-5cBHaK8uye6YwLqzmNXAfF">
            Nr 425.
          </p>
          <p xml:id="i-U5CgAadyDuYDf8ZmZczzUY">
            Av herr Forssell, i anledning av Kungl. Maj:ts proposition, nr
            76, angående åtgärder till sockerbetsodlingens stödjande.
          </p>
          <p xml:id="i-UDv9K5LPEumnff1Drm5cW4">
            Med anledning av Kungl. Maj:ts proposition nr 76 vid årets riksdag
            tillåter jag mig väcka följande motion: Av propositionen framgår,
            att Kungl. Maj:t, sedan statsrådet och chefen för jordbruksdepartementet
            i början av detta år erhållit kännedom om att förhandlingarna
            mellan svenska socker- fabriksaktiebolaget och styrelsen för Skånes
            betodlares centralförening an- gående villkoren för 1932 års betodling
            strandat, den 8 januari förordnat en kommission med uppgift att
            skyndsammast undersöka möjligheterna för uppgörelse mellan bolaget
            och centralföreningen angående sagda villkor. I skrivelse av den
            5 februari hade kommissionen meddelat att, sedan det visat sig
            icke vara möjligt att åvägabringa en uppgörelse mellan parterna
            om betodling i önskvärd omfattning under 1932 »utan särskilt statligt
            under- stöd», förhandlingarna fortsatts, därvid såsom resultat
            framkommit visst förslag till villkor angående sockerbetsodling
            under 1932. Centralför- eningens styrelse hade förklarat sig beredd
            att hos sin föreningsstämma tillstyrka detta förslag för godkännande,
            dock under uttalande, att sty- relsen funne det i förslaget angivna
            minimipriset för betor »väl lågt». Sockerbolagets representanter
            hade å sin sida förklarat sig beredda att an- taga förslaget,
            under förutsättning att viss ifrågasatt importreglering å socker
            komme till stånd. Efter förhandlingar med dels svenska socker-
            fabriksaktiebolaget, dels mellersta Sveriges sockerfabriksaktiebolag
            hade den av Kungl. Maj:t tillsatta kommissionen upprättat förslag
            till kontrakt mellan å ena sidan staten och å andra sidan respektive
            bolag, i vilka kontrakt närmare angåvos de bestämmelser och villkor,
            under vilka staten skulle å nämnda båda bolag överlåta viss ensamrätt
            till införelse av socker. Kom- roissionens skrivelse är, som sagt,
            daterad den 5 februari detta år. Samma dag är Kungl. Maj:ts proposition
            nr 76 daterad. Innan propositionen avläts, hava kommerskollegium,
            lantbruksstyrelsen och generaltullstyrelsen yttrat sig över kommissionens
            förslag. Då propositionen avlämnades till riks- dagens kamrar
            lördagen den 6 februari, utgår i detta fallet den grundlags- enliga
            motionstiden först onsdagen den 17 februari, men icke desto mindre
            kunde morgontidningarna tisdagen den 16 meddela, att vederbörande
            utskott redan måndagen den 15, vilken dag ett par motioner hade
            avlämnats, fattat Bihang till riksdagens protokoll 1932. 4 saml.
            90 häft. (Nr 425.) 1
          </p>
          <pb facs="riksdagen-motions-pdf/data/1932/mot_1932__ak__425/mot_1932__ak__425-002.pdf"/>
          <fw xml:id="i-Q5zWf65ve6ToJ44EzBNixj">
            2 Motioner i Andra kammaren, Nr 425.
          </fw>
          <p xml:id="i-P6qb7YF5Gt17LajrRPnhbu">
            preliminärt beslut med tillstyrkan av den kungl. propositionen
            och av- styrkande av då väckta motioner. Dessa data hava här framdragits
            för att belysa den ivriga brådska, som lagts i dagen, då det gällt
            handläggningen hos offentliga instanser av detta stora och invecklade
            ärende, som dessutom bjuder på viktiga principiella nyheter —
            en nervositet, som ganska bjärt kontrasterar mot den ansenliga
            tidrymd, som varit anslagen åt de sekreta förhandlingarna i ämnet.
            Ty det framgår av den kungl. propositionen (sid. 11), att diskussionerna
            mellan svenska sockeraktiebolaget och Skånes betodlares centralförening
            tagit sin begynnelse redan i mars 1931. Dessa diskussioner lyktades,
            såsom synes av det ovan sagda, med negativt resultat efter 9 månaders
            överväganden den 3 januari 1932. Om emot dessa synpunkter på sättet
            för frågans handläggning skulle in- vändas, att riksdagens arbete
            med frågan måste påskyndas av den anled- ningen, att vederbörande
            bolag betingat sig svar före den 1 mars, kan här- till genmälas,
            att det ju dock icke är enskilda företag, som hava att före- skriva
            riksdagen, vilken tid den skall anslå till där förekommande ärendens
            prövning. Att denna forcering skulle vara påkallad av rent sakliga
            hän- syn, d. v. s. i detta fallet av hänsyn till möjligheten att
            förbereda 1932 års betodling, må, i betraktande av tidigare erfarenheter,
            på goda grunder be- tvivlas. År 1931 var den kungl. propositionen
            (nr 42) rörande åtgärder för den inhemska sockerbetodlingens uppehållande
            daterad redan den 23 Januari, och riksdagens kamrar fattade sina
            beslut i frågan först dryga fem veckor senare eller den 28 februari.
            År 1930 var den kungl. propositionen i ämnet (nr 82) daterad den
            7 februari. Kamrarna fattade den gången sina beslut först en vecka
            in i mars (den 8 mars). Ur betodlingens synpunkt torde därför
            den brådska, som nu utvecklats, icke kunna tillräckligt motiveras.
            Eftersom det nu i år gäller att taga ställning till ett stödförslag,
            baserat på principer, vilka äro av helt annat slag än de vilka
            dryftades 1930 och 1931, vill det synas som det närmast skulle
            vara påkallat att taga det fram- lagda kungl. förslaget under
            en ändå mera ingående prövning. Vad därefter innehållet i den
            kungl. propositionen till årets riksdag be- träffar, innebär den
            fundamentala brist, som efter min tanke vidlåder den- samma, ett
            fullföljande av den metod, som under en tid har praktiserats i
            den s. k. sockerfrågan och som består däruti att det helt enkelt
            anses som en självklar sak, att då de två stora parterna, bolag
            och betodlare, icke kunna komma överens så skall staten träda
            emellan och på ett eller annat sätt täcka differensen mellan de
            tvistandes krav. Det måste sägas, att det framför allt synes vara
            den parlamentariska riktning, som fått sitt uttryck i den nuvarande
            ministären, vilken bär ansvaret för att denna farliga metod är
            på väg att utbildas till tradition. Ty ännu vid 1929 års riksdag
            ådaga- lade kamrarnas majoriteter, att de ju icke voro benägna
            att under alla för- hållanden låta staten träda emellan och betala
            skillnaden mellan bolags- anbuden och betodlareanspråken — detta
            emot det frisinnade folkpartiets
          </p>
          <pb facs="riksdagen-motions-pdf/data/1932/mot_1932__ak__425/mot_1932__ak__425-003.pdf"/>
          <fw xml:id="i-QXfwekREhj824XV15uz5tv">
            Motioner i Andra kammaren, Nr 425. 3
          </fw>
          <p xml:id="i-THyGMLa816AA88jhqfDTDR">
            yrkanden. Men fr. o. m. år 1930 har det lyckats frisinnade folkpartiet
            att draga riksdagsmajoriteten bort från denna kritiska och besinningsfulla
            håll- ning. Såväl 1930 som 1931 har nämnda parti dikterat riksdagens
            beslut, och frågans hittillsvarande handläggning vid 1932 års
            riksdag synes giva vid handen, att ministären räknar med att denna
            eftergivande hållning hos riksdagen blivit till en fast tradition.
            Det borde emellertid icke behövas många ord för att klargöra den
            men- liga effekten på de förhandlande enskilda parterna inom de
            sockerproduce- rande delarna av landet av att en slik tradition
            blir etablerad. Om den känslan får slå rot, att »staten betalar»,
            så ligger självfallet frestelsen för parterna att intaga omedgörliga
            ståndpunkter vid förhandlingsbordet mycket nära till hands. Det
            är mänskligt, om i denna stämning den tanken också vinner spridning,
            att det är på staten som ansvaret i första hand faller, därest
            betodlingen reduceras eller inställas. Att denna tanke skall finna
            jordmån hos de förhandlande parterna själva, är självfallet. Men
            den pro- pageras också bland hela befolkningen inom de berörda
            landsdelarna, vilken vid efterforskandet av anledningarna till
            de olägenheter, som kunna upp- komma av berörda förändringar i
            betodlingens omfattning, vänjes att i första hand, ja, uteslutande
            med sina förebråelser och anklagelser adressera sig till staten,
            medan det ansvar, som ligger på de förhandlande parterna själva,
            trollas bort och försvinner i skymundan. Det är ytterligt betänkligt,
            att ett dylikt åskådningssätt vinner utbred- ning och stadga i
            de betydelsefulla delar av riket om vilka här är fråga. Men ändå
            allvarligare blir läget, om samma betraktelsesätt även vinner
            anhängare inom andra provinser, vilkas ekonomiska liv i någon
            större eller mindre grad är avhängigt av uppgörelser mellan parter
            inom industrin eller andra näringar, vilka av staten blivit uppmuntrade
            genom tullskydd. Det måste ju ändå ihågkommas, att de tullar,
            som staten fastställt, aldrig varit avsedda och ej heller uppfattats
            såsom någon tung och tryckande börda för de företag, som åtnjuta
            skydd av dessa tullar — en börda, för vilken sagda företag skulle
            vid tillfälle hava rätt att åtnjuta kompensationer från statens
            sida. Tvärtom ligger det bakom tullskyddspolitiken bl. a. även
            den tanken, att de skyddade näringarnas utövare skulle få möjlighet
            att så konsolidera sin ställning, fredad för utländsk konkurrens,
            att de bli i stånd att på egen hand uthärda inbrytande kriser.
            Nej, det torde vara alldeles visst, att, därest läran om statens
            skyldighet att ekonomiskt träda emellan, då överenskom- melse
            ej kunnat träffas mellan parterna inom av staten tullskyddade
            nä- ringar, bleve godkänd, så skulle statens finansiella och folkhushållets
            alla materiella resurser bliva ansträngda vida utöver bristningsgränsen.
            Av det uppfattningssätt, som jag här ovan utvecklat, följer givetvis,
            att kravet på en statens mellankomst efter misslyckandet av förhandlingarna
            mellan de tvistande parterna i sockerproduktionen måste principiellt
            avbö- jas. Ansvaret för den eventualiteten, att en betodling nu
            icke skulle komma
          </p>
          <pb facs="riksdagen-motions-pdf/data/1932/mot_1932__ak__425/mot_1932__ak__425-004.pdf"/>
          <fw xml:id="i-4tUtxmQEWQrEQvD4aTJfLw">
            4 Motioner i Andra kammaren, Nr 425.
          </fw>
          <p xml:id="i-Ss4F4iYaKRRUGS9WvVteGr">
            till stånd eller endast komma till stånd i begränsad omfattning,
            måste prin- cipiellt läggas på parterna, icke på staten. Det vill
            också synas mig som om staten med visst lugn borde kunna in- taga
            och hävda denna rent principiella ståndpunkt, särskilt i betraktande
            såväl av den utomordentliga finansiella soliditet, som sockerindustrin
            för- värvat i hägn av den av staten drivna skyddspolitiken, som
            också av de förmåner, som industribolagens delägare samtidigt
            tillgodonjutit i form av utdelningen. För detaljerna i fråga om
            industribolagens ekonomiska utvecklingshistoria ber jag få hänvisa
            till »Utredning i sockerfrågan, verkställd av 1929 års sockersakkunniga»
            (i statens offentliga utredningar år 1930:35, sid. 17—18 samt
            95—103).
          </p>
          <p xml:id="i-G1RMbdVKrogfcNp5t8Pwg6">
            Beträffande svenska sockerfabriksaktiebolaget vill jag här blott
            erinra om att bildandet av detsamma lår 1907) innebar en fullständig
            samman- slagning av alla de raffinaderier och råsockerbruk, vilka
            tidigare i en eller annan form samarbetat. De fabriker, som uppgingo
            i det nya bola- get, omfattade så gott som hela rikets dåvarande
            sockerproduktion. Utan- för bolaget stodo vid dess tillkomst endast
            fabrikerna i Lidköping och Linköping. Härtill kom under år 1908
            en ny råsockerfabrik i Mörby- långa. — Det nya bolagets nominella
            aktiekapital fastställdes till 135 miljoner kronor. De sammanslutna
            företagens totala aktiekapital hade endast utgjort 57.8 miljoner
            kronor, däri ingående jämväl hela aktiekapi- talet (10 miljoner
            kronor) hos ett av de anslutna bolagen, vilket även drev annan
            av det nya bolaget icke övertagen rörelse än tillverkning av socker.
            Något nytt kontant kapital tillsköts icke vid sammanslagningen.
            &gt;»Där- Jämte», säga vidare 1929 års sockersakkunniga, »är att
            märka, att de sam- manslutna bolagens aktiekapital icke till hela
            sitt belopp inbetalts kon- tant. Vid flera tillfällen hade nämligen
            vissa bolags ursprungliga aktie- kapital ökats utan tillskott
            av bolagsmännen genom överföring av upp- samlade vinstmedel. De
            sammanslutna företagens verkligt inbetalda aktiemedel torde ha
            stannat vid omkring 45 miljoner kronor (kursiverat av mig). .
            De sakkunniga, som avgåvo sitt betänkande den 15 december 1930,
            yttra om bolagets ställning den 31 juli samma år, att den, förutom
            att den finansiellt sett är »mycket stark», den jämväl ur likviditetssynpunkt
            »anses vara synnerligen tillfredsställande». Efter en jämförelse
            av läget 31 juli 1908 och läget samma dag 1930 anföra de sakkunnige:
            bolaget har under den tid det varit i verksamhet lyckats konsolidera
            sin ställ- ning därhän, att dess eget kapital, utöver fabriksanläggningarna,
            ökats från 1.1 miljon kronor till 70.4 miljoner kronor eller med
            69.3 miljoner kro- nor. Tages därjämte hänsyn till att produktionskapaciteten
            hos fabri- kerna numera är avsevärt större än före kriget samt
            att deras utrustning även i övriga avseenden ökat i värde, är
            det uppenbart, att bolagets nu
          </p>
          <pb facs="riksdagen-motions-pdf/data/1932/mot_1932__ak__425/mot_1932__ak__425-005.pdf"/>
          <fw xml:id="i-5kD2b9v5UenjjjauWYQwzi">
            Motioner i Andra kammaren, Nr 425. 5
          </fw>
          <p xml:id="i-WKsdWUToZb5Kspd37LqPS1">
            gynnsamma ställning varit resultatet av ett synnerligen målmedvetet
            och framgångsrikt konsolideringsarbete. Avskrivningarna å bolagets
            fabriksanläggningar med maskiner och in- ventarier sedan 31 juli
            1908 uppgå till drygt 95 miljoner kronor. De bokföringsmässiga
            nyinvesteringarna under samma tid uppgå till i runt 45 miljoner
            kronor. De likvida medel, vilka influtit i bolaget som en följd
            av dessa avskrivningar, ha till stor del placerats i värdepapper.
            Bolagets innehav av aktier och obligationer steg sålunda från
            1.2 miljo- ner kronor i juli 1915 till 21.6 miljoner kronor den
            31 juli 1930. Beträffande utdelning säga slutligen de sakkunniga,
            att bolaget, trots att det i hög grad konsoliderat sin ställning,
            varit i stånd »att i allmän- het varje år av överskottet från
            årets verksamhet lämna en skälig utdelning å det nominella aktiekapitalet.&gt;
            »Tillhopa», fortsätta de sak- kunniga, &gt;hava under tiden för
            bolagets verksamhet utdelats 158.6 miljo- ner kronor, eller i
            genomsnitt per år nära 6.9 miljoner kronor, motsva- rande 35.11
            procent av bolagets aktiekapital». Till detta uttalande från de
            sakkunnigas sida må väl kunna läggas att, om hänsyn tages till
            det faktiskt inbetalta aktiekapitalet eller 45 miljoner kronor,
            utdelningens medelprocent ligger väsentligt högre, omkring 16
            procent. Det är också att märka, att aktiemarknaden i regel begärt
            en ej sällan mycket högre förräntningsprocent än den genomsnittliga
            procenten på det nominella kapitalet, vilket ju framgår därav
            att aktievärdena i regel legat ganska mycket under aktiernas nominella
            belopp. Aktierna, nominellt lydande å 100 kronor, lågo t. ex.
            i april 1926 nere i 45 kronor. Denna låga kurs på aktierna bör
            ihågkommas, enär den ju reducerar risken av att aktie- ägare,
            som tillträtt sina aktieinnehav efter bolagets start, skulle ligga
            och tyngas av numera oräntabla övervärden. Den bild, som här ovan
            meddelats av bolagets ställning, är ju given efter de sockersakkunnigas
            teckning av läget i medio av år 1930. Sedan dess har visserligen
            en förändring inträffat i bolagets finansiella balans, men denna
            omständighet är förvisso icke av den art, att den kan påkalla
            någon avprutning i de anspråk staten har rätt att ställa på bolaget
            att söka med egna krafter rida ut krisen. Här syftas givetvis
            på den åter- bäring av ett större belopp till aktieägarna i bolaget,
            som ägt rum under 1930. Härom yttra 1929 års sakkunniga i den
            utredning, som de på sär- skilt uppdrag utfört enligt den s. k.
            monopollagen av den 18 juni 1925 (se kungl. proposition sid. 38):
            »För aktieägarna innebär den föreslagna transaktionen ingen annan
            uppoffring, än att aktier, vilkas börsvärde för närvarande är
            under 50 procent, nedskrivas från nominellt 100 kronor till 60
            kronor. Samtidigt erhålla aktieägarna i kontanta pengar 15 kronor.
            Då i själva verket ingen vinst uppkommit i år — nödiga årliga
            avskriv- ningar, vilka underlåtits, överstiga den redovisade och
            till utdelning före- slagna vinsten — utdelar bolaget av sitt
            kapital ytterligare 2 kronor 50 öre å varje aktie. Den sammanlagda
            kapitalutdelningen är 23,650,000
          </p>
          <pb facs="riksdagen-motions-pdf/data/1932/mot_1932__ak__425/mot_1932__ak__425-006.pdf"/>
          <fw xml:id="i-GTyz3ktqeWifZuxsA8d3LS">
            6 Motioner i Andra kammaren, Nr 425.
          </fw>
          <p xml:id="i-EcRMFpZPQ12p1mL5pGcjCL">
            kronor eller mer än hälften av det inbetalta aktiekapitalet i
            de bolag, som på sin tid uppgingo i det nuvarande bolaget. Då
            några nya aktier ej utgivas, bibehålles varje aktieägare vid den
            andel i bolaget, som han tidigare innehaft. Styrelsen uppger,
            att bolagets ställning, trots den föreslagna kapitalut- delningen,
            är synnerligen likvid. Villigt skall medgivas, att då bolaget
            praktiskt taget är skuldfritt, användandet av en driftskredit
            på 10—20 miljoner kronor för viss tid av året för ett bolag med
            sockerbolagets till- gångar är en överkomlig sak. Men åtgärden
            betyder dock ett försva- gande av bolaget och detta vid en tidpunkt
            i ej blott bolagets och socker- industriens liv utan i vårt lands
            och världens ekonomiska liv, då av varje företag kräves, att det
            till det yttersta utnyttjar sina möjligheter för att bestå och
            utöva sin verksamhet samt att göra detta med egen kraft.» Till
            vad de sakkunniga sålunda anfört om denna transaktion vill jag
            för egen del foga den reflexionen att åtgärden i fråga onekligen
            medför den förmånen att bolagets behov av årsintäkter för åvägabringande
            av skälig förräntning på det verkligen inbetalta aktiekapitalet
            därigenom ju blivit väsentligt mindre. Kvar att förränta stå ju
            nu något över 20 miljoner kronor. Vidare torde det också kunna
            sägas att om bolaget själv ansett sig 1 stånd att möta krisen
            med en sådan åtgärd, så kunna väl icke stats- makterna anses äga
            någon skyldighet att bedöma saken annorlunda. Be- träffande slutligen
            mellersta Sveriges sockerfabriksaktiebolag må det räcka med en
            hänvisning till 1929 års sockersakkunnigas utredning. Även här
            är ställningen synnerligen stark. Med ovanstående översikt över
            industribolagens ekonomiska position har jag velat styrka mitt
            påstående, att dessa bolag under skydd av statens tull- politik
            nått en sådan soliditet och likviditet att på dem med allt fog
            kan ställas kravet, att de på egen hand skola möta krisen i all
            synnerhet sedan staten genom storartade subventioner under två
            års tid hjälpt bolagen att betala betodlarna de av dessa äskade
            betprisen. Intrycket av vad denna hjälp betytt för åtminstone
            det sydsvenska bolaget förminskas ju icke av den nyssberörda återbäringen
            av 23,650,000 kronor, som detta bolag under det andra subventionsåret
            presterat till sina aktieägare. Ja, de förmåner, som industribolagen
            åtnjutit, synas ha varit så omfattande, att det må sättas i fråga,
            om de icke borde vara skyldiga att nu avstå ganska mycket av dessa
            till betodlarna, vilka ju enligt samstämmiga vittnesbörd befinna
            sig i trångmål. Ett sådant arrangemang förefaller mig att vara
            vida mera moti- verat än att staten återigen skulle rycka in för
            att ålägga folkhushållet de tributer till betodlarnas hjälp, som
            föreslås i den kungl. propositionen. Den ovannämnda monopolutredningen
            synes också giva vid handen, att industri- bolagen kommit att
            åtnjuta en oproportionerligt stor andel av det tull- skydd, som
            staten skapat för sockerproduktionen. Jag erinrar här om den sammanfattning,
            som de sakkunniga giva i slutet av monopolutredningen under rubriken
            »statens inkomster av sockertullarna» (se kungl. prop. sid.
          </p>
          <pb facs="riksdagen-motions-pdf/data/1932/mot_1932__ak__425/mot_1932__ak__425-007.pdf"/>
          <fw xml:id="i-UAXjHeYpfNQDfB2ZDRKsZ8">
            Motioner i Andra kammaren, Nr 425. 7
          </fw>
          <p xml:id="i-KuDGWJrigcv9wPyF7kaeWU">
            48): »Vid sidan av att de enskilda intressenterna i sockernäringen
            till- föras betydande fördelar av rådande tullar å olika sockerindustriella
            pro- dukter, åtnjuter även staten betydande inkomster därifrån.
            Under senare år ha nämligen importerats årligen i genomsnitt cirka
            20,000 ton konsum- tionssocker med en tull av 10 öre per kilogram,
            66,000 ton råsocker med en tull av 7 öre per kilogram, 2,000 ton
            melass med en tull av 5 öre per kilogram samt 17,000 ton sirup
            med en tull av likaledes 5 öre per kilogram. Per ton räknat bliva
            angivna tullsatser resp. 100 kronor, 70 kronor, 50 kronor och
            50 kronor. Statens inkomster därav utgöra alltså 20,000 x 100
            -- 66,000 x 70 + 2,000 Xx 50 + 17,000 Xx 50 = 7.6 miljoner kronor.
            Enligt vad tidigare påvisats utgör raffinadindustrien och råsockerfabrikationens
            tull- skydd per ton raffinad räknat 26 kronor respektive 83 kronor.
            Raffinad- industriens och råsockerfabrikationens inkomster till
            följd av tullskyddet uppgå följaktligen vid antagande av inhemsk
            raffinadtillverkning av 210,000 ton, varav 150,000 ton av inhemsk
            råsocker, till 210,000 x 26 = 5.5 miljoner kronor, resp. 150,000
            x 83 = 12.4 miljoner kronor. Tillhopa uppgå statens och de enskilda
            intressenternas inkomster av sockertullarna till 7.e plus 5.5
            plus 12.4 = 25.5 miljoner kronor. I detta belopp ingå statsinkomsterna
            med 29.8 procent, raffineringsindustrien med 21.1 procent samt
            råsockerfabrika- tionen med 48.7 procent. Det nuvarande tullskyddet
            i avseende å socker- produktionen är sålunda till nära en tredjedel
            av fiskalisk karaktär samt utgör till drygt en femtedel ett rent
            industriskydd. Knappt hälften av tullarna äro att anse såsom ett
            blandat jordbruks- och industriskydd.» Det är tydligt, att industribolagens
            skydd utgöres först av den 21.3 pro- cent för raffineringsindustrien
            samt dessutom av en väsentlig andel av rå- sockerfabrikationens
            48.7 procent. Jordbruket får nöja sig med den åter- stående, delen
            av dessa 48.7 procent. För att råda bot på denna orimliga disproportion
            finnes det efter min mening blott en väg att gå och den innebär
            att med två öre höja råsockertullen, medan raffinadtullen bibe-
            hålles oförändrad. En sådan anordning skulle bidraga till att
            avhjälpa de sociala svårigheter, vilka i detta sammanhang så ofta
            omtalas och vilka här också äro de centrala, nämligen de sociala
            svårigheterna i betodlaredistrikten. Självfallet bör emellertid
            en höjning av råsockertullen få provisorisk karak- tär, gällande
            förslagsvis tiden från och med 1 mars 1932 till och med 28 februari
            1933. Med stöd av det anförda tillåter jag mig hemställa,
          </p>
          <p xml:id="i-6hNwyq6fNpBqo7gPnUQMRQ">
            1:o att riksdagen måtte avslå Kungl. Maj:ts proposi- tion nr
            76 vid årets riksdag; 2:0 att riksdagen för tiden från den 1 mars
            1932 till och med 28 februari 1933 måtte besluta en tilläggstull
            av 2 öre till den tull på 7 öre, som stadgas i tulltaxans punkt
            119 (se Svensk Författningssamling 1929, nr 316, sid. 671).
          </p>
          <p xml:id="i-QXjrFyPWQYbEX3Nxsme4zn" type="date">
            Stockholm den 16 februari 1932.
          </p>
          <div xml:id="i-UEzmHFjnrskwpsgqGq4ysu" type="signatureBlock">
            <list xml:id="i-ALgNKCe9hB4GqNi41JFT3V">
              <item xml:id="i-7LDjeb62jtmDNqeNk9Cvrt" who="i-Xv6Qpv2AXpXRsohVu3AX1F" type="signature">
                Arne Forssell
              </item>
            </list>
          </div>
        </div>
      </div>
    </body>
  </text>
</TEI>
