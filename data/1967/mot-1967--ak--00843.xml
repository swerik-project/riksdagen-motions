<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00843">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__843/mot_1967__ak__843-001.pdf"/>
      <fw xml:id="i-WxtFzZuxMLj6BKpnF8THZX">
        Motioner i Andra kammaren, nr 843 år 1967 13
      </fw>
      <div xml:id="i-8TL7UNP4rPRNWh6LzDzRw8" type="motHeader">
        <div xml:id="i-LXEgzjZobtJNCQSR2YGJ8N" type="motTitle"/>
        <div xml:id="i-M1VhysRXbd8uSUso8XExu8" type="motSubmissionInfo"/>
      </div>
      <div xml:id="i-Sk6hDJxPkUK3pwRYRQmNGu" type="motBody">
        <div xml:id="i-J1SKGQ81nT1z8CCqBiL9dg">
          <p xml:id="i-UPa3ERnxq9EW3yqkVkFvSM">
            Nr 843
          </p>
          <p xml:id="i-9Q9GigoeX9KcM7UJBWKxd6">
            Av fru Nettelbrandt m. fl., angående formerna för den statliga
            representationen.
          </p>
          <p xml:id="i-W5r6hdUXyf3n3p39NDNetK">
            (Lika lydande med motion nr 663 i Första kammaren)
          </p>
          <p xml:id="i-GS4scSaTiJFYGoT5wEssYv">
            Vissa traditionellt manliga yrken har i praktiken visat sig kräva
            två makars insatser. Bland de statliga tjänsterna gäller detta
            vid sidan av präs- terna kanske främst diplomater och landshövdingar.
            Diplomatfruarnas arbetsinsatser har till en del erkänts av arbetsgivaren,
            staten. I utlåtandet »Utrikesförvaltningens organisation och personalbehov»
            (SOU 1963: 3) uttalades att det är betydelsefullt att utrikestjänstemännens
            hustrurs förmåga och vilja att medverka när det gäller att företräda
            Sverige utomlands »uppmuntras och utnyttjas». Man föreslog att
            utbildning i språk och kunskap om hemlandet skulle anordnas. I
            den proposition som fram- lades med anledning av utredningen uttalade
            departementschefen, att han fann förslaget om vidareutbildning
            av tjänstemännens hustrur väl motiverat och föreslog att frågan
            skulle utredas tillsammans med andra utbildnings- frågor inom
            UD:s utbildningssektion. Utbildningsverksamhet för UD-fruar pågår
            nu sedan ett par år tillbaka. Kurserna anordnas av UD. Utbildningen
            är frivillig. I ovannämnda proposition föreslogs att utlandslönerna
            bl. a. skulle av- passas efter det förhållandet att tjänstemännens
            hustrur i regel inte kan ta förvärvsarbete på stationeringsorten
            och därigenom höja familjens löne- nivå. Lönerna föreslogs därför
            i fortsättningen bli behovsprövade. Löne- systemet för utlandstjänstemännen
            är för närvarande så utformat att lönen är mindre för ogift tjänsteman
            än för gift. Det är dock enbart den gifte tjänstemannens ökade
            kostnader för hustrun och hennes representations- arbete som ersätts.
            I de fall hustrun har en arbetsinkomst minskas mannens behovsprövade
            lön. I propositionen nämndes ingenting om ersättning till hustrurna
            för det arbete och de förpliktelser som organisationsutredningen
            angav att hustrurna hade. Mannens utlandstjänstgöring innebär
            onekligen för hustrurna ofta en viss ekonomisk belastning. Många
            diplomatfruar har yrkesutbildning och ofta även studieskulder.
            Genom att de mycket sällan kan ta arbete på sta- lioneringsorten
            förlorar de arbetsinkomst och pensionsförmåner. Landshövdingarnas
            fruar befinner sig i en ställning som delvis motsvarar
          </p>
          <pb facs="riksdagen-motions-pdf/data/1967/mot_1967__ak__843/mot_1967__ak__843-002.pdf"/>
          <fw xml:id="i-AzzuCv4qoVeRtHFRGeuNMx">
            14 Motioner i Andra kammaren, nr 843 år 1967
          </fw>
          <p xml:id="i-NBwb14zCUay36naUFpgDQL">
            diplomathustrurnas. Det finns dock inte något officiellt uttalande
            om värdet av deras arbetsinsatser. I de flesta län är det tradition
            att landshövdingens fru skall vara ord- förande eller styrelseledamot
            i ett antal föreningar och institutioner. Dessa uppdrag är givetvis
            i princip frivilliga, men i många fall kan hon knappast neka att
            åta sig dem utan mycket vägande skäl. En enkät visade att lands-
            hövdingskorna i medeltal har fem sådana uppdrag. Uppdragen innebär
            inte bara många sammanträden utan också ofta ett aktivt deltagande
            i förbere- delser och genomförande av olika arrangemang. Middagar,
            luncher och mottagningar i residenset förekommer i stor om- fattning
            i de flesta län. Omkring 1000 gäster till lunch eller middag har
            angivits i några enkätsvar. Många föreningssammanträden förläggs
            på grund av tradition eller lokalbrist till residenset. I ett
            län uppges antalet gäster med anledning av enbart föreningsengagemang
            vara ca 360 per år. Representa- tionen kräver mycket hushållsarbete.
            Eftersom det ofta är svårt att få kompetent hjälp till matlagning
            och servering måste många av lands- hövdingfruarna personligen
            sköta sådana arbetsuppgifter. En stor del av fruarnas representation
            består också av resor i länet både med landshöv- dingen och ensam
            för besök och förrättningar av olika slag. Enkäten visar vidare
            att ingen av de fruar som haft yrkesarbete utom hemmet före utnämningen
            har kunnat behålla sitt arbete någon längre tid efter utnämningen.
            Bland annat har fem lärarinnor och en tandläkare varit tvungna
            att sluta sitt arbete. Detta innebär inkomstbortfall och förlust
            av pensionsrättigheter. Statliga och kommunala arbetsgivare har
            till och med i flera fall vägrat tjänstledighet för att fullgöra
            uppgifterna i länet. Av ovanstående framgår att arbetsgivaren,
            staten, tillgodogör sig avse- värda arbetsinsatser av ifrågavarande
            statstjänstemäns hustrur. Det är också uppenbart att dessa arbetsinsatser
            praktiskt taget alltid utkrävs ge- nom omständigheternas eller
            traditionens tryck, fastän ett formellt anställ- ningsförhållande
            inte föreligger. Detta förhållande är inte rimligt. Staten kan
            inte framtvinga och tillgodogöra sig arbetsinsatser utan att ge
            ersätt- ning för dem, och ersättning till den som utför arbetet,
            inte till hennes make. Inom näringslivet har man i allt större
            utsträckning gått över till att anord- na representationsvåningar
            med särskilt anställda värdinnor för att de an- ställdas familjer
            inte alltför mycket skall belastas av företagens represen- tationsbehov.
            Staten fortsätter däremot att exploatera tjänstemännens hust-
            rur på ett sätt som varken är förenligt med krav på rättvisa eller
            jämställd- het för kvinnorna. På längre sikt måste representationshustrusystemet
            avvecklas. I och med att kvinnor i allt högre grad rekryteras
            till karriäryrken och i och med att den service som hemmafrun
            tidigare gett, genom hennes uttåg på arbets- marknaden, kommer
            att ges ett värde som uppskattas i pengar, kommer
          </p>
          <pb facs="riksdagen-motions-pdf/data/1967/mot_1967__ak__843/mot_1967__ak__843-003.pdf"/>
          <fw xml:id="i-U3SpPDqQXXqdXQ97KqwSvM">
            Motioner i Andra kammaren, nr 843 år 1967 15
          </fw>
          <p xml:id="i-J8pzMMxpzeSPHxV7nrpStJ">
            systemet att bli omöjligt. Det gäller här för staten-arbetsgivaren
            att i tid planera för denna utveckling. I framtiden torde sällan
            manliga eller kvinnliga diplomaters och lands- hövdingars makar
            vara i stånd att byta yrke till »representationshustrur». För
            de diplomater och landshövdingar där den andra maken inte kan
            göra denna insats måste en annan form av assistans vid representationen
            utfor- mas. När man vid länsreformen övergår till större län bör
            man överväga om inte residensen, som ofta är föga praktiska som
            bostäder, kunde bli enbart representationsvåningar. Staten borde
            där ge landshövdingen ekonomiska möjligheter att anställa en värd
            samt att anlita särskild köks- och städper- sonal. Detsamma gäller
            på längre sikt ambassaderna. Även i det korta perspektivet ter
            det sig otillfredsställande att vissa gifta kvinnor tvingas underkasta
            sig mannens yrkesval till men för egna uppgifter som småbarnsmamma
            eller yrkeskvinna. En radikal förändring på kort sikt av ett system
            som är så fast rotat som systemet med representationshustrur torde
            dock inte vara möjligt. I stället bör man här förbättra situationen
            för diplomaters och landshövdingars makar genom att ge dem ersättning
            för deras värdefulla insatser och genom att bevilja dem som är
            statstjänstemän tjänstledighet för att kunna fullfölja sina uppgifter.
            Vi vill därför förorda att en utredning tillsätts med uppgift
            att utreda i vilka former och i vilken utsträckning statlig representation
            är motiverad samt på vilket sätt och i vilken omfattning särskild
            ersättning härför skall utgå. Med anledning av vad som ovan anförts
            hemställer vi, att riksdagen i en skrivelse till Kungl. Maj:t
            måtte begära en utredning av formerna för den statliga representationen
            och i vilken mån särskild ersättning för representations- arbete
            bör utgå.
          </p>
          <p xml:id="i-5JDUbjGQ6w4dDRa2jbwEHx" type="date">
            Stockholm den 26 januari 1967
          </p>
          <div xml:id="i-7hdGNBZ9MwyciDzvkrE8DH" type="signatureBlock">
            <list xml:id="i-UVUp5hB6oF9Zb2HDPSxk5g">
              <item xml:id="i-3G5RME9nN5tLm2mhuE2nQa" who="i-QXiGidLhFr3yVPmDxRSa4h" type="signature">
                Cecilia Nettelbrandt (fp)
              </item>
              <item xml:id="i-QA3vVs3iXdPNYUF4vCC4rx" who="i-Hu7hKPMf4mxcMxbTcp28NL" type="signature">
                Mac P Hamrin (fp)
              </item>
              <item xml:id="i-V8yRVeQbCv1HfSQB5h2iXL" who="i-NxPcianuZHth2cbKV2cbFV" type="signature">
                Erik Tobé (fp)
              </item>
            </list>
          </div>
          <p xml:id="i-R3kMs8enFBPUSkwBUoapJx">
            i Kalmar
          </p>
          <p xml:id="i-UdmAYdVXehLUvsoroiwq5V">
            Gösta Sterne (fp) Folke Nihlfors (fp)
          </p>
        </div>
      </div>
    </body>
  </text>
</TEI>
