<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00704">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__704/mot_1964__ak__704-001.pdf"/>
      <fw xml:id="i-GFGZokoRMm9iCouDstXSwb">
        Motioner i Andra kammaren, nr 704 år 1964 11
      </fw>
      <div xml:id="i-D3sBmCAEUvgE5BFcZJ57G8" type="motHeader">
        <div xml:id="i-SZskm9bjRoCiPVYQxFTYr" type="motTitle"/>
        <div xml:id="i-JSPLKW2vwC1NRwpnqZgxwY" type="motSubmissionInfo"/>
      </div>
      <div xml:id="i-J6qce2wTXC9E24sMzXi7af" type="motBody">
        <div xml:id="i-Jf8rfCdhfWchEky1X5ZL4p">
          <p xml:id="i-Quf8Uf9HHV1ASpPPkpRauw">
            Nr 704
          </p>
          <p xml:id="i-oyYZ5Co54FpKT7iGh62co" type="titleString">
            Av herr Heckscher m. fl., om förbättring av näringslivets finan-
            sieringsmöjligheter, m. m.
          </p>
          <p xml:id="i-JhM1LdHa9zNN8CQwRFTB8m">
            (Lika lydande med motion nr 583 i Första kammaren )
          </p>
          <p xml:id="i-7MiNinZF6zGQeevjwmfVf1">
            Svenskt näringsliv har under så gott som hela efterkrigstiden
            oavbrutet kunnat se tillbaka på en ständigt ökad produktion. Löntagare
            och konsu- menter har härigenom vant sig vid en viss automatik
            i fråga om möjlig- heterna att ur denna produktion få ut högre
            löner och bättre varor. Bak- grunden till denna tillfredsställande
            utveckling är främst den internatio- nella konjunktursituationen,
            som tidigare knappast haft sin motsvarighet vare sig i fråga om
            varaktighet eller uppåtgående tendens. De avsaktnings- och stagnationstendenser,
            som då och då förmärkts, torde närmast kunna betecknas som parenteser
            i det längre perspektivet. Bakgrunden blir emel- lertid inte fullständig
            förrän man ser närmare på de faktorer som bestäm- mer det svenska
            näringslivets egen styrka, konkurrenskraft och förmåga till anpassning.
            Om man tills vidare bortser från den internationella konjunkturutveck-
            lingen torde följande omständigheter ha varit avgörande för det
            svenska näringslivets på många sätt enastående utveckling. Det
            har undgått två krigs förstörelse. Efter det andra världskriget
            gick den tunga svenska in- dustrien ut på världsmarknaden helt
            oförstörd, medan andra länder tvinga- des börja med att bygga
            upp en ny produktionsapparat nästan från grun- den. Landets råvarutillgångar
            av järn och trä blev särskilt eftersökta på världsmarknaden. Förädlingsprodukter
            grundade på dessa råvaror kunde tillverkas av svensk verkstadsindustri
            och säljas till länder som ropade ef- ter dem. Vår energiförsörjning
            fanns till stor del inom landet i form av vattenkraft. Vår tradition
            i fråga om kvalitetstillverkning gav vårt närings- liv ett utomordentligt
            utgångsläge. Sverige fick på detta sätt ett försprång före andra
            länder, som det tagit tid för dessa att hämta upp. Vårt näringsliv
            har därigenom länge kunnat glädja sig åt goda vinster och god
            lönsamhet. Samtidigt som löntagarna ge- nom högre löner fått sin
            del av produktionsökningen har näringslivet självt varit i stånd
            att genom eget kapital sörja för en betydande rationali- sering
            och utbyggnad av sin produktionsapparat. Situationen nu och sedan
            någon tid tillbaka är emellertid något föränd- rad. I hela den
            industrialiserade världen råder visserligen fortfarande en
          </p>
          <pb facs="riksdagen-motions-pdf/data/1964/mot_1964__ak__704/mot_1964__ak__704-002.pdf"/>
          <fw xml:id="i-8XsgUKgDD4YTYBn2URcALz">
            12 Motioner i Andra kammaren, nr 704 år 1964
          </fw>
          <p xml:id="i-Bp86rnWKqv1UCtTAkhC7RY">
            påtaglig efterfrågekonjunktur, men på flera områden finnes också
            en viss överkapacitet inom näringslivet. Detta betyder att endast
            den som produ- cerar till konkurrenskraftiga priser och till konkurrenskraftig
            kvalitet kan räkna med garanterad avsättning av produktionen.
            Vidare har de indu- strialiserade ländernas näringsliv undan för
            undan inhämtat det försprång som det svenska näringslivet på många
            områden tidigare haft. De skatte- mässiga möjligheterna till investeringar
            och följaktligen rationaliseringar har ökats utomlands under det
            att motsvarande möjligheter här hemma, vilka tidigare varit goda,
            undan för undan inskränkts. Samtidigt har löne- kostnadsutvecklingen,
            inklusive kostnader för olika s. k. sociala förmåner, ökat starkare
            i Sverige än i flertalet av våra konkurrentländer. Denna situation
            för det svenska näringslivet har lett till en minskad lön- samhet
            och mindre möjligheter att göra lönsamma investeringar — vilket
            också visar sig i en mycket oroande nedgång av de industriella
            investering- arna — och därmed också ett försämrat konkurrensläge.
            Det svenska nä- ringslivets sårbarhet inför en eventuell svacka
            i konjunkturutvecklingen har därför ökats. I detta läge, som måhända
            kan beskrivas som det svenska näringslivets balansgång på världskonkurrensens
            knivsegg, tvingas man konstatera att näringslivet lider svår brist
            på kapital. Kapitalbrist är visserligen alltid en gradfråga eftersom
            behoven av kapital aldrig fullt ut kan tillfredsställas. Den allvarligaste
            yttringen av denna brist visar sig i fråga om riskkapita- let.
            Detta gäller såväl i fråga om företagens självfinansieringsförmåga
            som i fråga om företagens försörjning med riskvilligt kapital
            aktievägen eller på annat likvärdigt sätt. Uppenbarligen har de
            minskade självfinansie- ringsmöjligheterna och svårigheterna att
            uppbringa externt kapital påver- kat näringslivets investeringsbenägenhet.
            Under perioden 1961—1963 öka- de industriinvesteringarna endast
            2 1/2 96 genomsnittligt per år under det att långtidsutredningen
            krävde 6 1/2 Z ökning under perioden 1961—1965 för att standardstegringen
            skulle fortsätta. För år 1964 pekar industriens planer på en minskning
            med 8 9 av såväl ny- och ombyggnadsinvestering- ar som nyanskaffning
            av maskiner och apparater. En del av avsaktningen bör givetvis
            tillskrivas den överkapacitet som råder inom vissa sektorer, men
            även sedan reservation härför gjorts är tendensen entydig. Det
            bör då också ihågkommas att överkapaciteten i någon utsträckning
            är ett ut- tryck för svårigheterna för svenskt näringsliv att
            mot bakgrund av sitt kostnadsläge konkurrera tillräckligt effektivt
            om den efterfrågan som finns.
          </p>
          <p xml:id="i-BHXh7P4qb9YVE1ZZC5doBu">
            Även om bristen på riskvilligt kapital är den mest framträdande
            — inte minst därför att näringslivets utsikter till långsiktig
            utbyggnad förminskats och känsligheten för tillfälliga kastningar
            i konjunkturläget ökats — får
          </p>
          <p xml:id="i-Rcg7FiRNjxyRQSn1cqfLjd">
            detta inte undanskymma allvaret i den otillfredsställande utvecklingen
            på den långfristiga kapitalmarknaden, särskilt för våra största
            exportföretag.
          </p>
          <pb facs="riksdagen-motions-pdf/data/1964/mot_1964__ak__704/mot_1964__ak__704-003.pdf"/>
          <fw xml:id="i-X4aad4WciBLCXfFP1ytyT1">
            Motioner i Andra kammaren, nr 704 år 1964 13
          </fw>
          <p xml:id="i-Bmp9Tg89P9HxEUaCpp69gt">
            Det har i praktiken visat sig svårt för dessa företag att på
            den svenska ka- pitalmarknaden erhålla de krediter som är nödvändiga
            för att företagen skall vara i stånd att behålla och utbygga sina
            gamla marknader och för att erövra nya. Avsättningsmarknadernas
            krav på långfristiga krediter ökar, och konkurrensen mellan ländernas
            näringsliv sker i väsentlig ut- sträckning med kreditvapnet. Kapitalförsörjningsproblemen
            kan aldrig ses isolerade. Det finns ett di- rekt samband mellan
            tillgången på kapital och villkoren för kapitalets till- handahållande,
            tillgången på arbetskraft, kostnaderna för arbetskraftens utnyttjande,
            konkurrensfömågan och lönsamheten. Alla dessa faktorer på- verkar
            varandra på olika sätt och i olika riktning. Ju högre lönerna
            blir, desto nödvändigare är det för näringslivet att ha till hands
            kapital att in- vestera för rationaliseringsändamål. Ju högre
            kostnadsläget är, desto lägre blir lönsamheten, och desto svårare
            blir det för näringslivet att avsätta ka- pital för rationaliseringsinvesteringar.
            De nuvarande svårigheterna i fråga om självfinansiering har till
            stor del sin grund i sjunkande vinstmarginaler, vilka i sin tur
            beror på hård- nad konkurrens och samtidigt stigande lönekostnader.
            Vi konstaterar allt- så att de rent faktiska förutsättningarna
            att bygga upp ett kapital inom företagen minskat. Men samtidigt
            med denna utveckling utgår från den politiska makten en påverkan
            som direkt syftar till en begränsning av nä- ringslivets möjligheter
            till självfinansiering. Man kan härvid peka på riks- dagsbesluten
            om den fria avskrivningens borttagande, om de ändrade för- utsättningarna
            för lagervärdering och — inte minst betydelsefullt — omöj- ligheten
            att avsätta medel till pensionsfonder. De förslag som i årets
            stats- verksproposition annonseras i avsikt att stimulera industriens
            investeringar kan på längre sikt inte sägas kompensera dessa försämringar.
            Enligt vårt sätt att se borde de försämrade självfinansieringsmöjligheter-
            na ha lett till att regeringen medvetet inriktat sig på att i
            stället förbättra möjligheterna till yttre finansiering, d. v.
            s. genom att söka mobilisera främst småspararnas kapital, som
            utgör en väsentlig faktor på kapitalmark- naden. Sådana åtgärder
            förefaller oss så mycket mera motiverade som de erbjuder en utväg
            ur de svårigheter som en alltför generös självfinansie- ring skulle
            kunna skapa. Genom en målmedveten och kraftfull insats till förmån
            för en breddning av delägarunderlaget i näringslivet skulle de
            prin- cipiella betänkligheterna mot en längre gående självfinansiering
            successivt kunna tonas ned för att slutligen bli helt betydelselösa.
            Självfinansiering i företag med mycket brett delägarunderlag innebär
            ju att företagets ökade förmögenhet kommer många delägare till
            godo. Den ändrade ekonomiska situationen, föranledd av den ökade
            konkur- rensen och högre kostnader, innebär naturligtvis också
            stora besvärlighe- ter för nyföretagandet. Helt allmänt kan sägas
            att det i dag fordras större kapitalinsatser för att starta ett
            företag och att möjligheterna till vinstav-
          </p>
          <pb facs="riksdagen-motions-pdf/data/1964/mot_1964__ak__704/mot_1964__ak__704-004.pdf"/>
          <fw xml:id="i-P62ZrG6Cv5eJLwX9XAcPVS">
            14 Motioner i Andra kammaren, nr 704 år 1964
          </fw>
          <p xml:id="i-RMa6H8nuBEXQPh5UfFNJm7">
            sättning, självfinansiering, är mindre i initialskedet än vad
            förhållandet va- rit tidigare. I denna situation krävs ökade möjligheter
            att anskaffa riskbä- rande sparkapital. En god lösning på dessa
            speciella problem skulle vara att bilda särskilda emissionsinstitut
            i bankernas regi. Detta fordrar dock att nuvarande förbud för
            banker att äga aktier lättas. För att småspararnas medel skall
            tillföras näringslivet måste denna fi- nansieringsmetod utformas
            så, att den ställer sig billigare än andra. Så t. ex. skulle lån
            mot obligationer utan säkerhetsklausul, typ SKF-lånet, kunna erbjuda
            åtminstone en tillfällig lösning, även om sådana lån på längre
            sikt inte ger näringslivet samma rörelsefrihet som finansieringen
            med egent- ligt riskkapital, grundat på andelar. Man bör vidare
            överväga att i viss om- fattning slopa skyldigheten för företag
            att skatta för utdelad vinst, såsom exempelvis sker enligt den
            s. k. Annell-lagen. Andra åtgärder kunde vara att företagen får
            möjlighet att inrätta själv- finansieringsfonder som skulle spela
            en stor roll i konsolideringen av före- tag som inte arbetar i
            aktiebolagsform, att införa möjligheter att företa av- skrivningar
            på återanskaffningsvärdet i fråga om maskiner, att möjliggöra
            snabbare avskrivning av byggnader som används i rörelse där hänsyn
            tas till den ekonomiska livslängden och inte enbart till den tekniska.
            De antydda förslagen är inte till fyllest för att snabbt förbättra
            närings- livets kapitalförsörjning. En någorlunda snabb förbättring
            skulle emeller- tid kunna åstadkommas genom att successivt frigöra
            kapitalrörelserna över de svenska gränserna. Den nuvarande kontrollen
            av kapitalrörelserna, grun- dad på nu gällande valutareglering,
            har till huvudsaklig uppgift att isolera den svenska kredit- och
            kapitalmarknaden från utländskt inflytande. Även om valutareglering
            och kontroll av kapitalrörelser över gränserna förekommer på flera
            håll ute i världen skiljer sig vårt lands system för en sådan
            kontroll genom den stränghet med vilken den tillämpas. Konsekvenserna
            för näringslivet av att svenska företag inte kan utnyttja den
            utländska kapitalmarknaden för sin verksamhet innebär påtagliga
            ris- ker för svenska företag som konkurrerar med utländska företag.
            Skall den ekonomiska expansionen kunna fortsätta krävs en långtgående
            integration mellan svensk och utländsk kredit- och kapitalmarknad.
            Även om icke en så omfattande frigörelse av kapitalströmmarna
            som denna långtgående integration kräver skulle kunna komma till
            stånd i ett slag, bör åtminstone en uppmjukning stegvis av den
            svenska valutaregle- ringen genomföras. Härför talar icke blott
            de långsiktiga bedömningarna utan även den situation i vilken
            den inhemska kapital- och kreditmarkna- den bringats under 1963
            och vilken kan förväntas fortsätta och måhända förvärras under
            1964. Till en början kan en mängd överdrivna formaliteter och
            kontrollåtgär- der, vilka inverkar menligt på näringslivets effektivitet,
            avskaffas. Det är framför allt i följande hänseenden som sådana
            förenklingar i valutaförord- ningen är möjliga.
          </p>
          <pb facs="riksdagen-motions-pdf/data/1964/mot_1964__ak__704/mot_1964__ak__704-005.pdf"/>
          <fw xml:id="i-7EAW71ZwEtLnUc2RXGoKBE">
            Motioner i Andra kammaren, nr 704 år 1964 15
          </fw>
          <p xml:id="i-S2tkaLPnmZjrabDmjakRFc">
            1. De generella betalningsförbuden och de löpande betalningarna
            även med de undantag som införts i valutaförordningen genom riksdags-
            beslutet 1963 är det i fortsättningen straffbart att i Sverige
            i lagligt betal- ningsmedel, d. v. s. i svenska kronor, ta emot
            en betalning om den betalan- de är valutautlänning och icke sådant
            fall, som avses i 10 a 8 första stycket 7), föreligger. Härigenom
            straffbelägges sålunda generellt de mest vardag- liga och ofrånkomliga
            liksom rent passiva förfaranden. Förbuden är häm- mande för näringslivets
            effektivitet. De komplicerar och fördröjer normal internationell
            betalningsrutin. Det anses till följd av dem t. ex. icke möj-
            ligt för ett svenskt företag att hålla ett bankkonto i utländsk
            bank på sam- ma sätt som i en svensk för att över detta verkställa
            resp. mottaga erfor- derliga löpande betalningar. De löpande betalningarna
            är alltså icke fria i den bemärkelsen att den som skall verkställa
            eller mottaga en betalning äger fritt välja betalningssätt, utan
            denne är som regel hänvisad till ett slags clearingförfarande
            via en svensk valutabank. Det är därför angeläget att helt avskaffa
            mottagandeförbudet samt att utesluta kontantbetalningar i Sverige
            från förbudet att verkställa betalning. De definitioner av löpande
            betalningar som ligger till grund för den svens- ka valutaförordningen
            ansluter sig ofullständigt till motsvarande bestäm- melser i Internationella
            valutafondens stadga. Sålunda uteslutes s. k. kort- fristiga bank-
            och kredittransaktioner i samband med utrikeshandeln — en för
            näringslivets effektivitet mycket betydelsefull punkt. Därför
            bör i defi- nitionen ingå en hänvisning att såsom löpande betalning
            alltid skall anses vad som enligt för Sverige bindande internationellt
            avtal eller beslut utgör löpande betalning, så att full överensstämmelse
            mellan interna valutabe- stämmelser och våra internationella förpliktelser
            erhålles.
          </p>
          <p xml:id="i-XhdphHfbkD8VKHtpzn1RYi">
            2. Skuldsättningsförbudet m. m.
          </p>
          <p xml:id="i-K4NjCdYL1LobxgignN6vqp">
            Det speciella skuldsättningsförbudet, som innebär att valutainlänningar
            inte får ikläda sig gäld till någon som är bosatt i utlandet så
            vida det inte är fråga om ett sedvanligt köpeavtal, måste, mot
            bakgrund av det vi tidi- gare anfört, i framtiden helt utgå. Såsom
            ett första steg i nuläget mot en total avveckling av skuldsättningsförbudet
            bör emellertid uttryckligen an- givas att förbudet icke omfattar
            borgen, garanti eller annat gäldansvar, 1. ex. i förhållandet
            mellan moder- och dotterbolag. Förbudet mot förskjutningar i betalningstakten
            och mot speciell prissätt- ning i förhållandet mellan moder- och
            dotterbolag saknar större praktisk betydelse för valutaregleringens
            syften. Däremot är olägenheterna med des- sa bestämmelser från
            näringslivets synpunkt stora. Bestämmelserna röran- de detta förbud
            bör således enligt vår uppfattning utgå.
          </p>
          <pb facs="riksdagen-motions-pdf/data/1964/mot_1964__ak__704/mot_1964__ak__704-006.pdf"/>
          <fw xml:id="i-DTG8uT8LGcT8D4cZZBNkf5">
            16 Motioner i Andra kammaren, nr 704 år 1964
          </fw>
          <p xml:id="i-3fPDngcimFgYhVM2vxuMTv">
            3. Omplacering av svenska tillgodohavanden i utlandet och utländska
            till- godohavanden i Sverige Valutautlänningars omplacering av
            svenska värdepapper och valutainlän- ningars omplacering av utländska
            papper är omgärdade av onödigt betung- ande kontrollföreskrifter,
            vilka utan att äventyra valutaregleringens nuva- rande syfte skulle
            kunna avsevärt förenklas. Som exempel kan nämnas huru handeln
            med aktier i svenska företag på utländska marknader — nå- got
            som beträffande vissa företag på längre sikt är nödvändigt för
            att be- hålla marknaden för företagets exportprodukter och för
            finansieringen av exporten — försvåras genom antikverade s. k.
            affidavitbestämmelser. Dessa torde nämligen i praktiken vara i
            det närmaste verkningslösa för de ända- mål, för vilka de bibehålles,
            men desto mer besvärande för seriösa och lojala transaktioner.
            Vi föreslår en omarbetning av valutaförordningens berörda bestämmelser.
            Med stöd av vad ovan anförts hemställes, att riksdagen i skrivelse
            till Kungl. Maj:t måtte hemställa att Kungl. Maj:t måtte a) verkställa
            utredning angående förbättring av närings- livets finansieringsmöjligheter
            i enlighet med de riktlinjer som angivits i motionen; samt b)
            vidtaga de förenklingar, lättnader och andra ändring- ar i valutaförordningen
            den 5 juni 1959 som betingas av vad i motionen närmare anförts.
          </p>
          <p xml:id="i-42CWyZhMT6Hswn1C7ck7jH" type="date">
            Stockholm den 26 januari 1964
          </p>
          <div xml:id="i-PhqwKP8e93xxYrZotmod9S" type="signatureBlock">
            <list xml:id="i-Kc3DQuuAa8naGWQqe96buA">
              <item xml:id="i-WtvYm2QKepQ3241YgXpYFW" who="unknown" type="signature">
                Gunnar Heckscher Gösta Bohman Leif Cassel Rolf Eliasson Nils
                G Fröding Tage Magnusson Eric Nilsson Sixten Palm Karin Wetterström
              </item>
            </list>
          </div>
          <p xml:id="i-5qQ1tcxNjCSRLML3qP74Jt">
            Stockholm 1964. Isaac Marcus Boktryckeri Aktiebolag 640110
          </p>
        </div>
      </div>
    </body>
  </text>
</TEI>
