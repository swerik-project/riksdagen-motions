<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00397">
  <teiHeader>
    <fileDesc>
      <titleStmt>
        <title>Förändring av skattesystemet</title>
        <author corresp="i-XbuULEUsCsZ36bYqq75hFV i-GymTck6WQqRkdN12tqCZDr">av Jörgen Hellman och Peter Johnsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändring av skattesystemet</title>
          <idno type="rdwebb">GZ02Sk397</idno>
          <rs type="number">Sk397</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk397/text</ref>
          <ref type="dokument_url_html">http://data.riksdagen.se/dokument/GZ02Sk397</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk397</ref>
          <ref type="doc">http://data.riksdagen.se/fil/B377200A-CEF8-4623-A034-9AC4D6A5E519</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KxVVZBKqdueCXQh1XU6Pac" type="signed"/>
        <correspContext corresp="i-KxVVZBKqdueCXQh1XU6Pac">
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-GymTck6WQqRkdN12tqCZDr"/>
        </correspContext>
        <correspAction type="numbering" xml:id="i-A4bGjsTPc9PAiTuQcQZAa6">
          <date when="2011-10-10"/>
        </correspAction>
        <correspAction type="submission" xml:id="i-VGkGzjm83pRnDCFQBJiY2H">
          <date when="2011-10-05"/>
        </correspAction>
        <correspAction type="transfer" xml:id="i-XxJgjNePtSdTsPdf8dTHat">
          <date when="2011-09-30"/>
        </correspAction>
        <correspAction type="assigned" xml:id="i-XtMSpre8SeZMBx7VtdrSfP"/>
        <correspContext corresp="i-XtMSpre8SeZMBx7VtdrSfP">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HLoiW9qqDfBrUbsPCtu5ep">
            Förslag till riksdagsbeslut
          </head>
          <list style="ol">
            <item xml:id="i-7f5N7HbfzSpWZx8ehK81fX">
              Riksdagen tillkännager för regeringen som sin mening vad som
              anförs i motionen om avdragsrätt eller skatteavdrag för a-kasseavgift.
            </item>
            <item xml:id="i-XSAggRrnWKw96NEfbNyCS9">
              Riksdagen tillkännager för regeringen som sin mening vad som
              anförs i motionen om att det s.k. jobbskatteavdraget mer syftar
              till att sänka skatter, dvs. har ideologiska motiv, än till att
              skapa fler arbetstillfällen.
            </item>
            <item xml:id="i-61k7zAg2NdtbbZSri9QcFf">
              Riksdagen tillkännager för regeringen som sin mening vad som
              anförs i motionen om att det s.k. jobbskatteavdraget leder till
              ökade klyftor i samhället.
            </item>
            <item xml:id="i-61gTGTX8Kaq1fJKJfsjwPn">
              Riksdagen tillkännager för regeringen som sin mening vad som
              anförs i motionen om att pension är uppskjuten lön och inte bidrag.
            </item>
            <item xml:id="i-NMn86veLyiZKtjqmxCN1Cg">
              Riksdagen tillkännager för regeringen som sin mening vad som
              anförs i motionen om att det s.k. jobbskatteavdraget diskriminerar
              pensionärer.
            </item>
          </list>
        </div>
        <div type="motContent">
          <head type="h1" xml:id="i-THgykFPQaFUeAgbZYWgyeH">
            Motivering
          </head>
          <p xml:id="i-67SQqir1nGQrcYHhsezX14">
            Regeringen har sänkt ersättningsnivån i arbetslöshetsförsäkringen
            och avskaffat avdragsrätten för medlemsavgiften, vilket gjort
            det dyrare att vara med både i facket och i a-kassan.
          </p>
          <p xml:id="i-XpYp4edKmUdBf9L6qXrpa7">
            Skatteavdrag för medlemsavgift till facket och a-kassan avskaffades
            av den borgerliga regeringen 2007. Motivet till att det tidigare
            fanns en skattereduktion var att man ville skapa likvärdiga förhållanden
            och proportionalitet mellan arbetsgivarorganisationer och fackliga
            organisationer.
          </p>
          <p xml:id="i-PAqgPzwnrUsZq6G4dp1WGQ">
            Motivet om likvärdiga förhållanden är lika aktuellt idag. Men
            regeringens beslut har dessutom inneburit att den enskildes medlemskap
            i en fackförening och a-kassan blivit dyrare. Ersättningsnivån,
            finansieringen, medlemsvillkoret, arbetsvillkoret och regler för
            ränta och återkrav har ändrats. Avgifterna har vidare kopplats
            till arbetslöshetsnivån i branschen. Löntagare med låga löner
            har fått höga avgifter eftersom de arbetar i branscher med hög
            arbetslöshet. Det borgerliga regelverket för a-kassan syftar till
            lägre lönekrav och på sikt en låglönearbetsmarknad.
          </p>
          <p xml:id="i-PNC6kcxPBW8HcnCLajYbhd">
            Ändringarna i a-kassereglerna gör att löntagare av kostnadsskäl
            avstår från att gå med i en a-kassa. En halv miljon människor
            har trängts ut ur a-kassan. Var tredje löntagare står utan ett
            inkomstrelaterat skydd vid arbetslöshet. Endast var fjärde ung
            har rätt till a-kassa, och det är endast drygt en av tio heltidsarbetande
            som får 80 procent av sin tidigare inkomst i arbetslöshetsersättning.
            Särskilt allvarligt är det att förändringarna slår mot de lågavlönade
            som bäst behöver arbetslöshetsförsäkringen som en omställningsförsäkring.
          </p>
          <p xml:id="i-HichiwMGjpMP4njKXv4zGD">
            Att företagare har rätt att dra av sina avgifter till arbetsgivarföreningar
            samtidigt som löntagare inte har rätt att dra av fackföreningsavgiften
            och a-kasseavgiften är en orättvis behandling av löntagarna. Det
            är rimligen lika viktigt för löntagare som det är för företagare
            att ha ekonomisk möjlighet att vara med i en intresseorganisation.
          </p>
          <p xml:id="i-MGDrNkXehn3dW7v5Z7U18U">
            Avdragsrätt eller skatteavdrag för medlemskap i a-kassa måste
            införas och avgifterna till a-kassan göras oberoende av arbetslöshetsnivåer.
            Den tekniska utformningen bör utformas i samråd med a-kassorna
            och fackliga organisationer.
          </p>
          <p xml:id="i-HgjYYSo1o9xN1PxfXHy5aX">
            Efter de borgerliga partiernas tidigare misslyckade försök att
            skapa opinion för sänkta skatter hos alla dem som gillar välfärdsstaten
            kläckte de idén om det så kallade jobbskatteavdraget.
          </p>
          <p xml:id="i-H1T7gwXvFYpZq5kdLc3RPU">
            Jobbskatteavdraget har flera tydliga ideologiska syften. Det
            skapar en klyfta mellan löntagare och andra grupper. Inför löntagarna
            kan arbetslösa och sjuka utpekas som lata och arbetsskygga. Moroten
            är jobbskatteavdraget och piskan drastiskt försämrade ersättningar
            och ersättningsnivåer. Höginkomsttagare får också ut mer av jobbskatteavdraget
            än låginkomsttagare, och en i Sverige redan skev inkomstfördelning
            kan bli ännu skevare till de rikares fördel. För i den borgerliga
            tankevärlden är höginkomsttagare alltid mer talangfulla, begåvade,
            duktiga, kreativa och i behov av uppmuntran genom högre löner.
            Att lönestrukturer och inkomstfördelning skulle vara produkter
            av sociala maktförhållanden föresvävar inte borgerligheten.
          </p>
          <p xml:id="i-7s1SDi25Gqbcfa3q17z9HK">
            Påståendena om att jobbskatteavdraget ger fler jobb baseras mer
            på teoretiska modeller än empirisk forskning. Jobbskatteavdraget
            är i likhet med andra skattesänkningar en universalmedicin som
            för borgerliga tänkare passar i alla konjunkturlägen. Före jobbkrisen
            var jobbskatteavdraget bra för att skaffa fler jobb och nu under
            jobbkrisen hindrar det jobb att försvinna. Självklart syftar inte
            jobbskatteavdraget främst till att skapa fler jobb utan det är
            en omväg för att sänka skatterna i Sverige och få ett stöd för
            detta.
          </p>
          <p xml:id="i-VzgPjGu5gSjDWWPwN8L1fG">
            Det finns en otäck ton i den borgerliga argumenteringen mot de
            olika sociala ersättningar som vi har vid arbetslöshet, sjukdom
            etcetera. De kallas bidrag trots att den arbetslöse eller sjuke
            själv har jobbat in dem. Givetvis vill ingen leva på bidrag och
            tanken är att den sjuke och arbetslöse ska skämmas över sin situation
            samtidigt som de friska i arbete ska itutas att sjuka och arbetslösa
            är någon form av socialbidragstagare som lever lyxliv på deras
            arbete.
          </p>
          <p xml:id="i-Xmib1DBUMNLif4VaKDXPUM">
            Kanske illustrerar jobbskatteavdragets konsekvenser för pensionärernas
            ekonomiska situation bäst felen med jobbskatteavdraget. Självfallet
            är inte pension bidrag utan inarbetad lön. Alltså faller argumentationen
            mot de lata lite platt. Vid pensioneringen får alla en lägre inkomst
            som allt eftersom jobbskatteavdraget fått flera steg beskattas
            allt hårdare. För alla och envar är det så uppenbart fel att pensionärer
            med låga inkomster ska ha mycket högre skatt än icke-pensionärer.
            Jobbskatteavdraget blir en form av inkomstmässig åldersdiskriminering
            som blir ännu mer fel utifrån att många av våra pensionärer har
            haft ett långt och hårt arbetsliv, betydligt hårdare och med lägre
            löner än vad många framtida pensionärsgenerationer kommer att
            ha haft.
          </p>
          <p xml:id="i-8uxQ6hovaDYupSMRH7ZXGy">
            Jobbskatteavdraget har också ställt till det med pensionsuppgörelsen.
            Det är tack vare det orättvisa jobbskatteavdraget som debatten
            om bromsen i pensionssystemet blivit som den är. Bromsen kunde
            på ett annat sätt ha försvarats och motiverats om inte pensionärerna
            tvingats åse en växande skatteskillnad. För en genomsnittspensionär
            ökade skatteskillnaden gentemot en löntagare med samma inkomst
            med över 10 procent 2009. En pensionär med 13 00014 000 kronor
            i månadspension betalade 2009 cirka 700 kronor mer i skatt än
            en löntagare med samma inkomst. Skillnaden består även 2010. Vid
            regeringens ytterligare aviserade jobbskatteavdrag kommer skatteklyftan
            att vidgas ytterligare.
          </p>
        </div>
        <div type="motSignatures">
          <list>
            <item xml:id="i-CFzZX6kTX6ZTr3vyjDipUj" who="i-XbuULEUsCsZ36bYqq75hFV">
              Jörgen Hellman (S)
            </item>
            <item xml:id="i-RMobZYe8kdXQUzMG62q9VH" who="i-GymTck6WQqRkdN12tqCZDr">
              Peter Johnsson (S)
            </item>
          </list>
        </div>
      </div>
    </body>
  </text>
</TEI>
