<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00255">
  <teiHeader>
    <fileDesc>
      <titleStmt>
        <title>Skatteutjämningen för kommuner och landsting</title>
        <author corresp="i-Leyzhvbh6PmugF8H6t8yV4">av Karl Sigfrid m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteutjämningen för kommuner och landsting</title>
          <idno type="rdwebb">GW02Fi255</idno>
          <rs type="number">Fi255</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi255/text</ref>
          <ref type="dokument_url_html">http://data.riksdagen.se/dokument/GW02Fi255</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi255</ref>
          <ref type="doc">http://data.riksdagen.se/fil/78122455-8407-4C2A-8466-4A2D4D1F7419</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Leyzhvbh6PmugF8H6t8yV4</idno>
            <name>Karl Sigfrid</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3J7gReC5w7NtoncLZdAwSc</idno>
            <name>Marianne Watz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-c6ucJfui1nYs6yKGDXfzh" type="signed"/>
        <correspContext corresp="i-c6ucJfui1nYs6yKGDXfzh">
          <note type="signatory" corresp="i-Leyzhvbh6PmugF8H6t8yV4"/>
          <note type="signatory" corresp="i-3J7gReC5w7NtoncLZdAwSc"/>
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction type="numbering" xml:id="i-KgZgDd8E1PgVLzdFU6dJx9">
          <date when="2008-10-07"/>
        </correspAction>
        <correspAction type="submission" xml:id="i-6XYUPymJG6dePb2D4B6fYJ">
          <date when="2008-10-06"/>
        </correspAction>
        <correspAction type="transfer" xml:id="i-S7C4nZqcmwEZDSTAzJKmUX">
          <date when="2008-10-06"/>
        </correspAction>
        <correspAction type="assigned" xml:id="i-XSPzG8wF3q5gZcFtqLSb7x"/>
        <correspContext corresp="i-XSPzG8wF3q5gZcFtqLSb7x">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-53B7BX1BocukXqqt8DQ4W7">
            Förslag till riksdagsbeslut
          </head>
          <p xml:id="i-UP6yuCK5EZio7kukybxeue">
            Riksdagen tillkännager för regeringen som sin mening vad som
            anförs i motionen om behovet av att göra utjämningssystemet för
            kommuner och landsting mer tillväxtvänligt och genomskinligt.
          </p>
        </div>
        <div type="motContent">
          <head type="h1" xml:id="i-MzF7HUDGNZCU8VxJgZgA8a">
            Motivering
          </head>
          <p xml:id="i-GtyrKGiJEFkZsXtjCUxDka">
            Syftet med inkomstutjämningen för kommuner och landsting är att
            skapa likvärdiga ekonomiska förutsättningar oberoende av invånarnas
            inkomster. Skillnaden i kommunal- och landstingsskatt ska inte
            spegla skillnader i opåverkbara förutsättningar, utan endast skillnader
            i effektivitet och servicenivå.
          </p>
          <p xml:id="i-6SDaBi7GfqDb3kzsVXp9y1">
            Till skillnad från kostnadsutjämningen, som är statsfinansiellt
            neutral, har inkomstutjämningen paketerats ihop med det generella
            statsbidraget. En inkomstutjämningsavgift som betalas av kommuner
            med hög skattekraft slås samman med det generella statsbidraget
            och används för att kompensera kommuner som har en lägre skattekraft.
          </p>
          <p xml:id="i-Et2fVE78eXcTcDXnvcbTb6">
            Underlaget för en kommuns inkomstutjämningsbidrag är skillnaden
            mellan den garanterade skattekraften, 115 procent av medelskattekraften
            i riket, och kommunens eget skatteunderlag. Underlaget för utjämningsbidraget
            multipliceras sedan med den länsvisa skattesatsen, rikets genomsnittliga
            skatt år 2003 korrigerad för länsvisa skatteväxlingar multiplicerat
            med den så kallade kompensationsgraden. Kompensationsgraden är
            95 procent för inkomstutjämningsbidrag.
          </p>
          <p xml:id="i-4mH6egSRnh4wi53JKxX4FD">
            Kommuner vars skattekraft ligger över den garanterade skattekraften
            betalar en inkomstutjämningsavgift. Avgiften baseras även i dessa
            fall på differensen mellan den garanterade skattekraften och kommunens
            eget skatteunderlag. Kompensationsgraden är dock 85 och inte 95
            procent.
          </p>
          <p xml:id="i-5vmZZunCaHSKy9447Fzp1k">
            För landsting gäller att skatteutjämningsunderlaget är 110 procent
            av den genomsnittliga skattekraften. Kompensationsgraden är 90
            procent för inkomstutjämningsbidrag och 85 procent för inkomstutjämningsavgift.
          </p>
          <head type="h2" xml:id="i-AQUekfxJcFTyrZ6krVM79X">
            Kompensationsgrad
          </head>
          <p xml:id="i-W7N5KmD28t2WgRunFZYaU4">
            Genom att justera kompensationsgraden och den garanterade skattekraften
            går det att styra hur utjämnande systemet ska vara. Med en kompensationsgrad
            på 95 procent blir utjämningsgraden, kommunens skatteintäkter
            inklusive inkomstutjämningsbidrag som andel av rikets genomsnittliga
            skattekraft, mellan 113 och 115 procent för kommuner med en egen
            skattekraft som ligger under 115 procent av rikets genomsnittliga
            skattekraft.
          </p>
          <p xml:id="i-5dtpsGNCNhj3CfNYxtRPLt">
            För en kommun med 80 procent av rikets skattekraft blir utjämningsgraden
            113 procent medan en kommun med 143,8 procent av rikets skattekraft
            får en utjämningsgrad på 119,5 procent. Inkomstutjämningen är
            med andra ord mycket omfattande och resulterar i att alla kommuner
            får i stort sett samma skattekraft efter utjämningen.
          </p>
          <head type="h2" xml:id="i-RUq1kT7RN3CHehH8gz9zMw">
            Genomskinlighet
          </head>
          <p xml:id="i-FvXoXbqbzTwukgfxquhDgd">
            En skillnad mellan det nuvarande skatteutjämningssystemet och
            det system som tillämpades före år 2005 är att det generella statsbidraget
            har blivit en del av inkomstutjämningssystemet. Tidigare redovisades
            det generella statsbidraget för sig och inkomstutjämningen för
            sig, vilket gjorde det lättare att se hur utjämningen slog mot
            varje enskild kommun. Med utgångspunkten att staten med generella
            statsbidrag ska finansiera verksamhet som kommunerna åläggs är
            det rimligt att samtliga kommuner får detta bidrag på samma villkor,
            och att skillnader i bidragets storlek redovisas som en del av
            skatteutjämningen. Utifrån SCB:s statistik är det lätt att tro
            att bara ett fåtal kommuner påverkas negativt av inkomstutjämningen,
            när det i själva verket är en betydande andel. Statskontoret påpekade
            i sitt remissyttrande till regeringen att det statliga bidragets
            roll blir mer oklar till följd av sammanslagningen av det generella
            statsbidraget och inkomstutjämningsavgiften de två källor som
            gemensamt finansierar inkomstutjämningsbidraget. Ekonomistyrningsverket
            var positivt till att komplexiteten minskade med 2005 års system
            men befarade minskad transparens. Svensk Näringsliv sade sig föredra
            ett genomskinligt system som redovisar statsbidraget och inkomstutjämningen
            separat.
          </p>
          <head type="h2" xml:id="i-8uxVpqqeofL88RuAiWJyPz">
            Incitament
          </head>
          <p xml:id="i-EVNSanFypXxjGXGw49E4QK">
            Såväl Stockholms kommun som ett antal andra kommuner har i sina
            remissvar till regeringen påtalat den brist på incitament som
            skatteutjämningen medför. Möjligheterna att utveckla det egna
            skatteunderlaget genom en framsynt närings- och tillväxtpolitik
            är små. Svenskt Näringsliv konstaterar att en kommun som är berättigad
            till inkomstutjämningsbidrag och vars tillväxt är högre än rikets
            genomsnittliga tillväxt tvingas avstå från 95 procent av de ytterligare
            skatteintäkter som den högre tillväxten medför. För kommuner som
            betalar inkomstutjämningsavgift är siffran 85 procent. Svenskt
            Näringsliv förordar en kompensationsgrad på 50 procent för kommuner
            med hög skattekraft. Det bör noteras att under åren 19931995 fick
            kommuner vars skattekraft översteg den generella garantinivån
            behålla hela det överskjutande skatteunderlaget.
          </p>
          <p xml:id="i-VXg7Q7ui7g39pAsvnT8mZ">
            Uppsala kommun har föreslagit att kompensationsgraden ska sänkas
            för att förbättra kommunernas incitament. Ekonomiska rådet har
            i samma anda motsatt sig den höga kompensationsgraden. De befarar
            att åtgärder för att öka skattebasen riskerar att utebli. Saco
            motsätter sig inkomstutjämningssystemet eftersom ett antal kommuner
            drabbas av negativa marginaleffekter.
          </p>
          <head type="h2" xml:id="i-UKRhv7ZLUno86RtjTr2kFd">
            Sveriges Kommuner och Landsting
          </head>
          <p xml:id="i-EBECE1NgLJjx9TSjCfHJXd">
            Sveriges Kommuner och Landsting (SKL) ställde sig i grunden positivt
            till det nuvarande skattesystemet. Dock inkom samtliga borgerliga
            partier med reservationer eller särskilda yttranden. De moderata
            ledamöterna förordade att den mellankommunala finansieringen helt
            ersätts med ett statligt finansierat system av följande fem skäl:
          </p>
          <p xml:id="i-CnGsdkmbkAAbqvaMK4SpG5">
            Systemet ska ej stå i strid mot det kommunala självstyret så
            som det uttrycks i grundlagen, 1 kap. 7 § regeringsformen: Kommunerna
            får taga ut skatt för skötseln av sina uppgifter.
          </p>
          <p xml:id="i-6dZn7Ahe4q8Ay4Jhz4ErgX">
            Systemet måste vara legitimt och acceptabelt för landets samtliga
            kommuner och landsting.
          </p>
          <p xml:id="i-Vsywxyj5GYUNFwTyDmv8mK">
            Systemet ska ej straffa tillväxt och ökande skatteunderlag i
            kommuner och landsting.
          </p>
          <p xml:id="i-5wRfXRQYfiXN6jAi4Jv7jF">
            Systemet måste konstrueras så att det bidrar till att kommuner
            och landsting som erhåller stöd arbetar för att välfärdstjänsterna
            produceras effektivt.
          </p>
          <p xml:id="i-NsykP2EmUh177ixLNroKgz">
            Systemet ska vara stabilt och långsiktigt hållbart. Det måste
            därför vägledas av enkla principer, vilket också stärker systemets
            legitimitet och demokratiska förankring.
          </p>
          <p xml:id="i-7d3fed4EHr2yxTTM3L7yyH">
            De moderata ledamöterna föreslog att inkomstutjämningsavgiften
            slopas eller, i andra hand, begränsas till 80 procent. Inkomstutjämningsavgiften
            bör, om den finns kvar, baseras på kommunens faktiska skatteuttag
            och inte på den länsvisa skattesatsen.
          </p>
          <p xml:id="i-7tcV9nymCXjVDpj5LfRGLP">
            Folkpartiets ledamöter betonade i sin reservation vikten av att
            tillväxtfrämjande åtgärder stimuleras, och påpekade att kommuner
            och landsting nu istället avskräcks från en politik som gynnar
            den lokala tillväxten. Folkpartiet ansluter sig till uppfattningen
            att inkomstutjämningsavgiften ska begränsas till 80 procent och
            vill se en utredning som resulterar i ett förslag till hur staten
            kan ta över hela ansvaret för utjämningen.
          </p>
          <p xml:id="i-6Bkw1bQpzBmQFhVff7tTAm">
            Centerpartiets ledamöter ville se ett starkare kommunalt självstyre
            genom färre riktade statsbidrag. Regionalpolitiska bidrag ville
            de lägga helt utanför utjämningssystemet då detta är en statlig
            uppgift. En inkomstutjämningsavgift på 80 procent förordades.
          </p>
          <p xml:id="i-YAGWgjBQF4NK3WR7FoNfsb">
            Kristdemokraternas ledamöter motsatte sig principen om att kommuner
            tvingas ta ut skatt som går till andra kommuner. De ansåg att
            staten istället borde ta ett större ansvar för utjämningen. För
            att främja tillväxten ansåg Kristdemokraterna att kommuner och
            landsting med hög skattekraft borde få behålla avsevärt mer av
            sina intäkter.
          </p>
          <p xml:id="i-EP9z51zm9X8PoMmcqySVtF">
            De principiella invändningar som framförs mot systemet för kommunal
            inkomstutjämning gäller även för inkomstutjämningen mellan landsting,
            även om skatteutjämningsunderlaget och kompensationsgraden skiljer
            sig åt mellan kommunsektorn och landstingssektorn.
          </p>
          <head type="h2" xml:id="i-FXdg3VciFXyC2FPojGvKk3">
            Kostnadsutjämningen
          </head>
          <p xml:id="i-NGekTbp35ip8myBd9e6NTx">
            Kostnadsutjämningen kompenserar för kostnader som kommunerna
            själva inte bedöms kunna påverka. Kostnadsutjämningen tar enbart
            hänsyn till kostnads- och behovsskillnader i den kommunala verksamheten
            och inte till invånarnas privata kostnader för exempelvis boende.
            Kommunernas kostnadsutjämning baseras på förutsättningarna inom
            nio områden, däribland skolan, äldrevården och bebyggelsestrukturen.
            Landstingens kostnadsutjämning baseras på förutsättningarna för
            hälso- och sjukvården.
          </p>
          <p xml:id="i-UJ5WxB6TSxGoGccKv4aDYM">
            Kostnadsutjämningssystemet tar inte hänsyn till faktiska kostnader,
            utan endast till standardkostnaden för verksamheterna, det vill
            säga den genomsnittliga kostnaden. En av de faktorer som faller
            utanför systemet är det allmänna löneläget i regionen. Sveriges
            Kommuner och Landsting konstaterar att de regionala löneskillnaderna
            är stora i Sverige och att lönerna är särskilt höga i Stockholm.
            Det gäller för det privata näringslivet och det gäller i allt
            större utsträckning för kommun- och landstingsanställda.
          </p>
          <p xml:id="i-DEcfk9TdauVER2MpbstmjZ">
            Bland annat Kommunförbundet i Stockholms län, Stockholms läns
            landsting, Länsstyrelsen i Stockholm och Svenskt Näringsliv har
            framfört synpunkten att löneskillnader bör beaktas i kostnadsutjämningen.
            Detsamma gäller höga kostnader för lokaler, enligt Stockholms
            kommun. Det kan tyckas inkonsekvent att storstädernas höga lokalkostnader
            inte beaktas medan höga lokalkostnader till följd av överkapacitet
            i avfolkningsorter är en faktor som räknas.
          </p>
          <p xml:id="i-UDmWszS1ohQERgwvLC9hUK">
            Från kommunalpolitiskt håll har kostnadsutjämningen även kritiserats
            för att vara för komplicerad. Utfallet för en enskild kommun beror
            på kommunens förutsättningar i relation till andra kommuners förutsättningar.
            För att förutse kostnadsutjämningens framtida utfall krävs därför
            inte bara prognoser för den egna kommunens utveckling utan även
            prognoser för utvecklingen i resten av landets kommuner. Kostnadsutjämningens
            utfall blir i praktiken omöjligt att förutse, vilket försvårar
            kommunernas ekonomiska planering.
          </p>
          <head type="h2" xml:id="i-FPBVnRvAfkHXB9jUmTgvjW">
            Deluppföljning 2006, lönenivåer
          </head>
          <p xml:id="i-HowyzvhmbKNn8F8avfLfZ4">
            Den statliga utredningen Deluppföljning av den kommunalekonomiska
            utjämningen (SOU 2006:84) föreslog förändringar i kostnadsutjämningen.
            Redan när 2005 års skatteutjämningssystem infördes pekade SKL
            på att det finns betydande löneskillnader mellan olika regioner,
            och deluppföljningen konstaterar nu att skillnaderna inte är övergående.
            Tvärtom tycks de öka över tiden. Kommunernas lönekostnader är
            högst i Stockholmsregionen. Landstingens lönekostnader är högst
            i Stockholms län och i Uppsala län.
          </p>
          <p xml:id="i-FTQtSvdMocMyknGgF5TX4Y">
            Utredningen föreslog att en ny delmodell som tar hänsyn till
            lönekostnader införs i kostnadsutjämningen för såväl kommuner
            som landsting. Tillämpat på år 2006 innebär förslaget att 38 kommuner
            och 3 landsting tilldelas ett lönekostnadstillägg.
          </p>
          <head type="h2" xml:id="i-5dL7RUpC8eqxBrt3UyGEoZ">
            Deluppföljning 2006, byggkostnader
          </head>
          <p xml:id="i-NymKtNV6eKjWLLUdYkx7ig">
            Utredningen föreslog även en förändring av byggkostnadsmodellen
            i kostnadsutjämningssystemet. Den nuvarande modellen baseras på
            den faktiska byggkostnaden per kvadratmeter, som enligt utredningen
            inte bara beror på strukturella förhållanden utan även på självvalda
            kvalitetsskillnader. Den föreslagna modellen baserar sig på enbart
            klimat och regionala skillnader i lönekostnader för byggarbete.
            Modellen medför en omfördelning till framför allt Stockholms och
            Västerbottens län. Dock är den föreslagna omfördelning en betydligt
            mindre än med den nuvarande modellen och förändringen medför därmed
            en ekonomisk förlust för Stockholm.
          </p>
          <head type="h2" xml:id="i-8bKSXcNMDYyV9Qozk8iV86">
            Deluppföljning 2006, sammantagen effekt
          </head>
          <p xml:id="i-WrFryJgkKVztkLyVQChg1S">
            Stockholmsregionen vinner på att de regionala lönenivåerna inkluderas
            som en faktor i kostnadsutjämningssystemet. Samtidigt förlorar
            Stockholmsregionen på den nya byggnadsutjämningen. Sammantaget
            skulle de föreslagna förändringarna för det stora flertalet Stockholmskommuner
            innebära ett plus, däribland de som drabbas hårdast av skatteutjämningen.
            De som skulle få de största förbättringarna är Nacka, Solna och
            Värmdö. Roslagskommunerna Österåker och Vaxholm skulle däremot
            förlora pengar, liksom Upplands Väsby, Botkyrka och Sigtuna. Förlusterna
            för dessa kommuner är dock relativt små och vägs upp av att Stockholms
            läns landsting skulle få en budgetförstärkning på över 500 miljoner
            kronor.
          </p>
          <p xml:id="i-G1Qv3QLZFH23ZgAXw6sZ7v">
            I samband med 2007 års vårbudget beslutade riksdagen att införa
            den föreslagna lönekostnadsmodellen för kommuner och landsting,
            men lät den bara får genomslag till 50 procent. Samtidigt infördes
            förändringen av byggkostnadsutjämningen fullt ut.
          </p>
          <head type="h2" xml:id="i-88mPGc5PufYotHZEc5gG8c">
            Slutbetänkande 2007
          </head>
          <p xml:id="i-FnUohHKzqEAUXNnZJjxUbT">
            Den 28 september presenterade Ulf Wetterberg slutbetänkandet
            i sin utredning om hur kostnadsutjämningen kan reformeras. Wetterberg
            vill reformera ytterligare sex av kostnadsutjämningens delmodeller:
            förskolan, grund- och gymnasieskolan, individ- och familjeomsorg,
            äldreomsorg, administration och räddningstjänst samt hälso- och
            sjukvård. Syftet med reformen är att dra nytta av ny statistik,
            men också att förändra variablerna som omfördelningen grundar
            sig på.
          </p>
          <p xml:id="i-DjqkxWh5sptB2UxckDiXcr">
            De föreslagna förändringarna inom samtliga sex delmodeller missgynnar
            Stockholmsregionen. Värst drabbas Lidingö följt av Danderyd, Sollentuna,
            Solna och Täby. Rangordningen av de kommuner som blir de största
            förlorarna sammanfaller nästan helt med rangordningen av de kommuner
            som betalar de högsta skatteutjämningsavgifterna. Förändringen
            föreslås komma i tre steg: År 2009 genomförs den nya utjämningen
            till en tredjedel, 2010 till två tredjedelar och 2011 får den
            full effekt.
          </p>
          <p xml:id="i-5zmAf6LaXP2U5eU9oc8xtK">
            För Solnas del skulle utredningens förslag innebära en förlust
            med drygt 60 miljoner kronor om året, vilket motsvarar 1 000 kronor
            per medborgare. Men att förslaget slår mot dem som redan förlorar
            mest på skatteutjämningen är långt ifrån det enda tillkortakommandet.
            Vissa av de faktorer som styr hur mycket en kommun får i bidrag
            eller betalar i avgift är faktorer som kommunerna själva kan påverka,
            vilket går emot skatteutjämningens uttalade syfte att endast utjämna
            för opåverkbara faktorer.
          </p>
          <p xml:id="i-WLYnbP8nYMkaMKy3bgyEwf">
            Delmodellen individ- och familjeomsorg kompenserar i dag kommuner
            med en stor andel invånare som invandrat från utomeuropeiska länder.
            Till den här delmodellen vill utredaren lägga till villkoret att
            det bara gäller utomeuropeiskt födda med en årsinkomst under 150
            000 kronor, det vill säga personer som saknar heltidsjobb. Även
            andelen ensamstående kvinnor med barn, som tidigare varit en faktor
            som ger kostnadsbidrag, görs om så att det som mäts blir andelen
            ensamstående kvinnor med barn och inkomster på mindre än 170 000
            kronor per år. En faktor som kvarstår sedan tidigare är andelen
            arbetssökande utan ersättning.
          </p>
          <p xml:id="i-HVja4E64zWuZiJU5q4zp2Z">
            Den sammantagna bilden av förslaget blir att kommuner som har
            en stor andel invånare utan jobb belönas medan kommuner som lyckas
            lyfta in socialt utsatta personer på arbetsmarknaden bestraffas.
            Utredarens resonemang tycks gå ut på att kommunerna saknar möjligheter
            att lyfta människor ur socialt utanförskap, och att utanförskapet
            istället ska betraktas som ett opåverkbart problem. Med tanke
            på att kommunerna har ansvaret för att socialt utsatta personer
            får det stöd som krävs för att komma tillbaka in på arbetsmarknaden
            vore det märkligt om staten signalerade att kommunerna inte kan
            påverka situationen.
          </p>
          <p xml:id="i-J23PvHsk9UWhENePaW7L8P">
            Nästa år tillsätter regeringen en parlamentarisk utredning som
            ska undersöka hur skatteutjämningen kan bli mindre tillväxtfientlig.
            Eftersom de föreslagna förändringarna i kostnadsutjämningen är
            intimt förknippade med frågan om vad kommunerna kan påverka och
            vilka drivkrafterna är för att uppnå goda resultat bör Ulf Wetterbergs
            utredningsförslag läggas på is i väntan på denna parlamentariska
            utredning.
          </p>
          <head type="h2" xml:id="i-Bm8nbzR8GwjNXdDLr8pURh">
            Förändringsbehov
          </head>
          <p xml:id="i-NgFTGCXHYw7FHPZcGcrjv9">
            Som flera remissinstanser har påtalat finns stora brister i både
            inkomstutjämningssystemet och kostnadsutjämningssystemet för kommuner
            och landsting. Förutom tveksamheter kring skatteutjämningens förenlighet
            med grundlagen eliminerar inkomstutjämningen incitamenten att
            föra en tillväxtfrämjande politik på lokal och regional nivå.
            I synnerhet tillväxtfrämjande investeringar riskerar utebli om
            enskilda kommuner eller landsting får ta kostnaden medan vinsten
            fördelas jämnt över hela landet.
          </p>
          <p xml:id="i-GWBCWfzyMxsULL7zaR35UU">
            De uppenbara förlorarna på inkomstutjämningen är kommunerna och
            landstinget i Stockholms län. Stockholms läns landsting är det
            enda svenska landsting som betalar till utjämningssystemet. Samtliga
            andra landsting är mottagare.
          </p>
          <p xml:id="i-DnV1emwzguY85SJus4PpU">
            Att Stockholmsregionen skulle ha råd med en omfattande skatteutjämning
            är en myt. Den schweiziska banken UBS undersöker med jämna mellanrum
            prisnivåer och löner för att jämföra medborgarnas köpkraft i storstäder
            runt om i världen. I 2006 års upplaga av UBS-rapporten Prices
            and Earnings rankas Stockholm som världens nionde dyraste storstad
            att leva i. Stockholmarnas bruttolöner rankas samtidigt på en
            sextonde plats och nettolönerna på en tjugoförsta plats. Stockholmarnas
            köpkraft rankas på en tjugoåttonde plats med en årlig nettoinkomst
            på 74,4 procent av den i New York, vilket är klart lägst i Nordeuropa.
          </p>
          <p xml:id="i-KniQUihTgjS9yBxPtbsPur">
            År 2004 betalade till exempel genomsnittsinvånaren i Solna 12
            510 kronor per år till skatteutjämningen. Det innebär att en typisk
            familj med två arbetande föräldrar betalar flera tusen kronor
            i månaden till andra kommuners och landstings verksamheter.
          </p>
          <p xml:id="i-UVAjT4yFSEfGiAPDecUn2K">
            Det bör tilläggas att inte bara kommuner och landsting ansträngs
            av höga lokalkostnader. Även boendekostnaden för privatpersoner
            är hög i storstäder na. Medborgarna i Stockholmsregionen är därför
            i särskilt stort behov av ett lågt skattetryck.
          </p>
          <p xml:id="i-QAvHpQbce5VDQCtdHMxstX">
            Sedan det generella statsbidraget och inkomstutjämningen slogs
            samman år 2005 har systemets genomskinlighet försämrats. Exklusive
            de generella statsbidragen förlorade exempelvis Solna 12 510 kronor
            per invånare år 2004. Med det nya sättet att räkna var förlusten
            5 141 kronor per invånare samma år. År 2006 förlorade Solna 3
            945 kronor per invånare med det nya sättet att räkna. Med det
            gamla sättet att räkna är förlusten något mindre än före år 2005
            års skatteutjämningsreform, men fortfarande i ungefär samma storleksordning.
            Tyvärr innebar 2005 års reform att bilden blev mer otydlig, och
            en ny utredning bör därför ta upp frågan om systemets genomskinlighet.
          </p>
          <p xml:id="i-Q3btR11F3ApJ3Lji7B7gpr">
            Att bestämma skattesatsen är en självklar del av det kommunala
            självstyret. Staten bör inte använda skatteutjämningen som ett
            hinder mot en kommunal lågskattepolitik.
          </p>
          <p xml:id="i-KAnb5gEhHJzmzhyHNwBxVN">
            I ett längre perspektiv förlorar hela Sverige på en skatteutjämning
            som av skräcker lokala politiker från att vidta tillväxtfrämjande
            åtgärder. Utjämning en måste balanseras mot incitamenten för tillväxt.
            Det nuvarande systemet med höga kompensationsgrader prioriterar
            en jämn resursfördelning framför en växande ekonomi. I syfte att
            gynna tillväxten och stärka det kommunala självstyret bör kompensationsgraden
            sänkas, både för dem som får inkomstutjämningsbidrag och för dem
            som betalar inkomstutjämningsavgift. Det innebär att varje kommun
            och landsting får ta större ansvar för den lokala och regionala
            ekonomiska utvecklingen.
          </p>
          <p xml:id="i-NxS3USpKcyB2yd4LZ9VJAe">
            Kostnadsutjämningen bör baseras på verkliga lokala och regionala
            prisnivåer inte på fiktiva standardnivåer. Fler faktorer, som
            exempelvis det regionala löneläget och de lokala hyreskostnaderna,
            bör beaktas i enlighet med det förslag som förs fram i SOU 2006:84.
          </p>
        </div>
        <div type="motSignatures">
          <list>
            <item xml:id="i-16p3P3bvJ76JXahdVQ6rXf">
              Karl Sigfrid (m)
            </item>
            <item xml:id="i-MbzVmDsbmgornTXbbSQnM6">
              Marianne Watz (m)
            </item>
            <item xml:id="i-TAnM912PJ6bGxFxEuFJmAm">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
