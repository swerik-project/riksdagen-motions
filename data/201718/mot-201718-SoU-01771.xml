<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01771">
  <teiHeader>
    <fileDesc>
      <titleStmt>
        <title>Sjukvårdens organisering</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1771 av Finn Bengtsson (M)</title>
          <idno type="rdwebb">H5021771</idno>
          <rs type="number">1771</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021771/text</ref>
          <ref type="dokument_url_html">http://data.riksdagen.se/dokument/H5021771</ref>
          <ref type="dokumentstatus_url_xml">http://data.riksdagen.se/dokumentstatus/H5021771</ref>
          <ref type="docx">http://data.riksdagen.se/fil/3D08E2FA-A4F3-471E-995B-A7E2B6E7676F</ref>
          <ref type="pdf">http://data.riksdagen.se/fil/BF42D7BC-C16E-4D7F-B35B-8C8AE0C56355</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GJ26qQrMyYdAXuoUVNiYL2" type="signed"/>
        <correspContext corresp="i-GJ26qQrMyYdAXuoUVNiYL2">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-S2dtkTcdv69hzeBCkC67W4" type="submitted">
          <date when="2017-10-03"/>
          <time when="13:53:08"/>
        </correspAction>
        <correspAction xml:id="i-GFZ4qmbQWCV7kpuXeX6JKk" type="reviewed">
          <date when="2017-10-03"/>
          <time when="15:38:08"/>
        </correspAction>
        <correspAction xml:id="i-TzmqYYbNSnX5uJ7rADGBRg" type="referred">
          <date when="2017-10-13"/>
        </correspAction>
        <correspAction xml:id="i-CjU8L93UqncxsJkQmBqdjJ" type="assigned">
          <date when="2018-10-09"/>
          <time when="14:01:07"/>
        </correspAction>
        <correspContext corresp="i-CjU8L93UqncxsJkQmBqdjJ">
          <ref type="assignedTo">Socialutskottet</ref>
        </correspContext>
        <correspAction xml:id="i-FwhUPARN1HRAwma2ffKpfA" type="behandlas_i"/>
        <correspContext corresp="i-FwhUPARN1HRAwma2ffKpfA">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TokLZMp4ubZ1CzhsEcwoym" type="motHeader">
        <div xml:id="i-QsU5TqJy7guRrhfc9WWPUk" type="motTitle">
          Motion till riksdagen 2017/18:1771 av Finn Bengtsson (M) Sjukvårdens
          organisering
        </div>
      </div>
      <div xml:id="i-V2VpNz3GVuzSUp3ixzbMMG" type="motBody">
        <div xml:id="i-FrNpVbdv25JFe2fV5zh8s8" type="motProposal" subtype="förslag">
          <head xml:id="i-9YdmeqEe7hX67HJ7ALWEbo">
            Förslag till riksdagsbeslut
          </head>
          <list xml:id="i-U2irnueutGvByysyd2ceep">
            <item xml:id="i-Uy8bkGi47mfEtgTqbkoTSz" sortKey="Yrkande 1">
              Riksdagen ställer sig bakom det som anförs i motionen om hur
              sjukvården bör organiseras och tillkännager detta för regeringen.
            </item>
          </list>
        </div>
        <div xml:id="i-FsQ64K12x1HUUpfjydMtwN" type="motContent">
          <head xml:id="i-GHaYQZunMbjyopxDkmxLNj" type="h1">
            Bakgrund
          </head>
          <p xml:id="i-RfVRtDUWvUt6mu4c5qFvnb">
            Sjukvård är i grunden en småskalig och mycket personlig verksamhet.
            Både för den som söker sjukvården och för den som utför den. Det
            finns få saker som är så privata som vår egen hälsa och att bemästra
            denna när den kommit på obestånd. Den trend som glädjande nog
            finns sett ur lagstiftarens synvinkel är att vi går mot alltmer
            patientinflytande och bort från en gammaldags ofta auktoritär
            sjukvårdsorganisation som inte sällan bestämde över huvudet på
            patient och anhöriga. Dessutom har kraven på ökad patientsäkerhet
            ökat, vilket enbart kan ses som en mycket positiv utveckling.
            Alliansregeringen bidrog i detta lagstiftningsarbete på ett påtagligt
            sätt genom att introducera både patientlagen och patientsäkerhetslagen.
          </p>
          <p xml:id="i-85ky1vNP4rofvvcw56Hi8A">
            Som konsekvens av detta ökade patientfokus måste även vårdgivarnas
            relation med patienterna stärkas. Detta i sin tur kräver en sjukvårdsorganisation
            som så långt möjligt motverkar politisk toppstyrning av detaljer
            i vården, som måste redas ut mellan patient och vårdgivare utan
            ett system av politisk inblandning som motverkar den autonomi
            som patient–sjukvård i ökad omfattning måste få ha.
          </p>
          <p xml:id="i-5aqivA6StfLCXSyY1Jk272">
            I linje med ovanstående resonemang följer ett antal förslag nedan
            som jag vill att utskottet tillkännager för regeringen genom bifall
            till motionen.
          </p>
          <head xml:id="i-LFS4PMdcwPBako87LkdpmT" type="h1">
            Motivering
          </head>
          <p xml:id="i-Hz1pb8H2wJp2m7WysBezbg">
            Det är viktigt att det tydligt etableras en möjlighet för alla
            medborgare till en fast läkarkontakt med allmänmedicinsk specialistkompetens.
            Så är det inte i praktiken idag, även om det länge varit lagstiftarens
            intention att så ska vara fallet. För detta krävs såväl en översyn
            av sjukvårdens ansvar att leva upp till denna förväntan men även
            analys av konsekvenserna för den ansvarige om så inte är fallet,
            som att tillräckligt många specialister i allmänmedicin utbildas
            och erbjuds anställning. Det senare kan ske i egen regi eller
            visavi en arbetsgivare som kan vara privat likaväl som offentlig.
          </p>
          <p xml:id="i-UEDoMPyPFmzKzRnzEGdQCL">
            Sjukvården och den medicinska grund-, vidare- och fortbildningen
            och den medicinska forskningen behöver hålla ihop bättre än idag.
            Därför föreslås en översyn av en sjukvårdsorganisation som utgår
            från landets samtliga universitetsområden där det finns medicinsk
            fakultet. På så sätt hålls organisationen bättre sammantaget ihop
            för att också lättare få medicinskt motiverade förändringar i
            utförande av sjukvård att penetrera ner från forskning till patientnytta.
          </p>
          <p xml:id="i-WBTSZ84Jj7FNjuTn7GZCtJ">
            Sjukvården bör finansieras genom ramanslag och inte styras detaljerat
            av lokal- regionala politiker. För detta bör staten vara ekonomisk
            huvudman, och det kan ske genom en skatteväxling från dagens landstingsbudget
            till statens budget med ansvar för hälso- och sjukvård. På så
            sätt underlättas också statens samlade ansvar för sjukdom, det
            vill säga exempelvis den enskilt största budgetposten för staten
            – sjukförsäkringen.
          </p>
          <p xml:id="i-8ugvJiQ35kcooMhJeejDFL">
            Kvalitetsutvecklingsarbete inom sjukvården är av största betydelse.
            Men även detta bör inte ledas primärt av politiker, utan ta fasta
            på ett system som byggs upp och förvaltas av sjukvårdens egna
            professioner. Professionella värderingar och professionellt ansvarstagande
            bör stimuleras, och därför bör professionen leda kvalitetssäkringsarbetet
            i kommunikation med patienter och anhöriga men också med allmänhetens
            företrädare. Men inte i omvänd riktning. Det senare ger också
            upphov till att se över om en större del av ansvaret hos de individuella
            yrkesutövarna än idag ska återföras till dem själva. Befogenhet
            och ansvar bör alltid hänga ihop, och det är inte lämpligt att
            politikerna har för stora befogenheter här emedan de aldrig har
            det direkta patientansvaret. På samma sätt behöver dagens styrsystem
            för sjukvården inbegripa professionen betydligt mera än som är
            fallet. En politiker- och myndighetsstyrning som idag sker skapar
            i praktiken alltför lätt en både oklar och dåligt koordinerad
            granskning och styrning av sjukvården. Till sist, men inte minst
            viktigt, bör all legitimerad sjukvårdspersonal, även de med specialistkompetens
            inom sitt område, erbjudas obligatorisk fortbildning. Även för
            denna fortbildning bör den enskilda yrkesutövaren ges ett betydande
            ansvar att själv besluta innehållet. Men att det ska vara en självklar
            rättighet för varje sjukvårdsutförare att detta blir lagfäst är
            en kvalitetsaspekt för den framtida sjukvårdsorganisationen att
            bevaka.
          </p>
          <p xml:id="i-Cy24fiYepEmt32LRexSXp2">
            Vid sidan av så kallad reaktiv sjukvård, det vill säga sjukvård
            som finns till hands när sjukdom uppstår och som prioriteras idag,
            så är det viktigt att också annan typ av vård ges samma prioritet.
            Till denna hör såväl preventiva (förebyggande) insatser för att
            motverka att sjukdom uppstår, som att tillhandahålla medicinska
            rehabiliterings- och habiliteringsåtgärder på längre sikt efter
            att den reaktiva sjukvården anses vara avslutad.
          </p>
        </div>
        <div xml:id="i-zi5DsKgSTiVj3p6Rxjckc" type="signatureBlock">
          <list xml:id="i-2hWG6sMiAd289HeBK6aRs3">
            <item xml:id="i-4m2ofSmiHVhBQ7iJJZTmPV" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
