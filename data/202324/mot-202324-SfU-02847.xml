<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02847">
  <teiHeader>
    <fileDesc>
      <titleStmt>
        <title>med anledning av prop. 2023/24:107 Ändringar i medborgarskapslagen</title>
        <author corresp="i-QhdbBfCQXCqPEr4GTwvK8F">av Tony Haddou m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2847 av Tony Haddou m.fl. (V)</title>
          <idno type="rdwebb">HB022847</idno>
          <rs type="number">2847</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022847/text</ref>
          <ref type="dokument_url_html">https://data.riksdagen.se/dokument/HB022847</ref>
          <ref type="dokumentstatus_url_xml">https://data.riksdagen.se/dokumentstatus/HB022847</ref>
          <ref type="pdf">https://data.riksdagen.se/fil/C3D717D5-827D-4490-A693-B9FB3DFBE9A8</ref>
          <ref type="docx">https://data.riksdagen.se/fil/2C92BCBC-5616-4759-BA7C-8163D4EF21D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9adPkD75NVypGed632N39a</idno>
            <name>Andreas Lennkvist Manriquez</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9f4wULeLP8RT2CFEiKa11V" type="basedOn"/>
        <correspContext corresp="i-9f4wULeLP8RT2CFEiKa11V">
          <ref>Proposition 2023/24:107</ref>
        </correspContext>
        <correspAction xml:id="i-Be6dJXbXCtaa2QyMN6B3s4" type="signed"/>
        <correspContext corresp="i-Be6dJXbXCtaa2QyMN6B3s4">
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-9adPkD75NVypGed632N39a"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-JHkmz56CpqSj3LvCZRQUrJ" type="submitted">
          <date when="2024-04-02"/>
          <time when="15:11:03"/>
        </correspAction>
        <correspAction xml:id="i-A8v6XEV1SYsWzb5o551La8" type="reviewed">
          <date when="2024-04-11"/>
          <time when="16:49:39"/>
        </correspAction>
        <correspAction xml:id="i-ybqeMRa6Sp7GZhMqtNbjh" type="dismissed">
          <date when="2024-04-12"/>
        </correspAction>
        <correspAction xml:id="i-GRcCyMWjfWKvyoRk7Pq9Sc" type="referred">
          <date when="2024-04-15"/>
        </correspAction>
        <correspAction xml:id="i-Pqk3FWBUxJWfkvFLZ5yaSh" type="assigned">
          <date when="2024-04-16"/>
          <time when="12:03:33"/>
        </correspAction>
        <correspContext corresp="i-Pqk3FWBUxJWfkvFLZ5yaSh">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-84egGaDk4d2gWk8ST1F3XE" type="behandlas_i"/>
        <correspContext corresp="i-84egGaDk4d2gWk8ST1F3XE">
          <ref type="uppgift">2023/24:SfU15</ref>
          <ref type="ref_dok_id">HB01SfU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU15</ref>
          <ref type="ref_dok_titel">Ändringar i medborgarskapslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FWXtNDw94PMnqHdYHtdnoL" type="motHeader">
        <div xml:id="i-ALyBjx8oTQdd3dqiMZnjU8" type="motTitle">
          Motion till riksdagen 2023/24:2847 av Tony Haddou m.fl. (V) med
          anledning av prop. 2023/24:107 Ändringar i medborgarskapslagen
        </div>
      </div>
      <div xml:id="i-CbBB8vaicrLZ4biDHbHKB1" type="motBody">
        <div xml:id="i-UBAZ1Rk8Gf1p1TctoJp8Ex" type="TOC">
          <head xml:id="i-Qffzg2rhb5HXtpkD5aLkgL">
            1 Innehållsförteckning
          </head>
          <list xml:id="i-S4w5K1HQU9FWTDm6xb5VUi">
            <item xml:id="i-NW6qPHE5SB1qoZ1q62nvjc" style="indent-level: 1">
              1 Innehållsförteckning
            </item>
            <item xml:id="i-Wico4VmuCj436JK3GoenPw" style="indent-level: 1">
              2 Förslag till riksdagsbeslut
            </item>
            <item xml:id="i-VB7xMMmABGCU7LpcR9J2Bt" style="indent-level: 1">
              3 Propositionens huvudsakliga innehåll
            </item>
            <item xml:id="i-4gYTDWDTSKc5PpTmzxdjAf" style="indent-level: 1">
              4 Inledning
            </item>
            <item xml:id="i-ERM3cioB48S49upz28CbCh" style="indent-level: 1">
              5 Ändrade regler för förvärv av svenskt medborgarskap genom anmälan
            </item>
            <item xml:id="i-AwdLSAr2CT8xyW9KxP5MHb" style="indent-level: 2">
              5.1 Bakgrund och utgångspunkter
            </item>
            <item xml:id="i-FDHJiUGG7Zyn8A8JkU5Dnn" style="indent-level: 2">
              5.2 Ett krav på frånvaro av brottslighet i anmälningsärenden
            </item>
            <item xml:id="i-5MvYJ6S4WMNX3JY44WEHks" style="indent-level: 3">
              5.2.1 Allvarligare brott ska diskvalificera från förvärv av svenskt
              medborgarskap genom anmälan
            </item>
            <item xml:id="i-9jxmsizgX83FjqPx8YqVDM" style="indent-level: 3">
              5.2.2 Upprepad brottslighet ska diskvalificera från svenskt medborgarskap
              genom anmälan
            </item>
            <item xml:id="i-5fLoDAR98sk3c5S9QXUJeP" style="indent-level: 3">
              5.2.3 Brott som har begåtts utanför Sverige ska diskvalificera
              från förvärv av svenskt medborgarskap genom anmälan
            </item>
            <item xml:id="i-E6mzKjXqyY2yHDwcAcPmbR" style="indent-level: 3">
              5.2.4 Skälig misstanke om brott ska beaktas i anmälningsärenden
            </item>
            <item xml:id="i-PjHR7qQUwruPLyiR1aGA7t" style="indent-level: 2">
              5.3 Diskvalificering i anmälningsärenden av den som utgör ett
              hot mot Sveriges säkerhet eller allmän säkerhet
            </item>
            <item xml:id="i-K5zSvERHecArkupTBWQmNi" style="indent-level: 2">
              5.4 Diskvalificering i anmälningsärenden vid anknytning till
              vissa grupper och organisationer
            </item>
            <item xml:id="i-2rjmen2KmAtHcYKM5XLZF3" style="indent-level: 2">
              5.5 Personkretsen
            </item>
            <item xml:id="i-QyeKzw8L1nrfsUpsn1uP8w" style="indent-level: 3">
              5.5.1 De nya kraven ska omfatta den som har fyllt 15 år
            </item>
            <item xml:id="i-5rj5XgcSPdNM27hAQubcfU" style="indent-level: 2">
              5.6 Det ska göras sannolikt att den uppgivna identiteten är riktig
            </item>
          </list>
        </div>
        <div xml:id="i-CgAi6mtWm6TbQgccvrzVyC" type="motProposal" subtype="förslag">
          <head xml:id="i-DHvPCH79AwFL4QW4aZsN7h">
            2 Förslag till riksdagsbeslut
          </head>
          <list xml:id="i-VnVNNsKJun36iL4eH2xBLV">
            <item xml:id="i-7taDxj7YEeo9jGohmVg6Yw" sortKey="Yrkande 1">
              Riksdagen avslår regeringens förslag om att det i medborgarskapslagen
              införs krav som innebär att den som är dömd för ett brott för
              vilket det svåraste straff som är föreskrivet är fängelse i fyra
              år eller mer inte kan förvärva svenskt medborgarskap genom anmälan.
            </item>
          </list>
          <list xml:id="i-2XGyRVzXgBeX7F2so1KW4L">
            <item xml:id="i-KDxwYyxBiycoUQRqaWZSYn" sortKey="Yrkande 2">
              Riksdagen avslår regeringens förslag om att det i medborgarskapslagen
              införs krav som innebär att den som är dömd för upprepad brottslighet
              som inte är mindre allvarlig eller ligger långt tillbaka i tiden
              inte kan förvärva svenskt medborgarskap genom anmälan.
            </item>
          </list>
          <list xml:id="i-PBZqU4r1BZLeRxgTY8y8aV">
            <item xml:id="i-AApNgPA8GNaqkHKfmQukzZ" sortKey="Yrkande 3">
              Riksdagen avslår regeringens förslag om att det i medborgarskapslagen
              införs krav som innebär att den som är dömd för ett brott utanför
              Sverige som enligt svensk lag motsvarar ett brott för vilket det
              svåraste straff som är föreskrivet är fängelse i fyra år eller
              mer eller för upprepad brottslighet utanför Sverige som enligt
              svensk lag inte är mindre allvarlig eller ligger långt tillbaka
              i tiden inte kan förvärva svenskt medborgarskap genom anmälan.
            </item>
          </list>
          <list xml:id="i-QgXBCqDMFd3wGXyqY94n4k">
            <item xml:id="i-PbSfHdgWNyDHnBi7bkLi9S" sortKey="Yrkande 4">
              Riksdagen avslår regeringens förslag om att det i medborgarskapslagen
              införs krav som innebär att den som är skäligen misstänkt för
              viss brottslighet inte kan förvärva svenskt medborgarskap genom
              anmälan.
            </item>
          </list>
          <list xml:id="i-XcakqsWPyxD7wmv7jvgfX5">
            <item xml:id="i-RVR6dBxq8syv6Be7pgprr" sortKey="Yrkande 5">
              Riksdagen avslår regeringens förslag om att det i medborgarskapslagen
              införs krav som innebär att den som bedöms utgöra ett hot mot
              Sveriges säkerhet eller allmän säkerhet inte kan förvärva svenskt
              medborgarskap genom anmälan samt att anmälningsärenden där Säkerhetspolisen
              hos Migrationsverket har föreslagit att anmälan ska avslås av
              skäl som rör Sveriges säkerhet eller allmän säkerhet ska klassificeras
              som säkerhetsärenden.
            </item>
          </list>
          <list xml:id="i-JFBxFQ3kuME1h42BMLgeoV">
            <item xml:id="i-EqE2wv48NJzPXffhdfK2gr" sortKey="Yrkande 6">
              Riksdagen avslår regeringens förslag om att det i medborgarskapslagen
              införs krav som innebär att den som har varit verksam i eller
              haft bestämmande inflytande över en organisation eller grupp vars
              verksamhet innefattar systematiska, omfattande och grova övergrepp
              på andra människor inte kan förvärva svenskt medborgarskap genom
              anmälan.
            </item>
          </list>
          <list xml:id="i-TRb5PNswW1kaNPhT7z91L9">
            <item xml:id="i-7pgf6RNJ9p7GaCNATRetHn" sortKey="Yrkande 7">
              Riksdagen avslår regeringens förslag om att kraven när det gäller
              frånvaro av brottslighet, hot mot Sveriges säkerhet och allmän
              säkerhet samt anknytning till vissa grupper och organisationer
              med några undantag ska gälla i anmälningsärenden för alla som
              har fyllt 15 år.
            </item>
          </list>
          <list xml:id="i-S4r9eF1CLtXe4cNMn4g1zf">
            <item xml:id="i-9QtnKjefLqBXiHhyrdgK9Q" sortKey="Yrkande 8">
              Riksdagen avslår regeringens förslag om att det i de anmälningsärenden
              där krav införs när det gäller frånvaro av brottslighet, hot mot
              Sveriges säkerhet och allmän säkerhet samt verksamhet i eller
              inflytande över vissa grupper och organisationer också införs
              ett krav på att det görs sannolikt att den uppgivna identiteten
              för de personer som har fyllt 15 år är riktig.
            </item>
          </list>
        </div>
        <div xml:id="i-XbtD5qs6QaArCBpzGTspEd" type="motContent">
          <head xml:id="i-8WrJ1mxVBuhcGopbizCkgp" type="h1">
            3 Propositionens huvudsakliga innehåll
          </head>
          <p xml:id="i-Urq31ZfUxuPDr5p2nLvm2X">
            För att stärka det svenska medborgarskapets betydelse ur ett
            både rättsligt och symboliskt perspektiv vill regeringen skärpa
            kraven för förvärv av medborgarskap genom anmälan. För att kvalificera
            sig för den ovillkorliga rätt till medborgarskap som anmälningsförfarandet
            innebär bör det krävas att sökanden uppfyller vissa grund­läggande
            krav på skötsamhet och respekt för samhället.
          </p>
          <p xml:id="i-XLREPFneiYCLgYMXS2Q4Az">
            I propositionen föreslår därför regeringen att den som är skäligen
            misstänkt eller dömd för viss brottslighet, utgör ett hot mot
            Sveriges säkerhet eller allmän säkerhet eller som har en anknytning
            till vissa grupper och organisationer, inte ska kunna förvärva
            svenskt medborgarskap genom anmälan. De nya bestämmelserna i lagen
            om svenskt medborgarskap föreslås med vissa undantag gälla för
            alla som har fyllt 15 år. Det föreslås också att förvärv av svenskt
            medborgarskap genom anmälan ska fastställas till beslutsdagen
            och att prövningen ska utgå från förhållandena vid tidpunkten
            för beslutet.
          </p>
          <p xml:id="i-YRUmeJ47aZ2xuoRXZbtBkn">
            Regeringen föreslår även ändringar i reglerna om befrielse från
            svenskt medborgar­skap. Ändringarna innebär ett förstärkt skydd
            för barn och vuxna som befinner sig i en utsatt situation. Ingen
            ska mot sin vilja, t.ex. på grund av att han eller hon lever i
            en hederskontext, tvingas att avsäga sig sitt svenska medborgarskap.
            Regeringen föreslår att alla anmälningsärenden ska handläggas
            av en myndighet. Lagändringarna föreslås träda i kraft den 1 oktober
            2024.
          </p>
          <head xml:id="i-9wFdSxwcdfYsechNd35hPT" type="h1">
            4 Inledning
          </head>
          <p xml:id="i-DGFiD1RFN6f5s83Qri7Xxt">
            Propositionen innehåller förslag på två områden: dels ändrade
            regler för förvärv av svenskt medborgarskap genom anmälan, dels
            ändringar i reglerna om befrielse från svenskt medborgarskap.
            Vänsterpartiet är kritiskt till regeringens förslag vad gäller
            skärpta krav för förvärv av svenskt medborgarskap genom anmälan,
            men välkomnar regeringens förslag vad gäller ändringar i reglerna
            om befrielse från svenskt medborgarskap.
          </p>
          <p xml:id="i-2g1rgwYbRHugF5G29AYKUS">
            Regeringens förslag vad gäller ändrade regler för förvärv av
            svenskt medborgarskap genom anmälan är ett led i Tidöpartiernas
            s.k. paradigmskifte på migrationsområdet. Förslagen syftar till
            att försvåra och förhindra för människor som kommit till vårt
            land att tilldelas svenskt medborgarskap. Vidare är flera av förslagen
            tveksamma ur ett rättssäkerhetsperspektiv. Det kan Vänsterpartiet
            inte acceptera.
          </p>
          <p xml:id="i-A6toWFse5vdJiV8Qj1rAB4">
            Sverige har en lång tradition av att se medborgarskapet som ett
            redskap för integration. Svenskt medborgarskap bidrar positivt
            till individens integrationsprocess, vilket gynnar både individen
            och samhället i stort. Medborgarskap medför en rad rättsverkningar,
            däribland rätten att rösta i riksdagsval. Medborgarskapet kan
            även påverka möjligheten att resa utomlands och rätten för familjemedlemmar
            att få uppehållstillstånd genom anknytning. En relevant fråga
            är således om det får orimligt långtgående negativa konsekvenser
            för den enskilde att nekas svenskt medborgarskap. Det allmännas
            intresse av att neka medborgarskap bör också ses i perspektivet
            av att det kan få stora negativa konsekvenser för ett demokratiskt
            samhälle om personer som är bosatta i landet sedan lång tid inte
            ges rätt att fullt ut delta i demokratiska processer.
          </p>
          <p xml:id="i-VAnvpGKDny5FjnZVqvsJxY">
            I det följande redogör vi för hur vi ställer oss till regeringens
            förslag kring ändrade regler för förvärv av svenskt medborgarskap
            genom anmälan. Framställningen följer i huvudsak propositionens
            disposition.
          </p>
          <head xml:id="i-P789Q3V4JRznUoXPDu35dV" type="h1">
            5 Ändrade regler för förvärv av svenskt medborgarskap genom anmälan
          </head>
          <head xml:id="i-V4qwckQcMWmsti14n35UKw" type="h2">
            5.1 Bakgrund och utgångspunkter
          </head>
          <p xml:id="i-T7EKMT6PXNN9q4dAEc6TxZ">
            Bestämmelser om hur en person blir och upphör att vara svensk
            medborgare finns i lagen (2001:82) om svenskt medborgarskap (medborgarskapslagen).
            Svenskt med­borgarskap kan förvärvas vid födelsen, genom adoption,
            genom anmälan eller efter ansökan (naturalisation). Förslagen
            i propositionen rör medborgarskap genom anmälan.
          </p>
          <p xml:id="i-UX7QL4v6ohqePzUqgrMxoK">
            Anmälningsförfarandet är ett förenklat förfarande som tillämpas
            för förvärv av svenskt medborgarskap i vissa situationer. Det
            gäller för statslösa barn födda i Sverige, barn under 18 år, unga
            vuxna mellan 18 och 21 år, nordiska medborgare samt vissa personer
            som vill återfå svenskt medborgarskap. Anmälningsförfarandet skiljer
            sig i flera avseenden från vad som gäller vid ansökan. Det uppställs
            endast ett fåtal villkor som är relativt lätta för den handläggande
            myndigheten att kontrollera. Villkoren ska vara uppfyllda vid
            tidpunkten för anmälan och inte vid beslutstillfället som vid
            ansökan. Förvärvet gäller från tidpunkten för anmälan och inte
            från beslutstillfället. Bortsett från ett krav på frånvaro av
            frihetsberövande påföljd, som gäller vid förvärv av svenskt medborgarskap
            för vuxna nordiska medborgare, villkoras möjligheten att förvärva
            svenskt medborgarskap inte av ett krav på hederligt levnadssätt
            som i 11 § 5 medborgar­skapslagen. En person som uppfyller de
            angivna förutsättningarna i 6–9, 18 eller 19 § medborgarskapslagen
            har en ovillkorlig rätt att få svenskt medborgarskap.
          </p>
          <head xml:id="i-7pwCRYA2iBkCFj1Uh622wX" type="h2">
            5.2 Ett krav på frånvaro av brottslighet i anmälningsärenden
          </head>
          <head xml:id="i-D6ZgkHYkX27ehyvZi7Niu" type="h3">
            5.2.1 Allvarligare brott ska diskvalificera från förvärv av svenskt
            medborgarskap genom anmälan
          </head>
          <p xml:id="i-6VjYqXf9oPBGhhFdvKm2iu">
            Regeringen föreslår att det i medborgarskapslagen införs krav
            som innebär att den som är dömd för ett brott för vilket det svåraste
            straff som är föreskrivet är fängelse i fyra år eller mer inte
            kan förvärva svenskt medborgarskap genom anmälan (prop. 2023/24:107
            s. 18).
          </p>
          <p xml:id="i-MsrmRq2ndYpAh8Eh4zRDdr">
            Vänsterpartiet anser, i likhet med bl.a. Asylrättscentrum, Flyktinggruppernas
            riksråd (FARR), juridiska fakultetsnämnden vid Uppsala universitet,
            Svenska Röda Korset och Sveriges advokatsamfund, att förslaget
            är alltför ingripande och att det slår opropor­tionerligt hårt
            mot barn och unga vuxna – den primära målgruppen för förvärv av
            svenskt medborgarskap genom anmälan.
          </p>
          <p xml:id="i-Ao1GwZP1mctkemXUkN7tkc">
            I likhet med Advokatsamfundet saknar Vänsterpartiet en barnkonsekvensanalys
            av vad det innebär för ett barn eller en ung vuxen att inte beviljas
            medborgarskap på grund av en brottslig gärning som begåtts under
            den tid hen var barn och därmed minderårig. Att inte beviljas
            ett medborgarskap är, precis som Advokatsamfundet framhåller,
            att betrakta som en ”dubbelbestraffning”: Personen i fråga ska
            dels avtjäna ett straff för det brott hen begått, dels nekas medborgarskap.
          </p>
          <p xml:id="i-J21fvWstVxmyUF16K4xuRm">
            Riksdagen bör avslå regeringens förslag om att det i medborgarskapslagen
            införs krav som innebär att den som är dömd för ett brott för
            vilket det svåraste straff som är föreskrivet är fängelse i fyra
            år eller mer inte kan förvärva svenskt medborgarskap genom anmälan.
            Detta bör riksdagen besluta.
          </p>
          <head xml:id="i-S9CE7iqWdqSDLtrrFsGGM4" type="h3">
            5.2.2 Upprepad brottslighet ska diskvalificera från svenskt medborgarskap
            genom anmälan
          </head>
          <p xml:id="i-Hm6swtLpBZHgidv5SimWR1">
            Regeringen föreslår att det i medborgarskapslagen införs krav
            som innebär att den som är dömd för upprepad brottslighet som
            inte är mindre allvarlig eller ligger långt tillbaka i tiden inte
            kan förvärva svenskt medborgarskap genom anmälan (prop. 2023/24:107
            s. 25).
          </p>
          <p xml:id="i-JhSrr24cHwfPQk7vEu9d3f">
            Vänsterpartiet anser, i likhet med Sveriges advokatsamfund, Svenska
            Röda Korset och FARR, att förslaget – utifrån ett rättssäkerhetsperspektiv
            – är alltför vagt. I likhet med Advokatsamfundet anser Vänsterpartiet
            att konsekvenserna av förslaget är alltför oprecisa och svåröverskådliga.
            Vänsterpartiet menar att det krävs vidare utredning i denna del.
          </p>
          <p xml:id="i-L7bbFvUF3r999beZ4ozRYA">
            Riksdagen bör avslå regeringens förslag om att det i medborgarskapslagen
            införs krav som innebär att den som är dömd för upprepad brottslighet
            som inte är mindre allvarlig eller ligger långt tillbaka i tiden
            inte kan förvärva svenskt medborgarskap genom anmälan. Detta bör
            riksdagen besluta.
          </p>
          <head xml:id="i-Syap2nA4cnqhJu9PqgVKWp" type="h3">
            5.2.3 Brott som har begåtts utanför Sverige ska diskvalificera
            från förvärv av svenskt medborgarskap genom anmälan
          </head>
          <p xml:id="i-WWuNEkYK5hUJgMLWR8ZARf">
            Regeringen föreslår att det i medborgarskapslagen införs krav
            som innebär att den som är dömd för ett brott utanför Sverige
            som enligt svensk lag motsvarar ett brott för vilket det svåraste
            straff som är föreskrivet är fängelse i fyra år eller mer eller
            för upprepad brottslighet utanför Sverige som enligt svensk lag
            inte är mindre allvarlig eller ligger långt tillbaka i tiden,
            inte kan förvärva svenskt medborgarskap genom anmälan (prop. 2023/24:107
            s. 27).
          </p>
          <p xml:id="i-QT63EXYYoPecemRLZCB2cP">
            Vänsterpartiet vill, i likhet med FARR, Asylrättscentrum och
            Svenska Organisa­tionen mot Statslöshet (SOAS), framhålla svårigheterna
            med att beakta brottslighet som sker utomlands, då många asylsökande
            flytt från länder med erkända brister i rätts­systemet. Enligt
            Vänsterpartiet finns det anledning att problematisera i vilken
            utsträck­ning sådan brottslighet kan och bör beaktas. Vänsterpartiet
            delar Röda Korsets upp­fattning: Förslaget leder till en risk
            för en oförutsägbar tillämpning.
          </p>
          <p xml:id="i-7noeEk7MYiuNPFpcs6u4tH">
            Riksdagen bör avslå regeringens förslag om att det i medborgarskapslagen
            införs krav som innebär att den som är dömd för ett brott utanför
            Sverige som enligt svensk lag motsvarar ett brott för vilket det
            svåraste straff som är föreskrivet är fängelse i fyra år eller
            mer eller för upprepad brottslighet utanför Sverige som enligt
            svensk lag inte är mindre allvarlig eller ligger långt tillbaka
            i tiden, inte kan förvärva svenskt medborgar­skap genom anmälan.
            Detta bör riksdagen besluta.
          </p>
          <head xml:id="i-5pytGfmi4VRs1UiEUuquEh" type="h3">
            5.2.4 Skälig misstanke om brott ska beaktas i anmälningsärenden
          </head>
          <p xml:id="i-SFmJLCCvJRVPpUkzYTXrzt">
            Regeringen föreslår att det i medborgarskapslagen införs krav
            som innebär att den som är skäligen misstänkt för viss brottslighet
            inte kan förvärva svenskt medborgarskap genom anmälan (prop. 2023/24:107
            s. 29).
          </p>
          <p xml:id="i-KHToBBYxSi6zPprE4wWZam">
            Vänsterpartiet vill, i likhet med Advokatsamfundet m.fl., framhålla
            att en viktig och grundläggande mänsklig rättighet är att en person
            ska anses oskyldig fram till dess att det finns en fällande dom.
            Att neka en person möjlighet att förvärva svenskt medborgar­skap
            för skälig misstanke om brott sätter personen i samma kategori
            som personer dömda för allvarligt brott. Det är inte förenligt
            med grundläggande mänskliga rättigheter.
          </p>
          <p xml:id="i-BhmahVkt3wh1yeC6MECRiJ">
            Riksdagen bör avslå regeringens förslag om att det i medborgarskapslagen
            införs krav som innebär att den som är skäligen misstänkt för
            viss brottslighet inte kan förvärva svenskt medborgarskap genom
            anmälan. Detta bör riksdagen besluta.
          </p>
          <head xml:id="i-KzL5Fw7355btS4hfFmUCBk" type="h2">
            5.3 Diskvalificering i anmälningsärenden av den som utgör ett
            hot mot Sveriges säkerhet eller allmän säkerhet
          </head>
          <p xml:id="i-SGjYKVBcPWYRu5q54dZ1Am">
            Regeringen föreslår att det i medborgarskapslagen införs krav
            som innebär att den som bedöms utgöra ett hot mot Sveriges säkerhet
            eller allmän säkerhet inte kan förvärva svenskt medborgarskap
            genom anmälan. Anmälningsärenden där Säkerhetspolisen hos Migrationsverket
            har föreslagit att anmälan ska avslås av skäl som rör Sveriges
            säkerhet eller allmän säkerhet ska klassificeras som säkerhetsärenden
            (prop. 2023/24:107 s. 33).
          </p>
          <p xml:id="i-3vpDGnB9PRSN3YJ8Nx18X1">
            Vänsterpartiet menar, i likhet med juridiska fakultetsnämnden
            vid Uppsala univer­sitet, att förslaget går emot de värderingar
            och syften som ligger bakom anmälnings­förfarandet – att underlätta
            för barn och unga att bli svenska medborgare för att säkerställa
            att de får en stark samhällsgemenskap och därigenom lättare integreras
            i det svenska samhället.
          </p>
          <p xml:id="i-QFeHqgFDQqpTrc1hBNPC74">
            I likhet med Advokatsamfundet ifrågasätter Vänsterpartiet om
            förfarandet vid handläggningen av säkerhetsärenden är rättssäkert.
            Många gånger kan inte den enskilde på ett rättssäkert sätt bemöta
            vad Säkerhetspolisen anfört. Liknande synpunkter förs fram av
            Asylrättscentrum och FARR som anser att avsaknaden av tydliga
            definitioner och fastställda kriterier för hur prövningen ska
            göras öppnar för godtyckliga be­dömningar. Vänsterpartiet delar
            remissinstansernas uppfattning.
          </p>
          <p xml:id="i-FeNwWAhRXbqbCdUbwUwZ4P">
            Riksdagen bör avslå regeringens förslag om att det i medborgarskapslagen
            införs krav som innebär att den som bedöms utgöra ett hot mot
            Sveriges säkerhet eller allmän säkerhet inte kan förvärva svenskt
            medborgarskap genom anmälan samt att anmälnings­ärenden där Säkerhetspolisen
            hos Migrationsverket har föreslagit att anmälan ska avslås av
            skäl som rör Sveriges säkerhet eller allmän säkerhet ska klassificeras
            som säkerhets­ärenden. Detta bör riksdagen besluta.
          </p>
          <head xml:id="i-Vw5LARbAErnjRfaRhq77jH" type="h2">
            5.4 Diskvalificering i anmälningsärenden vid anknytning till
            vissa grupper och organisationer
          </head>
          <p xml:id="i-VaKr3qsEQSRnMiAhVG9QpZ">
            Regeringen föreslår att det i medborgarskapslagen införs krav
            som innebär att den som har varit verksam i eller haft bestämmande
            inflytande över en organisation eller grupp vars verksamhet innefattar
            systematiska, omfattande och grova övergrepp på andra människor
            inte kan förvärva svenskt medborgarskap genom anmälan (prop. 2023/24:107
            s. 38).
          </p>
          <p xml:id="i-DVkCuTjeoq3Rx2uG82DxCf">
            Vänsterpartiet delar Asylrättscentrums uppfattning: Förslaget
            är inte propor­tionerligt. Det finns dessutom en uppenbar risk
            att personer med vag koppling till den typ av organisation eller
            grupp som regeringen avser pekas ut som ”verksamma” i någon av
            nämnda konstellationer. Således skulle personer som inte har varit
            delaktiga i denna typ av organisationer eller grupper kunna nekas
            att förvärva svenskt medborgar­skap genom anmälan. Det är inte
            rimligt.
          </p>
          <p xml:id="i-XAgjgXCP8qyjCALofL9W72">
            Riksdagen bör avslå regeringens förslag om att det i medborgarskapslagen
            införs krav som innebär att den som har varit verksam i eller
            haft bestämmande inflytande över en organisation eller grupp vars
            verksamhet innefattar systematiska, omfattande och grova övergrepp
            på andra människor inte kan förvärva svenskt medborgarskap genom
            anmälan. Detta bör riksdagen besluta.
          </p>
          <head xml:id="i-AuEfGqKnWFzEgFNLuSFdGw" type="h2">
            5.5 Personkretsen
          </head>
          <head xml:id="i-2xQB5CekJunoGPPri2tj2h" type="h3">
            5.5.1 De nya kraven ska omfatta den som har fyllt 15 år
          </head>
          <p xml:id="i-TwMR5Gye5enwAF3WMAUVr8">
            Regeringen föreslår att kraven avseende frånvaro av brottslighet,
            hot mot Sveriges säkerhet och allmän säkerhet samt anknytning
            till vissa grupper och organisationer med några undantag ska gälla
            i anmälningsärenden för alla som har fyllt 15 år (prop. 2023/24:107
            s. 40).
          </p>
          <p xml:id="i-VDct88DLdZQMxu7gX5dAQN">
            Asylrättscentrum, Botkyrka kommun, juridiska fakultetsnämnden
            vid Uppsala universitet, Länsstyrelsen i Stockholms län, Sveriges
            advokatsamfund, Svenska Röda Korset och FN:s flyktingkommissariat
            (UNHCR) är kritiska till att de nya kraven ska omfatta barn (15–18
            år) och saknar en tydlig barnkonsekvensanalys. De hänvisar bl.a.
            till den positiva betydelse som ett medborgarskap har för barns
            och unga vuxnas integration i samhället och ifrågasätter hur förslaget
            förhåller sig till bestämmelserna i barnkonven­tionen. Vänsterpartiet
            delar remissinstansernas synpunkter.
          </p>
          <p xml:id="i-X9M4pevc5pKbyq6YTHpBCg">
            Riksdagen bör avslå regeringens förslag om att kraven avseende
            frånvaro av brottslighet, hot mot Sveriges säkerhet och allmän
            säkerhet samt anknytning till vissa grupper och organisationer
            med några undantag ska gälla i anmälningsärenden för alla som
            har fyllt 15 år. Detta bör riksdagen besluta.
          </p>
          <head xml:id="i-LtCHE7pGtQySFcEzNQR1U7" type="h2">
            5.6 Det ska göras sannolikt att den uppgivna identiteten är riktig
          </head>
          <p xml:id="i-AEhvJuUwguonqBrZuwPvCA">
            Regeringen föreslår att det i de anmälningsärenden där krav införs
            avseende frånvaro av brottslighet, hot mot Sveriges säkerhet och
            allmän säkerhet samt verksamhet i eller inflytande över vissa
            grupper och organisationer också införs ett krav på att det görs
            sannolikt att den uppgivna identiteten för de personer som har
            fyllt 15 år är riktig (prop. 2023/24:107 s. 52).
          </p>
          <p xml:id="i-GXmrPiHouq9Wj6uUNcpLXc">
            Vänsterpartiet kan konstatera att såväl Asylrättscentrum som
            FARR avstyrker förslaget. De framhåller att det inte är utrett
            vilka konsekvenser förslaget kan få för de barn som berörs och
            inte heller för samhället i stort om det för vissa barn kan dröja
            en lång tid innan de kan bli svenska medborgare. SOAS lyfter,
            å sin sida, fram att statslösa personer som migrerar till Sverige
            sällan har dokumentation för att kunna styrka sin identitet. Vänsterpartiet
            delar remissinstansernas uppfattning.
          </p>
          <p xml:id="i-7W6yrA6Ha4TnVTt2AQ13BW">
            Riksdagen bör avslå regeringens förslag om att det i de anmälningsärenden
            där krav införs avseende frånvaro av brottslighet, hot mot Sveriges
            säkerhet och allmän säkerhet samt verksamhet i eller inflytande
            över vissa grupper och organisationer också införs ett krav på
            att det görs sannolikt att den uppgivna identiteten för de personer
            som har fyllt 15 år är riktig. Detta bör riksdagen besluta.
          </p>
        </div>
        <div xml:id="i-PGAr25ypf47txUrPw3vW8k" type="motSignatures">
          <list xml:id="i-6QJUucB5g3bByaScTrLPwt">
            <item xml:id="i-YRfW8GrtzvFd6t1MMRY7gt" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-DetHW28wBJHdk66U5zwPwh" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-ExYFwhYNEp7kz7ijgN8kdE" who="i-9adPkD75NVypGed632N39a">
              Andreas Lennkvist Manriquez (V)
            </item>
            <item xml:id="i-XJoRBmLk1kCLWsNxbMCTcG" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-3kmcKHi5GB8nmYdLwejaXy" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
