<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-00283">
  <teiHeader>
    <fileDesc>
      <titleStmt>
        <title>Överskuldsättning</title>
        <author corresp="i-FqirGpgVadzcvH1i4Q2RHU">av Jon Thorbjörnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:283 av Jon Thorbjörnson m.fl. (V)</title>
          <idno type="rdwebb">H702283</idno>
          <rs type="number">283</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H702283/text</ref>
          <ref type="dokument_url_html">http://data.riksdagen.se/dokument/H702283</ref>
          <ref type="dokumentstatus_url_xml">http://data.riksdagen.se/dokumentstatus/H702283</ref>
          <ref type="docx">http://data.riksdagen.se/fil/D0C91297-EF00-4B54-A878-5B3202D1E8C3</ref>
          <ref type="pdf">http://data.riksdagen.se/fil/6B17BDCD-51ED-4949-ACC0-68AA0D28DAC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2h3f41X5YPdMpTbZk6KUe2" type="signed"/>
        <correspContext corresp="i-2h3f41X5YPdMpTbZk6KUe2">
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-Nrph6Ys1xjzZmFnm9TZ2K5" type="submitted">
          <date when="2019-09-25"/>
          <time when="13:23:35"/>
        </correspAction>
        <correspAction xml:id="i-EMT4e2WE3xmW5Bnd3DWKQk" type="reviewed">
          <date when="2019-09-25"/>
          <time when="14:35:27"/>
        </correspAction>
        <correspAction xml:id="i-QKhdDF6SQvEhVPfHMYbb5S" type="referred">
          <date when="2019-10-11"/>
        </correspAction>
        <correspAction xml:id="i-HdD8KfDCaLvBJhd4Hkb9CD" type="assigned">
          <date when="2020-04-23"/>
          <time when="17:08:05"/>
        </correspAction>
        <correspContext corresp="i-HdD8KfDCaLvBJhd4Hkb9CD">
          <ref type="assignedTo">Civilutskottet</ref>
        </correspContext>
        <correspAction xml:id="i-L6zdUfz6iBUin8B2nNmX4k" type="behandlas_i"/>
        <correspContext corresp="i-L6zdUfz6iBUin8B2nNmX4k">
          <ref type="uppgift">2019/20:CU14</ref>
          <ref type="ref_dok_id">H701CU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU14</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bw1RtVr8hFdqRiW3Cqf1iz" type="behandlas_i"/>
        <correspContext corresp="i-Bw1RtVr8hFdqRiW3Cqf1iz">
          <ref type="uppgift">2019/20:CU12</ref>
          <ref type="ref_dok_id">H701CU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU12</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RYzdvGSfVqLY2upKPmzYna" type="motHeader">
        <div xml:id="i-AEPihpwxab8ijHqfofXyJp" type="motTitle">
          Motion till riksdagen 2019/20:283 av Jon Thorbjörnson m.fl. (V)
          Överskuldsättning
        </div>
      </div>
      <div xml:id="i-GNUg1jRW4qmaoUst1dYBMg" type="motBody">
        <div xml:id="i-NK9e2eGcTC3Cbm3c7gGxo" type="motProposal" subtype="förslag">
          <head xml:id="i-Hb6PgVB5pSTT8h6fM1NHB5">
            1 Förslag till riksdagsbeslut
          </head>
          <list xml:id="i-LffwdhBw38ioVtQcrVtqxu" style="ol">
            <item xml:id="i-CZHXgmH78fYRYqnont6UA6">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att huvudregeln
              för betalningsplanens längd vid skuldsanering för privatpersoner
              minskas från fem till tre år med två betalningsfria månader och
              tillkännager detta för regeringen.
            </item>
            <item xml:id="i-LiJFqz3QAF2FxjGksHYbGJ">
              Riksdagen ställer sig bakom det som anförs i motionen om att
              regeringen snarast bör återkomma med förslag på konkreta förebyggande
              åtgärder mot överskuldsättning och tillkännager detta för regeringen.
            </item>
            <item xml:id="i-P2XGwnFmXFH5K2NAwv9j22">
              Riksdagen ställer sig bakom det som anförs i motionen om att
              det bör göras en barnkonsekvensanalys och lämnas förslag som förbättrar
              situationen för alla de barn och unga som lever i familjer med
              överskuldsättning och tillkännager detta för regeringen.
            </item>
            <item xml:id="i-Xej1xb7hXrv5Z6x55GjVT3">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att det införs
              en slutlig preskriptionstid för skulder och tillkännager detta
              för regeringen.
            </item>
            <item xml:id="i-873TnXNA8GDeYAXK7Xu4hS">
              Riksdagen ställer sig bakom det som anförs i motionen om att
              regeringen snarast bör lägga fram ett förslag som innebär att
              sms-lån och andra snabblån förbjuds, och detta tillkännager riksdagen
              för regeringen.
            </item>
          </list>
        </div>
        <div xml:id="i-VyyssYkXg1Y8jMDwiq2jv8" type="motContent">
          <head xml:id="i-TAuW7EzxZBbHuzhkjxJVjG" type="h1">
            2 Inledning
          </head>
          <p xml:id="i-LWYoxZDZjw5ZgCgrVqwVfo">
            Överskuldsättning är en katastrof för dem som drabbas och särskilt
            för dem som fastnar i skuldfällan under lång tid, s.k. evighetsgäldenärer.
            Anledningen till överskuldsättning varierar självklart, men orsaken
            är oftast personliga tragedier som arbetslöshet, skilsmässa, sjukdom
            eller konkurs. Kronofogdemyndigheten beräknar att det finns ca
            400 000 överskuldsatta i Sverige och att den siffran varit ganska
            konstant under de senaste tio åren.
          </p>
          <p xml:id="i-QoHqfzqNRqF8mMbwh7zm2F">
            Överskuldsättning har ett högt pris för både den enskilde och
            samhället. Överskuld­satta personer har t.ex. sämre hälsa och
            arbetar mindre än genomsnittsbefolkningen. Förutom konsekvenser
            för enskilda har undersökningar visat att samhällets kostnader
            för överskuldsättning kan vara så stora som 30 till 50 miljarder
            kronor (Kronofogde­myndigheten 2008). Socialstyrelsen beskriver
            i en utredning från 2013 att barn som växer upp i överskuldsatta
            familjer drabbas hårt av ett mycket utsatt ekonomiskt läge och
            menar att dessa familjers livsvillkor sannolikt hör till de sämre
            i samhället.
          </p>
          <p xml:id="i-JJ3JPp3EeZzW1PNcSevkvK">
            Vänsterpartiet ställde sig bakom och välkomnade den nya skuldsaneringslagen
            (2016:675) som bl.a. innebär att det har blivit enklare att genomföra
            och få skuld­sanering. Lagen innebär att betalningsplanen i fler
            fall ska kunna bestämmas till kortare tid än fem år, vilket vi
            anser är ett steg i rätt riktning. Vänsterpartiet menar dock att
            det finns utrymme för ytterligare förbättringar. Enligt vår mening
            borde betalningsplanen som huvudregel bestämmas till tre i stället
            för fem år. Sådana kortare betalningsplaner i kombination med
            två betalningsfria månader per år skulle ge ännu bättre förutsättningar
            för överskuldsatta att klara av en skuldsanering och få en andra
            chans utan alltför hård belastning på gäldenären och hens familj.
          </p>
          <p xml:id="i-L4HmQAYGryL3QJew9BemGo">
            Närmare 40 procent av skuldsaneringsgäldenärerna har enligt den
            statliga utred­ningen Ut ur skuldfällan hemmavarande barn. Många
            av dessa barn förvägras rätten att leva normala liv. De har inte
            råd att spela fotboll för att fotbollsskorna är för dyra, eller
            gå i musikskola för att avgiften är för dyr, gå och fika med kompisar,
            gå på bio eller andra fritidsaktiviteter som kostar pengar.
          </p>
          <p xml:id="i-izDEE19dkw63LSRdAS76g">
            En femårig betalningsplan innebär att många av dessa barn tvingas
            leva under mycket svåra ekonomiska förhållanden under större delen
            av sin barndom och uppväxt, vilket kan få omfattande negativa
            konsekvenser. Det är också viktigt att komma ihåg att de flesta
            överskuldsatta har levt på existensminimum under lång tid, även
            innan skuldsaneringen trädde i kraft. Det är också rimligt att
            ha två betalningsfria månader under skuldsaneringsperioden. Detta
            innebär att den skuldsatta kan få ett andrum vid två tillfällen
            i samband med sommar och jul. Det är något som särskilt skulle
            gynna barn­familjer. Det kan betyda oerhört mycket om man som
            barn får göra en utflykt på sommaren eller få en julklapp till
            jul. Regeringen bör återkomma med ett förslag som innebär att
            huvudregeln för betalningsplanens längd vid skuldsanering för
            privat­personer minskas från fem till tre år med två betalningsfria
            månader. Detta bör riksdagen ställa sig bakom och ge regeringen
            till känna.
          </p>
          <head xml:id="i-MNxKWV9YPUsv1jBh4pAT5J" type="h1">
            3 Förebyggande åtgärder mot överskuldsättning
          </head>
          <p xml:id="i-X8PWPQqn7KKJeXQ8iWNwDA">
            Vänsterpartiet anser att det förebyggande arbetet för att motverka
            överskuldsättning är av stor betydelse och i detta sammanhang
            spelar den kommunala budget- och skuldrådgivningen en central
            och avgörande roll. Då gäller det förstås att det finns resurser.
            Det är därför viktigt att landets kommuner tillhandahåller en
            bra budget- och skuldrådgivning med god tillgänglighet och hög
            kvalitet. Riksrevisionens granskning Överskuldsättning – hur fungerar
            samhällets stöd och insatser? (RiR 2015:14) visar att det finns
            brister i dagens system samt att kommunerna endast ägnar åtta
            procent åt förebyggande arbete.
          </p>
          <p xml:id="i-XXf9gvwujeKKkgdvU8Hag1">
            En allt större andel av de som söker skuldsanering har spelskulder
            och det här är en grupp som riskerar att fortsätta öka. Kommuner
            och landsting har sedan 2018 ansvar för behandling och förebyggande
            arbete kring spelmissbruk och det behöver intensifieras. Vi ser
            också att såväl Konsumentverket som Spelinspektionen är viktiga
            för att motverka oseriösa aktörer, spelreklamens utbredning och
            skydda konsumenterna mot riskfyllt spelande och i förlängningen
            överskuldsättning.
          </p>
          <p xml:id="i-W2rHTaPYvBH79vWip5fH4w">
            Vänsterpartiet menar att det är viktigt att bl.a. öka informationen
            och utbildnings­insatserna för att särskilt nå barn och unga vuxna.
            Även det civila samhället borde kunna bidra med insatser inom
            det förebyggande området. Det ekonomiska språket är för många
            svårt och ofta obegripligt, varför en bred folkbildningsinsats
            är av stor betydelse. Det finns redan i dag utbildningsmaterial
            i privatekonomi riktade till högstadie- och gymnasieskolan som
            tagits fram av Konsumentverket i samarbete med Finansinspektionen
            (FI) och Kronofogdemyndigheten.
          </p>
          <p xml:id="i-46gCATJ3Uy9FxT34yMMNTF">
            I tidigare utredningar, såsom SOU 2013:78, har en rad olika förslag
            på förebyggande åtgärder lyfts. Att förstärka det förebyggande
            arbetet är en grundsten i arbetet för att förhindra att fler människor
            hamnar i skuldfällan. De åtgärder som vidtagits hittills har inte
            varit tillräckliga. Regeringen bör snarast återkomma med förslag
            på konkreta förebyggande åtgärder mot överskuldsättning. Detta
            bör riksdagen ställa sig bakom och ge regeringen till känna.
          </p>
          <head xml:id="i-5rnfErPtUsv8GWahFPE4np" type="h1">
            4 Barnkonsekvensanalys vid överskuldsättning
          </head>
          <p xml:id="i-22TWW19dM6zkkkQZXroJND">
            En grupp som drabbas hårt av överskuldsättning är barn. Barnombudsmannen
            har i samband med tidigare utredningar framfört kritik mot att
            barnens rättigheter inte blivit tillräckligt belysta. Det finns
            i dag alltför lite forskning om hur barn drabbas av överskuldsättning,
            och det krävs krafttag. Barns rättigheter och situation bör särskilt
            utredas, genom en särskild barnkonsekvensanalys för barn och unga
            som lever i familjer med överskuldsättning.
          </p>
          <p xml:id="i-VBLQqTR8WBWu8vm7X2sSAP">
            Socialstyrelsen beskriver i en utredning från 2013 att barn som
            växer upp i över­skuldsatta familjer drabbas hårt av ett mycket
            utsatt ekonomiskt läge och menar att dessa familjers livsvillkor
            sannolikt hör till de sämre i samhället. Barnen upplever ofta
            att de väldigt tidigt måste sätta sig in i familjens ekonomiska
            situation, vilket kan göra att skola och fritid blir lidande.
            En del barn berättar att de känner sig utanför i skolan eftersom
            de inte kan följa med på olika aktiviteter. Forskning har visat
            att barn som vuxit upp i social utsatthet står inför en större
            risk att själva hamna utanför, i en liknande situation i vuxen
            ålder, jämfört med andra barn.
          </p>
          <p xml:id="i-W9Yy7TG3GgF1V79tfF4nTN">
            Rent generellt kan det sägas att reglerna i samband med överskuldsättning
            hittills inte har tagit tillräcklig hänsyn till barnens situation.
            Det är därför nödvändigt att belysa barnperspektivet på ett bättre
            och tydligare sätt för att bl.a. leva upp till barnkonven­tionen.
          </p>
          <p xml:id="i-HRimAysmJGcywJCcy439qh">
            Under de senare åren har ett flertal lagändringar tillkommit
            för att minska möjlig­heterna att skuldsätta barn. Det förekom
            tidigare att barn hamnade hos Kronofogde­myndigheten med skulder
            för obetalda parkeringsböter, då föräldrarna registrerat bilen
            i barnets namn. I november 2003 fanns t.ex. nästan 5 000 bilar
            registrerade på drygt 4 100 barn. Den 1 juli 2007 ändrades lagen
            så att brukaren, inte ägaren, blev ansvarig för alla fordonsrelaterade
            skulder. Flera andra ändringar har även införts i föräldrabalken
            samt i bl.a. hälso- och sjukvårdslagen, tandvårdslagen, lagen
            om läkarvårdsersättning och lagen om ersättning för sjukgymnastik,
            som innebär att avgifter inom dessa områden tas ut av förmyndaren.
            Tidigare var det nämligen möjligt att avgifter för uteblivna besök
            debiterades barnen när de blev myndiga, något som ledde till att
            flera ungdomar hamnade hos Kronofogdemyndigheten. I dag är möjligheten
            att skuldsätta barn mycket begränsad, men fortfarande förekommer
            det att barn av olika skäl blir skuldsatta.
          </p>
          <p xml:id="i-KTWdNKBrWDYe9BCqbFtiQb">
            I utredningen Överskuldsättning i kreditsamhället? (SOU 2013:78)
            framgår det att 75 procent av de omyndigas samlade skulder år
            2010 avsåg obetalda skadestånd. Av dessa bar 25 procent ett solidariskt
            skadeståndsansvar. Det solidariska skadeståndsan­svaret innebär
            att samtliga dömda gärningsmän blir gemensamt återbetalningsskyldiga.
            Betalningskravet kan riktas mot en av de dömda, som sedan får
            kräva de övriga på deras del av skulden. Motivet bakom det solidariska
            ansvaret är att den skadelidande ska få sina pengar så snart som
            möjligt, oavsett vem som betalar. Problemet är dock att det ofta
            är svårt för den som ensam betalat att få tillbaka pengarna från
            de övriga skadestånds­skyldiga. Detta kan vara särskilt svårt
            när det gäller omyndiga gärningsmän, varför enskilda ungdomar
            riskerar att hamna i långvariga skuldproblem.
          </p>
          <p xml:id="i-CcJT5knvy5DbNvUcJu8imn">
            Dessutom förekommer det att borgenärer kräver in pengar för fordringar
            som uppkommit före gäldenärens 18-årsdag. Kronofogdemyndigheten
            har själv, genom manuell kontroll av olika mål, undersökt antalet
            svaranden med en skuld som uppkom innan de fyllde 18 år, oaktat
            när fordringarna skickades in. Antalet ansökningar som riktades
            direkt mot personer under 18 år minskade med nästan 130 personer
            mellan 2011 och 2012. Mellan samma år ökade dock antalet ansökningar
            riktade mot 18–25-åringar (där skulden uppstod innan de fyllde
            18 år) med drygt 110 personer.
          </p>
          <p xml:id="i-2PcqLKvqT7ZGgT34aGj58Z">
            Det förefaller således finnas en systematik i att borgenärer
            väljer att skicka in fordringar först när gäldenärerna fyllt 18
            år, trots att skulden uppkommit när gäldenären var omyndig och
            således, enligt lag, inte kan ingå avtal.
          </p>
          <p xml:id="i-2ZA9P8xw5frWp5457hLouZ">
            Trots att mycket har gjorts för att minska risken för att barn
            ska bli skuldsatta, händer det fortfarande att barn blir skuldsatta
            och hamnar hos Kronofogden. Det borde inte behöva hända i Sverige
            i dag. De flesta barn drabbas dock indirekt av överskuld­sättning
            genom att de lever i en familj där en förälder eller båda föräldrarna
            är över­skuldsatta. Närmare 40 procent av alla skuldsaneringsgäldenärer
            har enligt den statliga utredningen Ut ur skuldfällan hemmavarande
            barn. Många av dessa barn växer upp under mycket knappa ekonomiska
            förutsättningar och förvägras rätten att leva ett normalt liv.
            Det kan handla om att familjen inte har råd att köpa fotbollsskor,
            så att barnen inte kan vara med och spela fotboll, att barnen
            inte kan spela ett instrument därför att familjen inte har råd
            med avgiften till kulturskolan, eller att barnen inte har råd
            att gå på bio eller fika med sina kompisar eller ägna sig åt andra
            fritidsaktiviteter som kostar pengar.
          </p>
          <p xml:id="i-UmMDadLh3t2jDEbZQ8tGgo">
            Ett annat exempel på hur barn drabbas indirekt är i samband med
            löneutmätning, då föräldrar som är överskuldsatta inte får tillgodoräkna
            sig kostnader för att kunna betala underhållsstöd. Inte heller
            kostnader för umgängesresor godkänns som en utgift vid löneutmätning,
            vilket kan få till följd att föräldrar inte har råd att besöka
            sina barn. Det är inte rimligt att skuldsatta föräldrar inte kan
            besöka sina barn eller barn inte får träffa sina föräldrar när
            de lever på en annan ort.
          </p>
          <p xml:id="i-9dcUFyQ4CvypWkXEpE3Lc2">
            När det görs en barnkonsekvensanalys är det därför viktigt att
            se hur överskuldsätt­ning drabbar barn både indirekt och direkt.
            Det bör därför göras en barnkonsekvens­analys och lämnas förslag
            som förbättrar situationen för alla de barn och unga som lever
            i familjer med överskuldsättning. Detta bör riksdagen ställa sig
            bakom och ge regeringen till känna.
          </p>
          <head xml:id="i-Mx1SQpSyNCFAd7gjauxMj1" type="h1">
            5 Slutlig preskriptionstid
          </head>
          <p xml:id="i-MCUu4qSJxpJtQfWuFvmh9F">
            I den senaste utredningen Överskuldsättning i kreditsamhället?
            (SOU 2013:78) föreslås att det ska införas en slutlig preskriptionstid
            för skulder, motsvarande det system som finns i Finland. Det skulle
            innebära att preskriptionstiden börjar löpa tre månader efter
            att betalningsfastställelse beslutas och att det sedan finns två
            preskriptionstider för slutlig preskription, 15 eller 20 år. När
            en fysisk person förelagts betalningsskyldighet till en juridisk
            person är preskriptionstiden 15 år. När en fysisk person har en
            skuld till en fysisk person, eller om skulden grundar sig på ett
            brott för vilket gäldenären dömts till fängelse eller samhällstjänst,
            är preskriptionstiden 20 år. Utredningen föreslog även att preskriptionsregeln
            för slutlig preskription inte bör gälla enbart nya, utan också
            existerande, fordringar.
          </p>
          <p xml:id="i-FgP18jJRJyrCV9e2hEewip">
            För de överskuldsatta utan hopp om att någonsin komma ur en skuldspiral,
            som innebär att varje extra intjänad krona ska mätas ut, skulle
            en slutlig preskriptionstid ha stor betydelse för möjligheten
            till rehabilitering och omstart. En preskription skulle sätta
            stopp för en accelererande och alltmer omöjlig situation. För
            en svårt överskuldsatt person är skuldsanering en mera verkningsfull,
            men också mera svåråtkomlig och svårgenomförbar, process. Slutlig
            preskription är således inte ett fullgott alternativ, utan ska
            ses som en komplettering till möjligheten att få skuldsanering.
            Dessa åtgärder står inte heller i vägen för varandra. En slutlig
            preskriptionstid syftar till att säkerställa att den som under
            många år levt med statliga tvångsåtgärder mot sig åtminstone ska
            garanteras att situationen inte hela tiden förvärras utan så småningom
            faktiskt kan gå åt rätt håll. Regeringen bör återkomma med ett
            förslag som innebär att det införs en slutlig preskriptionstid
            för skulder. Detta bör riksdagen ställa sig bakom och ge regeringen
            till känna.
          </p>
          <head xml:id="i-8CzToNeT9FhUMaH5R5GDnL" type="h1">
            6 Förbjud snabblån
          </head>
          <p xml:id="i-ALnKW9j9R9UdHjWH1kUMRV">
            De som tar snabblån är oftast familjer med svag ekonomi och lägre
            återbetalnings­förmåga, något som i sin förlängning kan leda till
            att familjen hamnar i en skuldfälla och riskerar att fastna i
            överskuldsättning. En rapport från LO visar att överskuld­sättning
            är en tydlig klassfråga och vi ser hur låginkomsttagare, ensamstående,
            låg- och medelutbildade, sjuka, arbetslösa och hyrestagare är
            överrepresenterade bland de långvarigt överskuldsatta (Den bortglömda
            ojämlikheten, LO 2016).
          </p>
          <p xml:id="i-JLj5zu5rYxypRQkSiCQrwa">
            Det cyniska är att många snabblåneföretag har som affärsmodell
            att rikta in sig på konsumenter med svag ekonomi genom att erbjuda
            snabblån till närmast ockerliknande ränta. Lån som alltså blir
            oerhört dyra. Det är inte ovanligt att den som tagit ett snabblån
            måste ta ett nytt snabblån för att betala det gamla och så är
            en fast i en ond cirkel.
          </p>
          <p xml:id="i-HmSyqftyg3QYfSVBduVmNb">
            Vänsterpartiet välkomnar den skärpta lagstiftningen när det gäller
            konsument­krediter eller snabblån, som bl.a. innebär att företagen
            nu måste ha tillstånd av Finans­inspektionen för att bedriva verksamhet
            och att Konsumentombudsmannen fått mer effektiva sanktionsmöjligheter
            när näringsidkare bryter mot bestämmelser om marknadsföring och
            avtalsvillkor i samband med snabblån (prop. 2013/14:107, bet.
            2013/14:FiU14, rskr. 2013/14:206).
          </p>
          <p xml:id="i-XGb3UPWqxBL57Wb6Ryx47U">
            Det är positivt att riksdagen 2018 beslutade att skärpa lagstiftningen
            kring snabblån (2017/18:CU20). Tyvärr är dessa åtgärder inte tillräckliga
            utan mer måste göras för att skydda de allra mest utsatta konsumenterna.
            Vänsterpartiet vill få bort snabblånen helt från marknaden. Sverige
            klarade sig före 2006 alldeles utmärkt utan denna typ av lån.
            Mot denna bakgrund anser Vänsterpartiet att sms-lån och andra
            snabblån bör förbjudas. Regeringen bör snarast lägga fram ett
            förslag som innebär att sms-lån och andra snabblån förbjuds. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-YcL4CmP4n74FNQBZbPNMWP" type="motSignatures">
          <list xml:id="i-MkaSabcuf8Q1pzf9VvxeYV">
            <item xml:id="i-TMxMukCms4EQTKZgsRRirW" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-B22kLqapmhvbUBG1B8cffK" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-XcYxt7XW8Vb4p91rnjaFSH" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-GhdCLysh7QKnzKsy5mywAK" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-4aiKmVcDYyXr6udsfxLrC9" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-3shHYYauP86n9jxeCnwTtz" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-MwDN28xnKobovLnVrhwoxB" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-RvTnjECLtpyNuDZtgduT5s" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
