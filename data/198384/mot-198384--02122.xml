<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02122">
  <teiHeader>
    <fileDesc>
      <titleStmt>
        <title>Stödet till ideella organisationer, m. m.</title>
        <author>Ingemar Eliasson och Jan-Erik Wikström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stödet till ideella organisationer, m. m.</title>
          <idno type="rdwebb">G7022122</idno>
          <rs type="number">2122</rs>
          <ref type="dokument_url_text">http://data.riksdagen.se/dokument/G7022122/text</ref>
          <ref type="dokument_url_html">http://data.riksdagen.se/dokument/G7022122</ref>
          <ref type="dokumentstatus_url_xml">http://data.riksdagen.se/dokumentstatus/G7022122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HVgR4T1GqRNgcHF1fmYSLv" type="signed"/>
        <correspContext corresp="i-HVgR4T1GqRNgcHF1fmYSLv">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2122/mot_198384__2122-001.pdf"/>
      <fw xml:id="i-Mt5Dmq7jkZ799ZZkGKs9g3">
        Mot. 1983/84:2122 2
      </fw>
      <div xml:id="i-GZQJSVJpFK7apzegYoTscg" type="motHeader">
        <div xml:id="i-DG7TW69GY2X3hrNVyQzLfu" type="motTitle"/>
        <div xml:id="i-Sy5TuNy1nR2rwSvuBxDnTL" type="motSubmissionInfo"/>
      </div>
      <div xml:id="i-Uz3dVb7o5QYKvhnPk65Nnd" type="motBody">
        <div xml:id="i-FpfvFnqgUYH6bGobAyLpod">
          <p xml:id="i-Dczkp7c8bTzLixEMQoq3uF">
            Motion . 1983/84:2122
          </p>
          <p xml:id="i-9MUkUtGqw2RUGSPDQQTzG7">
            Ingemar Eliasson och Jan-Erik Wikström Stödet till ideella organisationer,
            m. m.
          </p>
          <p xml:id="i-JvaHhY1igjdknB3eKRDjeJ">
            Samhället, folkrörelserna och idealiteten
          </p>
          <p xml:id="i-2PuBWcHL9Gtx45KrWsPJsJ">
            I inget annat land har ideella folkrörelser en lika framträdande
            plats som i Sverige. I inget annat samhälle har de kommit att
            spela en lika aktiv och positiv roll som i det svenska. Deras
            betydelse för den demokratiska utvecklingen har i vårt land varit
            unik. Det råder i stort sett enighet om att folkrörelsernas insatser
            skall stimuleras och underlättas, både genom generösast möjliga
            ekonomiska stöd från stat och kommun och genom att de bereds möjlighet
            att göra insatser på olika samhällsområden, i obyråkratiska former
            och med utgångspunkt från sina egna grundläggande värderingar.
            Bakgrunden till denna positiva syn på det ideella föreningslivet
            är övertygelsen att det för hela samhällsgemenskapen är av betydelse
            att människors vilja att ta personligt ansvar och göra oegennyttiga
            insatser för det gemensammas bästa skall tas till vara i strävan
            att bygga ett gott samhälle. Ideella föreningar kännetecknas av
            att enskilda personer samverkar för att främja sådana ändamål
            som i regel utan vidare brukar anses samhällsnyttiga. Just denna
            på det enskilda initiativet grundade form av samverkan har enligt
            vår mening ett mycket betydande värde för vårt samhällsliv. Vi
            vill här särskilt betona att värdet inte bara ligger i att ideella
            föreningar förbättrar livsvillkoren för stora persongrupper och
            därigenom utgör ett värdefullt komplement till det allmännas insatser.
            Ett minst lika stort värde har enligt vår mening själva föreningsarbetet,
            dvs. det förhållandet att enskilda personer frivilligt och oftast
            utan ersättning samverkar för att lösa olika ideella uppgifter.
            Lagstiftningen måste därför utformas så att goda förutsättningar
            skapas för föreningsverksamhet av detta slag.
          </p>
          <p xml:id="i-3rUu2JyUJYXByez8F5EYwb">
            Goda resultat
          </p>
          <p xml:id="i-JAK6FwVeSiwhyFXWiE3Yw7">
            Synen på folkrörelserna från samhällets sida bör präglas av inställningen
            att stat och kommun inte skall svara för verksamheter som folkrörelserna
            klarar lika bra eller bättre. Sådana uttalanden är som regel uttryck
            för insikten att de ideella folkrörelsernas insatser i samhället
            behövs, att det finns angelägna uppgifter som inte kan klaras
            genom lagstiftning och politiska beslut och att anställda tjänstemän
            vid statliga och kommunala institutioner inte räcker till för
            att lösa alla problem — minst av allt där personligt medmänskligt
            engagemang är en förutsättning för goda resultat.
          </p>
          <p xml:id="i-T2FimsPibpYXBAsi13bdrf">
            1 Riksdagen 1983/84. 3 saml. Nr 2122-2128
          </p>
          <p xml:id="i-SRZfMDLpTzaNVDJtQRzFp">
            Mot. 1983/84 2122-2128
          </p>
          <pb facs="riksdagen-motions-pdf/data/198384/mot_198384__2122/mot_198384__2122-002.pdf"/>
          <p xml:id="i-ut3YxBs5tx78KovfNM6JA">
            Alkoholistvården
          </p>
          <p xml:id="i-48nxapMFkqJhnSdkHowgh2">
            Allmänt sett torde utrymmet för ideella insatser och uppskattningen
            av dem ha ökat under senare år. Till detta har med säkerhet bidragit
            vidgade erfarenheter av sådana insatser bland ansvariga förtroendevalda
            och tjänstemän inom stat, landsting och kommuner. Som exempel
            på detta kan nämnas genom vetenskapliga undersökningar bekräftade
            väsentligt bättre behandlingsresultat i den alkoholistvård och
            rehabiliteringsverksamhet som bedrivs av t. ex. pingströrelsen
            genom Lewi Pethrus stiftelse för filantropisk verksamhet (LP-stiftelsen),
            av Frälsningsarmén och av De kristna samfundens nykterhetsrörelse
            (DKSN) genom dess många RIA-byråer (RIA = Rådgivning i alkoholfrågor)
            runt om i landet.
          </p>
          <p xml:id="i-8wX916xhAzvZjvCrKukscd">
            Biståndsarbetet
          </p>
          <p xml:id="i-LAsy5geMqSyL9nQi7wJEoJ">
            Andra exempel på samma förhållande kan hämtas från vad frivilligorgani-
            sationerna gör inom ramen för de av SIDA administrerade svenska
            u-landsinsatserna. Samstämmiga vittnesbörd ger vid handen att
            insatsernas förankring i en ideell motivering och personlig vilja
            att vara till hjälp innebär en betydelsefull plusfaktor också
            när det gäller den mätbara effekten av de biståndsmedel som satsas.
            Den kompetens och de erfarenheter som finns inom de ideella organisationerna
            kan säkert tas till vara i långt större utsträckning än vad som
            sker i dag. Som ett exempel kan nämnas, att de svenska nykterhetsorganisationerna
            säkert kan ge råd och vägledning i SIDA:s arbete med alkoholproblem
            i u-land. Olika beslut av regering och riksdag i konkreta frågor
            av direkt betydelse för folkrörelsernas och trossamfundens möjligheter
            att på olika områden göra insatser som förutsätter ideellt engagemang
            och frivillighet har under senare år bidragit till att markera
            allvaret i de mera allmänna uttalandena om idealitetens värde
            för samhället i stort. Detta har varit särskilt betydelsefullt
            då det statsfinansiella läget med krav på stor återhållsamhet
            med statsutgifterna gör det omöjligt att öka det ekonomiska stödet
            till folkrörelsernas och trossamfundens ideella insatser och på
            det sättet visa dem uppskattning.
          </p>
          <p xml:id="i-389zh3AgzdQeSvAFo46Xjk">
            Ideologisk profilering
          </p>
          <p xml:id="i-Xkr7UigwMa1sTbsm7vRLmi">
            Både för studieförbundens verksamhet i stort och för folkhögskolorna
            har genom riksdagsbeslut under senare år rätten till ideologisk
            profilering fastslagits. Verksamheten skall utan detaljstyrning
            från statens sida kunna präglas av huvudmännens värderingar och,
            inom bidragsbestämmelsernas jämförelsevis vida ramar, utformas
            så som huvudmännen själva finner lämpligast. Dessa beslut har
            fattats och dessa markeringar har gjorts i betydande
          </p>
          <pb facs="riksdagen-motions-pdf/data/198384/mot_198384__2122/mot_198384__2122-003.pdf"/>
          <fw xml:id="i-NShaavTSSwRhYCzphAUNgz">
            Mot. 1983/84:2122 3
          </fw>
          <p xml:id="i-LLx6axwu1ZLe3SwraL66Yv">
            politisk enighet. Detta innebär emellertid inte att de ideella
            folkrörelsernas och trossamfundens arbetsvillkor, att idealitetens
            villkor i vårt samhälle är i alla avseenden tillfredsställande
            gynnsamma. De övergripande principiella ställningstaganden som
            har gjorts till förmån för de ideella rörelsernas rätt att i skilda
            sammanhang verka med utgångspunkt från sina egna ideologiska värderingar
            bör enligt vår uppfattning få mera långtgående praktiska konsekvenser
            än de som hittills dragits av olika statliga och kommunala organ.
            Principen om rätten till ideologisk profilering bör tillämpas
            med större konsekvens. Den bristande överensstämmelse som stundom
            kan iakttas mellan principiella ställningstaganden och praktiskt
            handlande torde mera bero på osmidiga rutiner och traditionsbundet
            tänkande än på bristande vilja att bereda utrymme och gynnsamma
            arbetsvillkor för de ideella organisatio- nerna.
          </p>
          <p xml:id="i-MvewMM9mC2sKzKbGghQnZQ">
            Lika behandling
          </p>
          <p xml:id="i-SFsRGQ2NYno1wNyFJg42tT">
            Det saknas dess värre ändå inte exempel på beslut och åtgärder
            som svårligen kan tolkas på annat sätt än att de syftar till antingen
            att främja vissa organisationers verksamhet på andras bekostnad
            eller att allmänt främja insatser i det allmännas regi även om
            detta reducerar och försämrar möjligheterna för ideella folkrörelseinsatser.
            Vi menar att det är viktigt att sådana tendenser motarbetas. Det
            viktigaste är därvid inte ett ökat ekonomiskt stöd till folkrörelserna
            och trossamfunden. Förutsättningarna härför föreligger, som vi
            redan framhållit, begränsade. Det viktigaste är i stället att
            man inom föreningslivet vet sig kunna räkna med statsmakternas
            och de kommunala beslutsfattarnas sakliga uppskattning av de ideella
            insatserna. För att detta skall vara möjligt är det nödvändigt
            att folkrörelserna utan hinder av ovidkommande styrning eller
            prioriteringar från stat och kommun kan arbeta med utgångspunkt
            från sina egna grundläggande värderingar. Sådana värdebestämda
            utgångspunkter för skilda samhällsinsatser ser vi som något i
            hög grad positivt också för staten och kommunerna. De ideella
            organisationernas insatser är beroende av å ena sidan deras egen
            vilja och förmåga att inspirera människor till ideella insatser,
            å andra sidan av beslut av statliga och kommunala organ om utrymme
            och ekonomiska förutsättningar för sådana insatser. När beslut
            i sådana frågor fattas är det av stor både principiell och praktisk
            betydelse att villkoren för organisationernas medverkan utformas
            med stor hänsyn till kravet på likställighet mellan olika organisationer.
            Särskild uppmärksamhet måste ägnas risken för att insatserna styrs
            i viss riktning genom att bestämmelserna utformas så att vissa
            organisationer gynnas medan andra missgynnas.
          </p>
          <pb facs="riksdagen-motions-pdf/data/198384/mot_198384__2122/mot_198384__2122-004.pdf"/>
          <fw xml:id="i-HjXB2f4LsVkzD2RkCvwNjd">
            Mot. 1983/84:2122 4
          </fw>
          <p xml:id="i-BYWFNzFS4CdKqbsX2p8T16">
            Lotterinämnden
          </p>
          <p xml:id="i-QMLGcUEgs5Ue6waiHLiDvU">
            För finansieringen av folkrörelsernas verksamhet har anordnandet
            av lotterier stor betydelse. Det är därför oroande att folkrörelserna
            upplever den nyligen inrättade lotterinämnden som ett byråkratiskt
            hinder för att ordna sådan verksamhet. Lotterinämnden har utfärdat
            skilda anvisningar för tillståndsgivningen, vilka inte torde stå
            i överensstämmelse med riksdagens uttalande att lotterilagen inte
            får medföra onödigt betungande eller krångliga rutiner. I en PM
            från lotterinämnden sägs det:
          </p>
          <p xml:id="i-ToUB7PVMc3GJjcfqQqwZQU">
            Lotterikontrollantens genomgång bör innefatta marknadsföringen
            där speciellt tillses att inga rabatter får förekomma. Rimligheten
            i säljprovisio- ner, fullständig säljplan som visar vilka säljkanaler
            organisationen avser att använda. Reklammaterial ska förevisas
            ombud och kontrollant för godkännande innan distribution sker.
          </p>
          <p xml:id="i-Mw8aH4im9sE7fgfJ927fkx">
            En lotteriberättelse som anger att lotteriet genomförts utan
            anmärkning är inte till fyllest. Berättelsen skall vara till vägledning
            för ev senare tillståndsgivning, varför det är viktigt att både
            positiva och negativa erfarenheter redovisas. Det ska anges vilka
            distributionskanaler man använt och hur många lotter som sålts
            genom dessa, hur stor provision distrikt, lokalföreningar och
            kommersiella försäljare fått osv. Lotterinämnden ska också vara
            med och bestämma vilka vinster som får vara med i lotteriet. Granskningen
            av vinster ska avse både prisvärdheten och nyttan för vinnaren.
            Se upp med offerter från företag som specialiserar sig på lotterivinstleveranser.
          </p>
          <p xml:id="i-PHGkbWsWSTmRMNaY8XhKL4">
            Dessa citat vittnar om ett överdrivet byråkratiskt nit från lotterinämndens
            sida. Från folkrörelserna har andra liknande exempel anförts.
            Att folkrörelserna har kommit att uppfatta lotterinämnden som
            ett hinder för sin lotteriverksamhet bör föranleda att regeringen
            ser över nämndens rutiner vid beviljande av tillstånd.
          </p>
          <p xml:id="i-62W7YME3wsaSjmwH6EXkRp">
            Statens lotterier
          </p>
          <p xml:id="i-AedjPv1tDpLokndsqQkZrT">
            Ett annat hot mot folkrörelsernas viktiga lotterier är konkurrensen
            från statens egna lotterier. Från 1978 till 1982 ökade penninglotteriet
            sin omsättning från 776 till 1 146 miljoner. Tipstjänst med Lotto
            ökade samma tid från 1 065 till 2 407 miljoner, alltså mer än
            en fördubbling. Övriga lotterier — alltså folkrörelsernas — ökade
            från 440 miljoner till 500, vilket är väsentligt mindre än som
            motsvaras av inflationen. Bingon ökade från 1021 miljoner till
            1280. Dessa siffror visar att utvecklingen för folkrörelsernas
            lotterier är dyster i jämförelse med statens. Från folkrörelserna
            upplever man dessutom att medan de egna lotterierna missgynnas
            av lotterinämnden så gynnar TV-monopolet statens spel genom att
            exempelvis ha direkt dragning i TV av Lotto. Från folkrörelsernas
            sida har man direkt kunnat påvisa att detta har
          </p>
          <pb facs="riksdagen-motions-pdf/data/198384/mot_198384__2122/mot_198384__2122-005.pdf"/>
          <fw xml:id="i-Tq65fSyfDWz39bFSbGVkSJ">
            Mot. 1983/84:2122 5
          </fw>
          <p xml:id="i-Q7kxejGozs3e5u5FUnsaEa">
            medfört en nedgång i deras lotteri- och bingoverksamhet. Vi ser
            det som angeläget att staten inte på detta sätt gynnar sina egna
            lotterier på bekostnad av folkrörelsernas.
          </p>
          <p xml:id="i-WwmVtGYaf86h5xwXBJ4nX4">
            Rum för idealiteten
          </p>
          <p xml:id="i-64zQCMrmiCN3Zs1SLr5hAr">
            Under senare år har vid flera tillfällen förekommit exempel på
            hur idealiteten i praktiken kommit att sitta trångt, trots de
            principiella deklarationerna om dess positiva betydelse för samhällsgemenskapen
            i stort. Till viss del beror denna situation enligt vår erfarenhet
            på ett osmidigt sätt att se på fördelningen av arbetsuppgifter
            mellan olika grupper. För medlemmarna i ideella organisationer
            och kristna samfund är det naturligt att stödja sin organisations
            strävanden både genom frivilliga ekonomiska bidrag och genom att
            utan betalning eller mot ringa ersättning utföra arbete i organisationens
            tjänst. Den senare typen av insatser kommer stundom i konflikt
            med vad som uppfattas vara de fackliga organisationernas självklara
            uppgift: att se till att inte medlemmarnas arbetsuppgifter övertas
            av andra på villkor som försvagar de fackligt anslutnas ställning
            på arbetsmarknaden. Som exempel på detta kan nämnas en sedan många
            år tillämpad ordning vid de kristna samfundens sommargårdar och
            andra fritids- och semesteranläggningar i de ideella folkrörelsernas
            ägo. Företrädesvis yngre medlemmar i samfundets/organisationens
            lokala församlingar/föreningar tar under några sommarmånader anställning
            i olika arbetsuppgifter mot en ersättning som inte på långt när
            motsvarar avtalsenlig lön. De gör det dels för att göra en frivillig
            insats i samfundets/organisationens tjänst, dels därför att de
            samtidigt får tillfälle att tillsammans med andra medlemmar i
            samfundet/organisationen delta i den programverksamhet som förekommer
            vid dessa gårdar. De fackliga organisationerna har vid skilda
            tillfällen riktat kritik mot sådana arrangemang. Avvägningen är
            inte i alla sammanhang självklar mellan de fackliga organisationernas
            krav och de ideella organisationernas naturliga intresse av att
            i största utsträckning kunna anlita egna medlemmar och därmed
            låta verksamheten vid de organisationsägda anläggningarna präglas
            av rörelsens egna värderingar. Vi menar för vår del att det är
            viktigt att fackliga synpunkter och krav i varje enskilt fall
            vägs mot den ideella föreningens situation och arbetets art. De
            fackliga kraven kan inte utan vidare ges företräde vid en sådan
            avvägning. Problem av likartad innebörd som i ovan relaterade
            sammanhang möter också i verksamheter för vilka stat, landsting
            och kommuner har direkt eller indirekt ansvar. Som exempel härpå
            kan nämnas önskemål inom skolan — från såväl lärare och t. ex.
            föräldraföreningar som från elevernas sida — om att eleverna skall
          </p>
          <pb facs="riksdagen-motions-pdf/data/198384/mot_198384__2122/mot_198384__2122-006.pdf"/>
          <fw xml:id="i-RmexwTk1yDKxBKiuGN6REu">
            Mot. 1983/84:2122 6
          </fw>
          <p xml:id="i-PC2pGRMXXonfjD1Km6hX3L">
            kunna få svara för vissa enklare sysslor av praktisk karaktär.
            Detta skulle både bidra till att förbilliga driften och lära eleverna
            att ta ansvar för sin egen arbetsmiljö. Från fackligt håll har
            ibland hävdats att sådana arrangemang inte bör få förekomma. För
            att söka undanröja konflikter av detta slag bör riktlinjer utarbetas
            för elevernas möjligheter att ta ansvar för vissa arbetsuppgifter
            i skolmiljön och för likartade situationer i andra verksamheter
            för vilka kommuner och landsting har direkt eller indirekt ansvar.
            Dessa riktlinjer bör ta sin utgångspunkt i uppfattningen att det
            är positivt om medborgarna personligen kan ta ansvar för uppgifter
            också inom offentlig verksamhet. I detta sammanhang bör också
            frågan om hyresgästers rätt att själva svara för smärre reparationer,
            målning och tapetsering av sina bostäder uppmärksammas.
          </p>
          <p xml:id="i-9xLkbSpRy7oYUakQtgfsDh">
            Hemställan
          </p>
          <p xml:id="i-Cs5LZSNZjFXRahPyXSxSr">
            Med hänvisning till ovanstående hemställs 1.att riksdagen som
            sin mening ger regeringen till känna vad i motionen anförts om
            samhällets stöd till ideella organisationer, 2.att riksdagen som
            sin mening ger regeringen till känna vad i motionen anförts beträffande
            lotterinämndens verksamhet, 3. att riksdagen som sin mening ger
            regeringen till känna vad i motionen anförts beträffande lotterinämndens
            egna lotterier.
          </p>
          <p xml:id="i-4K5gpbMJa339nvpGaGb5Fo">
            Stockholm den 24 januari 1984
          </p>
          <p xml:id="i-2F6k2ajEqPdz2RvhVeKCaJ">
            INGEMAR ELIASSON (fp) JAN-ERIK WIKSTRÖM (fp)
          </p>
        </div>
      </div>
    </body>
  </text>
</TEI>
