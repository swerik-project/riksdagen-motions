<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0920/mot_200001_MJ_0920-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ920 pnr: c103
          </p>
          <p>
            Motion till riksdagen 2000/01:MJ920
          </p>
          <p>
            av Eskil Erlandsson m.fl. (c)
          </p>
          <p>
            Vissa jaktfrågor
          </p>
          <p>
            Sammanfattning
          </p>
          <p>
            Denna motion behandlar vissa jaktpolitiska frågor. Under våren
            2000 behandlade riksdagen proposition 1999/2000:73 Jaktens villkor.
            I samband med behandlingen av propositionen förväntade sig Centerpartiet
            ett positivt besked från riksdagen vad gäller möjligheterna till
            allmän jakttid på skarv. Så blev tyvärr inte fallet, även om miljö-
            och jordbruksutskottets majoritet hade örståelse för problematiken.
            Vi återkommer därför med yrkande i detta hänseende i denna motion.
            Vidare vill vi avskaffa den statliga representationen i de centrala
            jägarorganisationerna. Motionen behandlar också problematiken
            med att medel ur jaktvårdsfonden används till annat än vad som
            ursprungligen varit tanken. Vad gäller rovdjurspolitiken kommer
            regeringen under hösten 2000 att ägga fram en proposition. Centerpartiet
            lägger därför bara några yrkanden
          </p>
          <p>
            rörande rovdjurspolitiken i denna motion. Dessa yrkanden får
            dock anses som väldigt viktiga för rovdjurspolitiken.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att flytta beslut om skyddsjakt från Naturvårdsverket
            till länsstyrelserna. 2. Riksdagen tillkännager för regeringen
            som sin mening vad i motionen anförs om full ekonomisk ersättning
            vid rovdjursangrepp. 3. Riksdagen tillkännager för regeringen
            som sin mening vad i motionen anförs om att införa allmän jakttid
            på skarv. 4. Riksdagen tillkännager för regeringen som sin mening
            vad i motionen anförs om användandet av medel ur jaktvårdsfonden.
          </p>
          <p>
            43
          </p>
          <pb facs="riksdagen-motions-pdf/data/200001/mot_200001_MJ_0920/mot_200001_MJ_0920-0002.pdf"/>
          <p>
            2000/01:MJ920
          </p>
          <p>
            5. Riksdagen tillkännager för regeringen som sin mening vad i
            motionen anförts om att avskaffa ordningen med statlig representation
            i de centrala jägarorganisationerna.
          </p>
          <p>
            Rovdjursförvaltning
          </p>
          <p>
            Det bör vara ett mål för det svenska samhället att vi skall ha
            livskraftiga stammar av björn, järv, lo och varg. Stammarna skall
            ha en sådan utbredning att arternas långsiktiga överlevnad i Sverige
            och Skandinavien kan garanteras. I takt med att vargen på senare
            år kommit närmare människorna har debatten om vargens framtid
            ökat. Rovdjursutredningen presenterade i april 1999 ett delbetänkande
            (SOU 1999:50). Utredningen föreslår där att det under vissa förutsättningar
            ska bli tillåtet att skjuta en varg som angriper. Det är ett klokt
            förslag. Nu återstår att se vad regeringen föreslår i den proposition
            som snart läggs på riksdagens bord. Vi anser att en ändring i
            jaktförordningen är befogad. Beslut om skyddsjakt bör flyttas
            från Naturvårdsverket till länsstyrelserna. Denna decentralisering
            är nödvändig för att alla intressen i rovdjursfrågorna ska få
            möjlighet att föra fram sin mening. Att flytta besluten från central
            nivå till regional nivå är också en förutsättning för att få väl
            förankrade beslut hos lokalbefolkningen (både hos dem som förespråkar
            jakt och hos dem som inte vill se jakt). Väl förankrade beslut
            skapar större möjlighet att få acceptans för livskraftiga rovdjursstammar.
            Frågan om rovdjur har alltid väckt starka känslor varför det är
            nödvändigt att beslut fattas på ett sådant sätt att människor
            inte känner sig överkörda. Därför är det rimligt att flytta besluten
            om skyddsjakt till den regionala nivån. Vad som ovan anförts om
            att flytta beslut om skyddsjakt från Naturvårdsverket till länsstyrelserna
            bör ges regeringen till känna. Det är viktigt att djurägare erhåller
            full ekonomisk ersättning för djur som skadats eller dödats vid
            rovdjursangrepp. En sådan ordning är befogad med tanke på att
            samhället har som mål att vi ska ha livskraftiga rovdjursstammar.
            Det är inte rimligt att den enskilde djurägaren ska behöva drabbas
            av höga försäkringspremier på grund av att det finns rovdjur där
            husdjur och tamboskap vistas. Även om skadorna på människor till
            följd av rovdjursangrepp är få är det viktigt att ansvarsfrågan
            klarläggs. Enligt vår uppfattning har staten ett ekonomiskt ansvar
            vid personskador till följd av angrepp från rovdjur. Precis som
            ersättning ska utgå för skadade eller dödade tamdjur ska statlig
            ersättning utgå för personskador som uppstått i samband med ett
            rovdjursangrepp. Vad som ovan anförts om full ekonomisk ersättning
            vid rovdjursangrepp bör ges regeringen till känna.
          </p>
          <p>
            44
          </p>
          <pb facs="riksdagen-motions-pdf/data/200001/mot_200001_MJ_0920/mot_200001_MJ_0920-0003.pdf"/>
          <p>
            Jakt på skarv
          </p>
          <p>
            Det svenska beståndet av skarv uppgår nu till nära 30.000 häckande
            par och det europeiska till storleksordningen 200.000 par. Ökningstakten
            i Sverige har varit extremt snabb sedan 1980. Denna ökning av
            skarv i Sverige har lett till ett stort antal klagomål om att
            skarvarna gör skada på fiskbestånden, skapar andra olägenheter
            för fisket och förstör skogen på de öar där de häckar. Inom stora
            delar av den svenska skärgården är skarven numera en av de vanligaste
            fågelarterna. Det är synnerligen svårförståeligt att allmän jakttid
            inte längre medges för en fågel som förekommer i mycket stora
            och ständigt ökande antal. När bestämmelser, inom det jordnära
            område som jakt och viltvård utgör, inte kan förstås och inte
            heller har någon verklighetsbakgrund är risken påtaglig att respekten
            för lagstiftningen på det jaktliga området urholkas. Vi förordar
            att allmän jakttid medges på skarv. Detta måste anses fullt berättigat
            då fågeln aldrig varit talrikare än den är nu. Vad som ovan anförts
            om att införa allmän jakttid på skarv bör ges regeringen till
            känna.
          </p>
          <p>
            Jaktvårdsfonden
          </p>
          <p>
            Jakten har stor betydelse för många människor i vårt land. Mer
            än 500 000 personer är direkt eller indirekt berörda av jakten.
            Jakten är också en naturlig och viktig del i viltvården och förvaltningen
            av våra viltstammar. Mot bakgrund av detta är det viktigt att
            viltforskningen och viltövervakningen av de jaktbara arterna tillförs
            erforderliga resurser. Forskning bedrivs i vårt land dels med
            allmänna budgetmedel och dels med enskilda medel till vilka i
            detta fall jaktkortsavgiften och jaktvårdsfonden bör räknas. Viltforskningen
            tillförs en mindre del allmänna budgetmedel än annan forskning
            i Sverige. Det är då utomordentligt angeläget att medlen i jaktvårdsfonden
            vilka bildas av den statliga jaktkortsavgift som alla jägare betalar,
            används till de ändamål den skapats för — nämligen att finansiera
            det allmänna uppdraget för att leda jakten och viltvården i landet
            samt andra jaktliga intressen. I annat fall måste frågan om jaktkortsavgiftens
            varande prövas. Centerpartiet avvisar bestämt att dessa insamlade
            avgifter i form av jaktkortsavgifter används till statliga verk
            och myndighetsuppgifter vilka skall inanseras genom budgetmedel.
            Likaså måste det ifrågasättas om medel ur nämnda fond ska kunna
            anvisas till polisiär verksamhet och till åtgärder vid t.ex. olovligt
            utsläpp av minkar. Den nu diskuterade frågan om att höja jaktkortsavgiften
            och samtidigt ta bort den s.k. älgavgiften avvisas också. Vad
            som ovan anförts om användandet av medel ur jaktvårdsfonden bör
            ges regeringen till känna.
          </p>
          <p>
            2000/01:MJ920
          </p>
          <p>
            45
          </p>
          <pb facs="riksdagen-motions-pdf/data/200001/mot_200001_MJ_0920/mot_200001_MJ_0920-0004.pdf"/>
          <p>
            2000/01:MJ920
          </p>
          <p>
            46
          </p>
          <p>
            Statlig styrelserepresentation i de centrala jägarorganisationerna
          </p>
          <p>
            I samband med att proposition 1999/2000:73 Jaktens villkor behandlades
            av riksdagen bestämdes att regeringen ska ha rätt att utse en
            styrelseledamot i de båda jägarorganisationerna. Centerpartiet
            yrkade avslag på detta ingrepp i väl fungerande folkrörelsers
            styrelser. Utvecklingen under hela 1990-talet gick i den motsatta
            riktningen med större frihet och mindre styrning av folkrörelserna.
            I flera organisationer har den statliga styrelserepresentationen
            upphört. Centerpartiet ser, precis som när proposition 1999/200:73
            behandlades av riksdagen, ingen anledning till varför jägarorganisationerna
            ska få statlig styrelserepresentation när den upphör i andra organisationer.
            Varken i regeringens proposition eller i miljö- och jordbruksutskottets
            betänkande (1999/2000:MJU17) presenterades några hållbara argument
            för varför staten ska utse representanter i de båda jägarorganisationerna.
            Inte heller i den påföljande debatte framlades några hållbara
            argument för den nya ordningen. Centerpartiets kritik mot denna
            ordning kvarstår därmed. Den nya ordningen med statlig representation
            i de centrala jägarorganisationerna bör avskaffas. Detta bör ges
            regeringen till känna.
          </p>
          <p>
            Stockholm den 5 oktober 2000
          </p>
          <p>
            Eskil Erlandsson (c) Sven Bergström (c) Birgitta Carlsson (c)
            Åke Sandström (c) Viviann Gerdin (c)
          </p>
          <p>
            Elanders Gotab, Stockholm 2000
          </p>
        </div>
      </div>
    </body>
  </text>
</TEI>
