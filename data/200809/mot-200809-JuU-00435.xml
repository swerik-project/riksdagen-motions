<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00435">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalvården</title>
          <idno type="rdwebb">GW02Ju435</idno>
          <rs type="number">Ju435</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju435/text</ref>
          <ref type="dokument_url_html">http://data.riksdagen.se/dokument/GW02Ju435</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju435</ref>
          <ref type="doc">http://data.riksdagen.se/fil/194A6950-A82A-4477-B154-41D2778F2ACB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W1gd2mEr7S7BhEj19gJybN" type="signed"/>
        <correspContext corresp="i-W1gd2mEr7S7BhEj19gJybN">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-QEBS7usNk9MV8pkKAoJV5P" type="numbering">
          <date when="2008-10-08"/>
        </correspAction>
        <correspAction xml:id="i-GgENTp2cqqj7Zu2h9S3Z1" type="submission">
          <date when="2008-10-07"/>
        </correspAction>
        <correspAction xml:id="i-vtpLSJakhatiDA7DkWxwN" type="transfer">
          <date when="2008-10-07"/>
        </correspAction>
        <correspAction xml:id="i-RVJEvcqB8xvTcacjpBVXYD" type="assigned"/>
        <correspContext corresp="i-RVJEvcqB8xvTcacjpBVXYD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SeEDNmGD481wESEkVcRq59">
            1 Förslag till riksdagsbeslut
          </head>
          <list style="ol">
            <item xml:id="i-PAiJeNXnSogJq9iZ5fpJd1">
              Riksdagen tillkännager för regeringen som sin mening vad som
              anförs i motionen om att normen om villkorlig halvtidsfrigivning
              ska återinföras.
            </item>
            <item xml:id="i-QEYctFxanohDsAcZpk6xoD">
              Riksdagen tillkännager för regeringen som sin mening vad som
              anförs i motionen om att en fångombudsman ska införas.
            </item>
            <item xml:id="i-XXXGr17EYEa8YE2heBpNL5">
              Riksdagen tillkännager för regeringen som sin mening vad som
              anförs i motionen om att det ska utredas hur en särskild kriminalvårdarutbildning
              kan skapas.
            </item>
            <item xml:id="i-7kmRa43Dat3xtJB4CUg7Af">
              Riksdagen tillkännager för regeringen som sin mening vad som
              anförs i motionen om att regeringen ska vidta åtgärder för att
              villkoren för barn i häkte ska leva upp till barnkonventionen.
            </item>
            <item xml:id="i-4ZzaHp7fzKQDRD4NwSqXMH">
              Riksdagen tillkännager för regeringen som sin mening vad som
              anförs i motionen om utveckling av Krami och Moa.
            </item>
            <item xml:id="i-4QynovvFhQraSPg49UhL53">
              Riksdagen tillkännager för regeringen som sin mening vad som
              anförs i motionen om att fler intagna inom kriminalvården ska
              erbjudas kvalificerad yrkesutbildning.
            </item>
            <item xml:id="i-9Gs7tf2nHC9bM2YByf4i8p">
              Riksdagen tillkännager för regeringen som sin mening vad som
              anförs i motionen om att regeringen ska vidta åtgärder för att
              säkerställa att försöket med fotboja på anstalterna Asptuna, Skenäs
              och Östragård inte permanentas.
            </item>
            <item xml:id="i-7oAc8HG52eAfXVDA1NzA5u">
              Riksdagen tillkännager för regeringen som sin mening vad som
              anförs i motionen om att de ekonomiska villkoren för lekmannaövervakare
              ska förbättras.
            </item>
          </list>
        </div>
        <div type="motContent">
          <head xml:id="i-FrHJSEVmNY8H47Z47mRDQW" type="h1">
            2 Inledning
          </head>
          <p xml:id="i-8pWpqyhbfBNGoRQkAWX8td">
            Tyvärr är det i samhället och politiken alldeles för tyst i diskussionen
            om kriminalvården och de stora utmaningar och vägval man står
            inför. Den ekonomiska situationen är mycket ansträngd. Platser
            byggs ut och fylls upp lika fort. Även med den straffpolitik som
            har rått behövs ekonomiska tillskott för att klara behovet av
            ytterligare platser eller reformer för att förändra behovet. Regeringens
            politik visar dock på en ytterligare straffskärpande väg men utan
            att man skjuter till nya resurser för detta.
          </p>
          <p xml:id="i-3RE5RXpX7ferYKFeEFP6KD">
            Vänsterpartiet menar att regeringens kriminalvårdspolitik är
            oansvarig. Vi vill i stället visa på en annan väg som varken är
            någon utopi eller en tidigare oprövad väg. Vi vill att kriminalvården
            flyttar tillbaka fokus på huvuduppdraget: att förebygga brott.
          </p>
          <p xml:id="i-WWTUvSMvfwXXALz7Gnjzim">
            När man ska diskutera kriminalvård är det viktigt att har klart
            för sig orsakerna till att brott begås. Självklart är orsakerna
            komplexa. Det kan handla om personlig vinning, vilket oftast är
            fallet när det gäller ekonomisk brottslighet, men ofta är det
            också ett resultat av sociala orsaker eller ännu vanligare på
            grund av missbruk.
          </p>
          <p xml:id="i-CGL776thfYb8hnK4BJbjPf">
            En framgångsrik och human kriminalpolitik bygger på insikten
            om de sociala villkor vi lever under. Det preventiva syftet med
            hårdare straff har antagligen också större relevans när det gäller
            personer som planerar att begå ekonomisk och liknande brottslighet
            än när det gäller andra typer av brott.
          </p>
          <head xml:id="i-7rKZnKkw3GCQ7fr4BawZAP" type="h1">
            3 Kriminalvårdens budget
          </head>
          <p xml:id="i-DNtuqb1rurgsD43xWXVCD1">
            En genomläsning av Kriminalvårdens budgetunderlag ger anledning
            till oro. För 2009 har man begärt anslagsökningar med nästan en
            halv miljard och 2011 behöver man 1,7 miljarder mer än årets anslag.
            Anledningen är det ständigt ökande platsbehovet. Man måste börja
            ställa sig frågan: Hur mycket är vi egentligen beredda att betala
            för att hålla folk inlåsta och tjänar vi något på det i längden?
            För att ha en effektiv kriminalvård ur brottsförebyggande hänseende
            behövs stora resurstillskott att använda till annat än lokaler
            och säkerhetsarrangemang. I stället behövs en högre personaltäthet,
            bättre vård och mer sysselsättning.
          </p>
          <p xml:id="i-TxEFGmRohjTAHHKptLHzAk">
            Regeringen tillgodoser endast till viss del Kriminalvårdens behov
            med 100 miljoner kronor i ramhöjning. I budgetpropositionen flaggas
            för framtida satsningar inom rättsväsendet, förhoppningsvis även
            Kriminalvården, men tyvärr hålls dessa planer än så länge dolda
            för den lagstiftande församlingen.
          </p>
          <p xml:id="i-Uc8L222ZyUdWAHypVjqgkq">
            Under en längre tid har utvecklingen gått mot längre och längre
            strafftider. Vänsterpartiet anser att detta är en skrämmande och
            kontraproduktiv utveckling. Det finns ingen forskning som tyder
            på att längre straff och hårdare tag leder till mindre brottslighet
            eller färre återfall efter avtjänat straff.
          </p>
          <p xml:id="i-NGGJjhZFt2GK7XaBWyAijr">
            Inom hela kriminalvården har man, trots en minskning på senare
            tid, alltjämt en alldeles för hög beläggningsgrad för att kunna
            bedriva en verksamhet som är av den kvalitet som vi vill se. Den
            höga beläggningen beror endast till viss del på en ökad våldsbrottslighet.
            Andra viktiga orsaker är stora satsningar på polisen som medför
            att fler brott upptäcks samt att domstolarna dömer till allt hårdare
            straff.
          </p>
          <p xml:id="i-Ph6V5ey31BMYfE78betbHN">
            Därför är det bekymmersamt att regeringen planerar höjda straff
            för en rad brott. Regeringen saknar finansiering av dessa straffskärpningar,
            och man kan därför fråga sig hur seriösa de är. Regeringen signalerar
            även för kommande översyner av strafflängderna generellt i syfte
            att justera upp dem. Situationen i Kriminalvården skulle då bli
            helt ohållbar och stora anslagsförstärkningar skulle behövas för
            att finansiera de längre straffen.
          </p>
          <p xml:id="i-HfXJCuWkMbJrhWbiTPT6rC">
            Med den borgerliga straffhöjningspolitiken hamnar man i en ond
            cirkel där man aldrig uppnår en bra återrehabiliterande verksamhet
            i kriminalvården, vilket i sin tur självklart får konsekvenser
            för brottsligheten och där man inte heller får resurser över till
            den förebyggande verksamheten i kommunerna. Samhällets sociala
            misslyckanden skjuts därigenom över på kriminalvården och samhället
            blir mer repressivt och brutalt, helt i linje med den tydliga
            internationella trend som finns. Vi tjänar inget på att hålla
            människor inlåsta lång tid, varken i ekonomiskt hänseende eller
            ur ett brottsförebyggande perspektiv. Målet bör i stället vara
            att antalet fångar ska minskas.
          </p>
          <p xml:id="i-T1cb6KzLN9iXtbYq1s8YC6">
            Samtidigt har man också slagit in på en utveckling där kriminalvården
            har att hantera fler och fler personer med psykiska problem. Samtidigt
            som ribban höjs för vems psykiska störning som ska leda till rättspsykiatrisk
            vård i stället för fängelse har politiska beslut tagits om att
            flytta gränserna ytterligare. Om utvecklingen ska fortsätta åt
            detta håll, vilket signalerats av regeringen, krävs självklart
            ytterligare mer resurser. Dessutom kan man fråga sig hur kriminalvården
            ska kunna hantera gruppens problematik och ge vård när verksamheten
            inte alls är anpassad för dessa och vårdarna inte har tillräcklig
            utbildning.
          </p>
          <p xml:id="i-MiZu8uT41Mb5jMMQHQeepi">
            Det finns mycket kritik mot att kriminalvården blir mer och mer
            av förvaring och mindre av behandling. Vänsterpartiet sade nej
            till att flytta fram normen för när villkorlig frigivning ska
            ske, till två tredjedelar av strafftiden. Alltsedan dess har vi
            kämpat för ett återinförande av halvtidsfrigivningen. Genom ett
            återinförande av villkorlig halvtidsfrigivning och genom att satsa
            de budgetmedel som då frigörs på en förbättrad kriminalvård finns
            stora möjligheter till förändring. En lång tid där den dömde är
            villkorligt frigiven och står under kriminalvårdens tillsyn har
            också ett egenvärde för att underlätta en övergång till ett liv
            i frihet och utan kriminalitet.
          </p>
          <p xml:id="i-9nyq8M3Swjwp1A9SBqLKay">
            Vänsterpartiet anser att villkorlig halvtidsfrigivning bör återinföras
            från den 1 juli 2009. Ett återinförande av villkorlig halvtidsfrigivning
            skulle enligt beräkningar från riksdagens utredningstjänst minska
            kriminalvårdens kostnader med 1,3 miljarder per år. Vi vill att
            de pengar som frigörs bl.a. används till en utökad och förstärkt
            programverksamhet, mer resurser till missbruksbehandling, satsning
            på sysselsättning och utslussningsåtgärder, satsningar på personalen,
            större möjligheter att anpassa kriminalvården för intagna kvinnor
            och satsning på särskilda personalkategorier. Behandlingsprogram
            riktade till dömda sexualbrottslingar och misshandlande män ska
            vara en viktig del av dessa resurser. Oerhört viktigt är det också
            med stora tillskott till frivården. Normen om villkorlig halvtidsfrigivning
            bör alltså återinföras. Detta bör riksdagen som sin mening ge
            regeringen till känna.
          </p>
          <head xml:id="i-42o7MZyQiP58LLrqVhdr6T" type="h2">
            3.1 Fångombudsman
          </head>
          <p xml:id="i-3MgihoLAMfTXPJa1y9niB4">
            Det finns i dag en mängd internationella konventioner som reglerar
            förhållandena på fängelser och häkten samt skyddet för mänskliga
            rättigheter för interner. Dessutom innehåller vår grundlag flera
            rättigheter vilka givetvis även gäller dem som sitter i våra fängelser.
          </p>
          <p xml:id="i-S9AJFFmnXd5RsXvDmEknS7">
            Ett exempel på där det kan vara tveksamt om internernas grundläggande
            rättigheter respekteras gäller frågan om föreningsfriheten, som
            är en grundlagsfäst rättighet. När det gäller möjligheten att
            bilda förtroenderåd på våra anstalter begränsas den i dag till
            att gälla enskilda avdelningar i stället för gälla hela anstalten,
            vilket oftast är en förutsättning för att man ska kunna driva
            sina krav med någon som helst kraft. Ordningen med små förtroenderåd
            innebär också att de synpunkter som internerna vill framföra vanligtvis
            får framföras till avdelningschefen i stället för anstaltsledningen.
            Detta är en dålig ordning. Det som anförs som skäl för denna ordning
            är säkerhetsfrågor och att man vill förhindra kommunikation mellan
            avdelningar och vissa individer.
          </p>
          <p xml:id="i-7d4v8dHmoeNcx6v3RGwctq">
            Vänsterpartiet anser att det är tveksamt om det verkligen är
            möjligt att på detta generella sätt inskränka en av de viktigaste
            grundlagsfästa rättigheterna. När det gäller fångarnas nationella
            förtroenderåd kringskärs möjligheterna till organisering totalt.
          </p>
          <p xml:id="i-NzTxYmjSRVAGXuZX7LX4xc">
            Det måste finnas en kontinuerlig tillsyn när det gäller att fångars
            rättigheter ska upprätthållas. Det är ibland en svår uppgift att
            göra dessa avvägningar. Bedömningen när säkerhetsskälen är på
            en sådan nivå att man kan göra undantag från rättigheterna är
            svår. I dag är det Justitieombudsmannen som är den som har det
            yttersta ansvaret för att fångars mänskliga rättigheter respekteras,
            men det är inte tillräckligt. Det behövs någon som aktivt kan
            arbeta för både interner, anstaltsledningar och Kriminalvården.
          </p>
          <p xml:id="i-GbMaYNuFAtnzxHcd9KpGzK">
            I Storbritannien har det införts en fångombudsman som arbetar
            med dessa frågor. Det har fått mycket positiva effekter för internerna,
            men även för anstaltsledningarna, och har bidragit till att få
            en bättre fungerande verksamhet för alla parter. En fångombudsman
            bör införas även i Sverige. Detta bör riksdagen som sin mening
            ge regeringen till känna.
          </p>
          <head xml:id="i-3yi3fvdYMjJ2LYGNrru6tN" type="h1">
            4 Personalen kriminalvårdens viktigaste resurs
          </head>
          <p xml:id="i-4LC299ZqWDBfKRYiG7LZvv">
            Personalen är kriminalvårdens viktigaste resurs. Arbetet för
            en kriminalvårdare är mycket krävande och innehåller moment som
            borde förutsätta lång och krävande utbildning. En kriminalvårdare
            ska klara kontaktmannaskap, repressiva åtgärder samt motivering
            av hårt kriminellt belastade personer och personer med grava missbruksproblem
            detta på en och samma gång. Självklart är detta i princip omöjligt,
            och dessutom finns ingen relevant utbildning att tillgå utöver
            den som Kriminalvården själv erbjuder.
          </p>
          <p xml:id="i-V7cDNMetZVHrUKmPkmo3cF">
            Ett så krävande yrke kräver en vidare utbildning än vad som kan
            erbjudas inom Kriminalvårdens egen försorg. En särskild utbildning
            skulle uppvärdera yrket. De problem som uppstår när vårdaryrket
            ofta ses som ett genomgångsyrke skulle minska. En möjlighet torde
            vara att skapa en särskild inriktning inom socialhögskolans regi
            under rubriken socialt arbete med inriktning på kriminalvård.
            Ett annat alternativ är att skapa en särskild kriminalvårdshögskola.
            Det bör utredas hur en särskild kriminalvårdarutbildning kan skapas.
            Detta bör riksdagen som sin mening ge regeringen till känna.
          </p>
          <p xml:id="i-7wo4qF6Xi3DBsPpBwUCQfh">
            Även om en förbättrad grundutbildning är nödvändig måste även
            dagens personal vidareutbildas och statusen på yrket höjas. Kriminalvårdarens
            roll i samhället är underskattad, och satsningar på personalen
            måste till för att uppnå verksamhetens brottsförebyggande mål.
            Vänsterpartiet vill att en del av de medel som frigörs vid ett
            återinförande av den villkorliga halvtidsfrigivningen satsas på
            personalen.
          </p>
          <head xml:id="i-EZPkyA1yXJfKkp3Av5TEtJ" type="h1">
            5 Häkten
          </head>
          <p xml:id="i-NgZJA553DuYT83KdFKZqjk">
            Personer som anklagas för att ha begått brott får ofta sin första
            erfarenhet av kriminalvården när de placeras i häkte. Häktena
            är en viktig del av kriminalvården men samtidigt en verksamhet
            som lever en ganska anonym tillvaro. Intresset från den politiska
            sfären och medierna begränsas ofta till exceptionella händelser.
            Häktena har dock en unik ställning dels för att man där håller
            människor inlåsta som inte är dömda utan enbart är misstänkta
            för brott, dels därför att förhållandena ofta är hårdare än i
            fängelse.
          </p>
          <p xml:id="i-JdLkjvbDYh4AFZLSuyfYut">
            Häktade som inte blivit föremål för restriktioner har möjligheten
            till gemensamhetstid. Syftet med gemensamhetstid är att bryta
            den skadliga isoleringen. Vid flera häkten har problem uppstått
            när det gäller genomförandet av sådana åtgärder då utrymmena inte
            har varit gjorda för att inrymma denna typ av verksamhet. När
            man nu bygger nytt ser man till att utrymmet finns, men vid äldre
            häkten har man varit tvungen att ta till provisoriska lösningar.
            Överbeläggningarna på våra häkten gör dessutom att de utrymmen
            som har skapats för gemensamhetsaktiviteter i stället används
            för de intagnas boende. Detta gör att miljön inte lever upp till
            de krav som bör kunna ställas, varken för de häktade eller för
            personalen.
          </p>
          <head xml:id="i-FgNAPJy3EDc7bESgdJmzip" type="h2">
            5.1 Restriktioner
          </head>
          <p xml:id="i-Dxz6D5wS1MjLuqXmRfXWr9">
            Sverige har fått kritik av Europarådet för att bryta mot den
            europeiska konventionen till förhindrande av tortyr och omänsklig
            eller förnedrande behandling eller bestraffning på grund av förhållandena
            på de svenska häktena.
          </p>
          <p xml:id="i-HkyFLxHknda9K8YFwoy8er">
            Ett område där Europarådets kritik med anledning av tortyrkonventionen
            var mycket stark gällde de restriktioner som åklagarna utfärdar
            i samband med häktningen. Dessa ansågs ofta slentrianmässiga,
            och i mycket stor utsträckning handlade det om fullständiga restriktioner.
            Detta innebär att den intagne inte får ha någon som helst kontakt
            med omvärlden vare sig genom medierna eller någon personlig kontakt
            utanför rättsväsendet.
          </p>
          <p xml:id="i-DZxzHaKncvKixEGsBAPYWN">
            Vid häktningsförhandling får i dag åklagaren begära inskränkningar
            av den häktades kontakt med omvärlden. Ett problem har varit att
            ett sådant beslut inte talar om vilka restriktioner som får användas
            utan det har varit upp till åklagaren att välja. Åklagarens beslut
            har sedan inte kunnat överklagas utan endast kunnat prövas i tingsrätten
            vid begäran.
          </p>
          <head xml:id="i-BRaPj4nLBjLiEdHbLc1e4B" type="h2">
            5.2 SOU 2006:17 En ny häkteslag
          </head>
          <p xml:id="i-49SBz9mrcwhHEDosrfSnQA">
            Utredningen Ny häkteslag kommer med många goda förslag om hur
            problematiken i häkten kan åtgärdas. Bland annat föreslår man
            att alla intagna ska få information om rättigheter och skyldigheter
            enligt häkteslagen samt ges möjlighet att redan under vistelsen
            i häkte och i samråd med Kriminalvården förbereda eventuell vistelse
            i anstalt eller annan verkställighet av påföljd.
          </p>
          <p xml:id="i-3dXQMcsXHBkJsr9a2Xhsco">
            Vad gäller den intagnes kontakt med omvärlden kompletterar man
            rätten till kommunikation genom telefonsamtal med rätten till
            annan elektronisk kommunikation, t.ex. via e-post. Det ges även
            en rätt att ta del av vad som händer i omvärlden genom användande
            av Internet eller andra datanät.
          </p>
          <p xml:id="i-GVKuYD4GMKfVhN8S9DTbej">
            Vad gäller de personliga besök som de intagna får ta emot införs
            en möjlighet att erbjuda besöksrum där den intagne och besökaren
            skiljs åt med glasruta som ett alternativ till bevakade besök.
            Vi är oroliga att denna utveckling sprids och blir ett huvudalternativ
            när det gäller besöksmottagande för hela kriminalvården. Vi stöder
            därmed inte utredningens förslag.
          </p>
          <p xml:id="i-Xn418RQ8rsrgXoeWsGrVhn">
            Utredningen föreslår att åklagaren i samband med häktningsförhandlingen
            ska begära rättens tillstånd för och motivera varje enskild restriktion
            som han eller hon vill ålägga den häktade. Man föreslår också
            att beslutet ska kunna överklagas till hovrätten. Dessa förslag
            ser vi särskilt positivt på eftersom de skulle skapa ett avsevärt
            mer rättssäkert förfarande.
          </p>
          <p xml:id="i-49ibYAv9Sgc8bKoExHW3ir">
            Vi har vid flera tillfällen påpekat att regeringen ännu inte
            följt upp utredningen med ny lagstiftning. Justitieministern har
            emellertid nu lovat att en första del av lagstiftningen kommer
            att presenteras i en proposition under hösten, vilket gör att
            vi avvaktar med konkreta förslag.
          </p>
          <head xml:id="i-9VwZhJVW8U7D6Vx4ZuCEF" type="h2">
            5.3 Barn och unga i häkte
          </head>
          <p xml:id="i-YCMZWCA5z7kDm7uGMtHU2V">
            En fråga som inte särskilt tas upp i Häktesutredningen är den
            om barn och unga i häkte. Under förra hösten aktualiserades reglerna
            om unga i häkte på ett mycket sorgligt sätt. Det handlade om mycket
            unga personer som misstänktes för mycket allvarliga brott. De
            personer som misstänktes var trots allvaret i brotten i lagens
            mening fortfarande barn och dessutom inte ännu dömda. Detta till
            trots hölls de inlåsta med fulla restriktioner, vilket innebär
            en mycket stor påfrestning för var och en som utsätts för det
            och då inte minst barn.
          </p>
          <p xml:id="i-SjWUfiWasD4ZoMShUa1Km6">
            I barnkonventionen framgår följande:
          </p>
          <p xml:id="i-6vvMvWqoKZSxCGodsbwYbK">
            Varje frihetsberövat barn skall behandlas humant och med respekt
            för människans inneboende värdighet och på ett sätt som beaktar
            behoven hos personer i dess ålder. Särskilt skall varje frihetsberövat
            barn hållas åtskilt från vuxna, om det inte anses vara till barnets
            bästa att inte göra detta, och skall, utom i undantagsfall, ha
            rätt att hålla kontakt med sin familj genom brevväxling och besök.
          </p>
          <p xml:id="i-A8LbWpJtuVT1fBvqfLEaHj">
            Det är mycket tveksamt om vi i Sverige alltid lever upp till
            de villkor som ställs upp i konventionen. Regeringen bör därför
            vidta åtgärder för att villkoren för barn i häkte ska leva upp
            till barnkonventionen. Detta bör riksdagen som sin mening ge regeringen
            till känna.
          </p>
          <head xml:id="i-2dEcXDZ5WnmBQL85u4xxcS" type="h1">
            6 Åtgärder för utbildning och arbete
          </head>
          <p xml:id="i-2Hkmx8bd7daD4c4zwHYBD6">
            För att kriminalvården ska lyckas med sitt uppdrag krävs att
            man gör stora ansträngningar för att intagna ska kunna få utbildning
            och arbete. Dessa är viktiga faktorer för att hjälpa en dömd person
            till ett normalt liv och på så sätt förebygga att han eller hon
            återfaller i kriminalitet. I detta sammanhang är den s.k. normaliseringsprincipen
            viktig. Denna innebär att det i så stor utsträckning som möjligt
            ska vara de samhällsfunktioner som hjälper människor utanför kriminalvården
            som också ska vara verksamma bland de intagna.
          </p>
          <p xml:id="i-9gheNTNmuPS94iGHRnVnuR">
            En åtgärd som underlättar för dömda att återanpassas är permanentade
            verksamheter med bidrag från Arbetsförmedlingen som kallas Krami,
            när det gäller män, och Moa, när det gäller kvinnor. De är ett
            samarbete mellan frivården, socialtjänsten och Arbetsförmedlingen
            för att få ut klienter i arbetslivet och finansieras från dessa
            tre parter. Hur fördelningen ser ut sinsemellan varierar över
            landet.
          </p>
          <p xml:id="i-3jqkqF4XkdE39s6XRX2YCp">
            Framtiden för verksamheterna har dock varit mycket oviss. Man
            har inom det nätverk som skapats mellan de kommuner där Krami
            och Moa finns varit mycket oroade. På flera ställen hade man fått
            indragna anslag. Nätverket framhöll att regeringens nedskärningar
            vad gäller arbetsmarknadspolitiska åtgärder hotade Krami och Moas
            existens. Arbetsförmedlingens medverkan i projekten har varit
            oklar.
          </p>
          <p xml:id="i-BvypQZs44VLsV3okyHF2BF">
            Vänsterpartiet har jobbat aktivt för att före detta intagna i
            kriminalvården ska få bättre möjligheter att återanpassas, och
            att vi är glada för att regeringen har lyssnat på oss och vidtagit
            åtgärder. Det har på många håll tryggats resurser i högre utsträckning
            än förr.
          </p>
          <p xml:id="i-M9TbvmdmoyhU8r7BaRALHp">
            Framöver bör det säkerställas att verksamheterna Krami och Moa
            fördjupas. Det behövs också nationella riktlinjer för verksamheten.
            I dag spretar arbetsformerna i alltför hög grad om man jämför
            de olika lokala kontoren. Bland annat är det viktigt att alla
            arbetar med uppföljning av klienterna. Verksamheten behöver också
            spridas till fler platser i landet för att kunna nå fler människor
            inom målgruppen. Vad som ovan har anförts om utveckling av Krami
            och Moa bör riksdagen som sin mening ge regeringen till känna.
          </p>
          <p xml:id="i-UDHaBWFTckgEt7vDrF13cY">
            Inom kriminalvården erbjuds på vissa håll yrkesutbildningar som
            finansieras av Arbetsförmedlingen. Dessa yrkesutbildningar är
            populära hos de intagna, och när det gäller Stockholmsregionen
            får hela 90 % av dem som gått dessa utbildningar ett arbete, och
            det ser också liknande ut i resten av landet. Utbildningarna leder
            i många fall till yrken där det är brist på arbetskraft, ett flertal
            är hantverksjobb. Fler intagna inom kriminalvården bör erbjudas
            kvalificerad yrkesutbildning. Detta bör riksdagen som sin mening
            ge regeringen till känna.
          </p>
          <head xml:id="i-EzfXjnUFPh1DhpTvBYWtKd" type="h1">
            7 Fotboja på anstalter
          </head>
          <p xml:id="i-U4SmorGhwdKTg7vmcmBbtF">
            Kolmårdenanstalten har sedan 2005 genomfört ett försök med fotboja
            på anstalten detta som del av ett försök att skapa en anstalt
            där de intagna har större möjlighet att vistas i det vanliga samhället.
          </p>
          <p xml:id="i-EayXnv55pfs9YbKNUKm9NP">
            Tre andra öppna anstalter har nu försett de intagna med fotboja.
            De tre anstalter som det handlar om är Asptuna, Skenäs och Östragård.
            Eftersom ingen annan förändring i verksamheten genomförs resulterar
            detta i stället i mer slutenhet och övervakning av de intagna
            än som var fallet med försöket på Kolmårdenanstalten.
          </p>
          <p xml:id="i-rGQzWZLdPKW829wBBrV8R">
            Själva syftet med de öppna anstalterna är att de är just öppna
            och att de skadliga effekterna av hård övervakning minskas. Detta
            minskar institutionaliseringen av den intagne och underlättar
            anpassningen till ett liv utan kriminalitet.
          </p>
          <p xml:id="i-EbdthueYCJFdWQBJs8eS2a">
            Fotbojan infördes som ett alternativ till fängelse för att minska
            anstaltsvistelsens skadliga effekter. Försöket på de tre anstalterna
            riskerar att underminera syftet med beslut fattade av riksdagen.
          </p>
          <p xml:id="i-AeVHSpm8h2ifBnxxWz3Ekj">
            Eftersom åtgärden förändrar de öppna anstalterna så påtagligt,
            samtidigt som den urholkar lagstiftningen om fotboja, är det olämpligt
            att Kriminalvården nu genomför projektet utan lagstöd. Regeringen
            bör vidta åtgärder för att säkerställa att försöket med fotboja
            på anstalterna Asptuna, Skenäs och Östragård, inte permanentas.
            Detta bör riksdagen som sin mening ge regeringen till känna.
          </p>
          <head xml:id="i-BNEKa2nJeXmSfsJXkfhN45" type="h1">
            8 Ekonomiska villkor för lekmannaövervakare
          </head>
          <p xml:id="i-9b4xcvcRwibwkXXG2GZiqZ">
            I och med budgetpropositionen för 2007 förändrades reglerna för
            avdrag som får göras för merkostnader i samband med förvärvsarbete.
            Enligt de nya reglerna, som började gälla vid årsskiftet, får
            man göra avdrag endast för merkostnader över 5 000 kronor, jämfört
            med de 1 000 kronor som gäller nu.
          </p>
          <p xml:id="i-JYMbqy2318w9qYq7ygxBX9">
            Detta kan drabba vissa grupper på ett orimligt sätt, vilket regeringen
            inte redovisade i samband med att man lade fram förslagen till
            förändringar. En grupp som drabbas hårt är övervakare inom frivården.
            Dessa åtar sig uppdrag på sin fritid mot en mindre ersättning.
            Men samtidigt uppstår merkostnader eftersom uppdraget exempelvis
            medför resor och kostnader för fika i samband med mötena med frivårdsklienterna.
          </p>
          <p xml:id="i-Ht3nUd7sr4DeT73FQwAGUo">
            I och med de ändrade avdragsreglerna riskerar nu övervakarna
            att förlora ekonomiskt på uppdragen. Detta är allvarligt eftersom
            möjligheterna att rekrytera personer självklart då försvåras.
            Redan i dag är det svårt att rekrytera övervakare. Det borde därför
            snarare vara så att de ekonomiska villkoren för övervakare förbättras
            jämfört med tidigare. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-BJLXiT6MEGN9NcvdvPyRqu" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-8Tuc79aSVCbPHx6kfWD1gH" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-25JiXRqfDaQmUyCAFHbdQ5" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-2oASa9d5F38LaHj69uUb7G" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-4kUe5uBkSKeuEoCW5KeSay" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Apc36Yvd4VyqXzkFNcGZuC" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
