<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0516/mot_200001_MJ_0516-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ516 pnr: v321
          </p>
          <p>
            Motion till riksdagen 2000/01:MJ516
          </p>
          <p>
            av Jonas Ringqvist (v)
          </p>
          <p>
            Djurförsök och en ny kemikaliepolitik
          </p>
          <p>
            1 Förslag till riksdagsbeslut
          </p>
          <p>
            1. Riksdagen begär att regeringen upprättar en handlingsplan
            för arbetet med att utveckla, standardisera och validera djurförsöksfria
            testmetoder, samt för hur validerade metoder skall bli internationellt
            accepterade. 2. Riksdagen tillkännager för regeringen som sin
            mening vad i motionen anförs om att Sverige inom EU skall verka
            för att EU:s alternativcenter ECVAM (European Center for the Validation
            of Alternative Methods) bör få betydligt större ekonomiska resurser.
            3. Riksdagen tillkännager för regeringen som sin mening vad i
            motionen anförs om att Sverige, inom både EU och OECD, skall driva
            frågan om att få bort orimliga djurtestkrav, ta bort gamla djurtester
            ur guidelines (riktlinjer) och snabba på godkännandet av alternativa
            testmetoder.
          </p>
          <p>
            2 Inledning
          </p>
          <p>
            Förslagen i Kemikalieutredningen riskerar att leda till en kraftig
            ökning av antalet djurförsök. Det sker dels genom kraven på att
            kompletterande testdata tas fram för existerande kemikalier, dels
            genom förslagen till utveckling av nya tester och utökad forskning.
            De nya kraven kan innebära att omkring 14 miljoner djur kommer
            att utsättas för djurförsök för att testa kemikalier som redan
            finns på marknaden. Siffran kommer från en överslagsberäkning
            i utredningen; det verkliga antalet kan bli betydligt högre —
            eller lägre. I denna motion föreslås åtgärder för att begränsa
            antalet djurförsök som kan bli en följd av en ny kemikaliepolitik.
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0516/mot_200001_MJ_0516-0002.pdf"/>
          <p>
            2000/01:MJ516
          </p>
          <p>
            3 En kraftig ökning av antalet djurförsök
          </p>
          <p>
            Kemikalieutredningen föreslår att alla kemiska ämnen på marknaden
            skall omfattas av samma krav som ställs på nya kemikalier, vad
            gäller krav på hälso- och miljöinformation. Detta skulle ske genom
            ändringar i EG-rättsakter angående dokumentationskrav. Det är
            okänt hur många ämnen det kan röra sig om. I Kemikalieinspektionens
            register finns drygt 11 000 ämnen registrerade. Gissningsvis används
            runt 20 000-30 000 ämnen på den svenska marknaden idag, men antalet
            kan vara större. För en stor del av dessa ämnen saknas uppgifter
            motsvarande baskraven i EG:s ämnesdirektiv. För ett mycket litet
            antal ämnen finns fullständiga data. För andra finns vissa data.
            För ett stort antal ämnen tycks data saknas helt. En utredning
            i USA visade att endast 10 26 av högvolymkemikalierna där hade
            behövliga minimidata. Enligt utredningens förslag skall data kompletteras
            så att det för existerande ämnen ställs samma krav som för nyregistrerade
            ämnen. Det innebär att kraven på uppgifter kommer att variera
            beroende på i vilken volym ämnet används. Ämnen som inte uppfyller
            de nya dokumentationskraven skall fasas ut. De uppgifter som krävs
            baseras så gott som alltid på djurförsök. För lågvolymämnen (mindre
            än 10 ton/år) krävs data från akuta toxicitetstest via två administrationssätt
            på råtta, hud- och ögonirritationstester, allergitester, 28 dagars
            toxicitetsstudie på råtta samt korttids-toxicitetstest på fisk.
            För volymer mellan 10 och 1 000 ton/år skall samma krav ställas
            som för nya ämnen. Det innebär att ytterligare djurtester skall
            göras, förutom de som krävs för lågvolymämnen. I EU:s regelverk
            dras en gräns vid 100 ton/år, varefter ytterligare djurtester
            krävs. För högvolymämnen (mer än 1 000 ton/år) krävs ännu fler
            djurtester. Tidsplanen för införandet av de nya kraven är att
            samtliga data för högvolymämnen (mer än 1000 ton/år) skall finnas
            senast vid utgången av år 2005. Om data saknas får ämnet inte
            släppas ut på marknaden i volymer över 1 000 ton efter år 2005.
            För ämnen i volymmängden 10—1000 ton/år skall data finnas senast
            vid utgången av år 2009 och för övriga ämnen vid utgången av 2010.
            Det är de företag som släpper ämnena på marknaden som skall ansvara
            för att uppgifterna tas fram. Enligt förslaget skall det ske i
            första hand genom att resultat från redan utförda tester används,
            i andra hand skall ytterligare tester utföras. En annan möjlighet
            är naturligtvis att företaget drar tillbaka ämnet från marknaden,
            i stället för att testa det. I betänkandet anges att det kan finnas
            skäl att se över kraven beträffande testernas utformning, i syfte
            att göra det möjligt att använda data som redan tagits fram med
            andra metoder än de som specificeras i direktivet, förutsatt att
            dessa håller god kvalitet. För ämnen som använts länge kan epidemiologiska
            uppgifter finnas, som visar om människor påverkas av ämnet. Även
            i detta fall, där man redan känner till vissa av ämnets skadliga
            egenskaper, bör kravet på nya motsvarande djurstudier kunna utgå.
          </p>
          <pb facs="riksdagen-motions-pdf/data/200001/mot_200001_MJ_0516/mot_200001_MJ_0516-0003.pdf"/>
          <p>
            För att få genomslagskraft måste möjligheten att använda andra
            metoder än de specificerade införlivas i de aktuella direktivens
            text. Det krävs tydliga anvisningar för hur en bedömning av huruvida
            andra metoder håller ”tillräckligt bra kvalitet” skall gå till,
            och att erfarenheterna av hur det fungerar i praktiken bör utvärderas
            efter någon tid. Det är också viktigt att en sådan skrivning inte
            ersätter en intensiv och målmedveten satsning på att snabbt få
            alternativa metoder validerade och införlivade i guidelines. Hur
            många djur som kommer att användas för att testa redan existerande
            kemikalier är mycket svårt att beräkna i förväg. Men enligt utredningen
            krävs mellan 150 och 200 djur (gnagare och fiskar) per ämne för
            alla ämnen som ska användas i kvantiteter om ett ton eller mer.
            För ämnen som används i större kvantiteter är datakraven fler
            och därmed krävs fler djurförsök. För de ämnen som används i volymer
            om 1000 ton eller mer, används grovt uppskattat ca 2 500 däggdjur
            samt 150-200 fiskar och fåglar per ämne. Ca 2 500 ämnen används
            i så stora volymer inom EU. Enligt utredningens beräkning kan
            det handla om mellan 6 och 14 miljoner djur under den tidsperiod
            som framtagningen av data för existerande ämnen pågår. Fördelat
            på 9 år innebär detta ca 700 000-1,5 miljoner djur varje år. Det
            antal som utförs specifikt för att möta de föreslagna ökade kraven
            kan tänkas bli lägre beroende på att liknande projekt, HPV (High
            Production Volume) Challenge, pågår i bl.a. USA och inom ramen
            för ett projekt som initierats av den internationella branschorganisationen
            ICCA. Det är inte rimligt att en offensiv kemikaliepolitik åsidosätter
            den svenska målsättningen att minska antalet djurförsök. Därför
            bör en satsning på en ny kemikaliepolitik genomföras, samtidigt
            som en satsning på alternativa testmetoder genomförs. Arbetet
            med en ny kemikaliepolitik bör koordineras med den pågående utvecklingen
            av alternativa testmetoder. En utvärdering av läget bör göras
            för att se hur långt utvecklingen och valideringen av alternativa
            testmetoder har kommit för dessa tester. Denna utvärdering bör
            följas av en massiv resurssatsning för att lösa återstående problem.
            En tidsplan för när de validerade alternativa testmetoderna skall
            finnas tillgängliga bör tas fram och kraven på testning av existerande
            kemikalier bör skjutas upp i de fall man kan anta att validerade
            alternativa testmetoder kan finnas tillgängliga inom rimlig tid.
            Som information kan nämnas att kraven på akuta toxicitetstester
            på djur har skjutits upp i två år, i det amerikanska testprojektet
            HPV Challenge. Skälet är att man vill invänta resultatet av en
            valideringsstudie som skall utvärdera ett batteri celltester som
            tagits fram i MEIC-projektets regi. MEIC, the Multicenter Evaluation
            of In vitro Cytotoxicity, är ett nyligen avslutat projekt som
            samordnats från Sverige i Skandinaviska Celltoxikologiska sällskapets
            regi. MEIC-studien visar att tester på mänskliga celler i odling
            förutsäger akut giftighet på människa bättre än de traditionella
            testerna på råttor och möss. En konferens för att diskutera möjligheterna
            att använda in vitro-metoder i akuta toxicitetstester hålls i
            Washington DC, USA, i oktober i år, med målsättningen att ta fram
            en plan för standardisering och validering av sådana metoder.
            Att i dagsläget ställa krav på att existerande ämnen skall testas
            med de gamla akuttoxicitetstesterna på råttor och möss, istället
            för att
          </p>
          <p>
            2000/01:MJ516
          </p>
          <pb facs="riksdagen-motions-pdf/data/200001/mot_200001_MJ_0516/mot_200001_MJ_0516-0004.pdf"/>
          <p>
            2000/01:MJ516
          </p>
          <p>
            invänta resultatet av denna valideringsstudie, är oacceptabelt
            om Sverige menar allvar med sin målsättning att minska antalet
            djurförsök. I utredningen saknas också en saklig genomgång av
            den kritik som riktas mot dagens djurtestmetoder. Det finns tyvärr
            en övertro på djurförsökens möjligheter att förutsäga risker för
            människor. Utredningar har också visat att resultaten för samma
            ämne i samma test kan variera i olika laboratorier.
          </p>
          <p>
            4 Utveckla och validera alternativa testmetoder
          </p>
          <p>
            Utredningen föreslår en ökad satsning på att utveckla testmetoder
            som leder till ett minskat behov av djurförsök och på utveckling
            av nya metoder för riskbedömning. Man framhåller också vikten
            av att pengar avsätts även till det eftersatta området validering
            och standardisering av lovande alternativa metoder för rutinmässig
            användning. Jag delar utredningens uppfattning i dessa frågor.
            De senaste årens framsteg inom forskning och teknikutveckling
            har kraftigt ökat möjligheterna att utveckla djurfria tekniker
            för forskning, testning och riskbedömning. Med en kombination
            av in vitro-metoder, genteknik och metoder som QSAR (kvantitativa
            struktur-aktivitetssamband), borde en stor del av dagens djurförsök
            kunna ersättas i framtiden. Men det förutsätter en kraftfull forskningsinsats,
            liksom betydligt mer resurser för validering och för att få metoderna
            internationellt accepterade. Det sistnämnda är lika mycket ett
            politiskt som vetenskapligt problem. Regerigen bör upprätta en
            handlingsplan för arbetet med att utveckla, standardisera och
            validera djurförsöksfria testmetoder, samt för hur validerade
            metoder ska fås internationellt accepterade snabbare än idag.
            Sverige bör ta på sig en betydligt mer pådrivande roll internationellt
            i arbetet med att få djurfria metoder validerade och accepterade.
            Detta skall ges regeringen till känna. Tyvärr har utredningen
            inte gått närmare in på det arbete som sker internationellt för
            att utveckla och validera djurfria testmetoder. Däremot lämnar
            man en del felaktig information, t ex att EU:s alternativcenter
            ECVAM (vilket är en förkortning av European Center for the Validation
            of Alternative Methods och inget annat) skulle ha bildats i samarbete
            med
          </p>
          <p>
            industrin och djurrättsorganisationer. Detta är sant när det
            gäller det amerikanska centret CAAT (Center for Alternatives to
            Animal Testing), medan ECVAM drivs helt i EU:s regi. ECVAM spelar
            en central roll i valideringen av djurfria metoder, men har tyvärr
            långt ifrån tillräckliga resurser. Ett av Sveriges bidrag till
            att snabba på valideringen av alternativa metoder bör därför vara
            att inom EU arbeta för att ECVAM får betydligt större ekonomiska
            resurser. Detta skall ges regeringen till känna. Sverige måste
            vara drivande genom forskning och testutveckling inom landet och
            även vara pådrivande internationellt. Sverige måste också driva
          </p>
          <pb facs="riksdagen-motions-pdf/data/200001/mot_200001_MJ_0516/mot_200001_MJ_0516-0005.pdf"/>
          <p>
            dessa frågor hårdare inom både EU och OECD, med målet att få
            bort orimliga djurtestkrav, ta bort gamla djurtester ur guidelines,
            (t.ex. se till att det klassiska LD50-testet försvinner ur OECD:s
            guidelines) och snabba på godkännandet av alternativa testmetoder.
            Detta skall ges regeringen till känna.
          </p>
          <p>
            Stockholm den 2 oktober 2000
          </p>
          <p>
            Jonas Ringqvist (v)
          </p>
          <p>
            2000/01:MJ516
          </p>
        </div>
      </div>
    </body>
  </text>
</TEI>
