<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__166/mot_1939__fk__166-001.pdf"/>
      <fw xml:id="i-RJqtQ1vKNcFtTR7C2x4u5N">
        Motioner i Första kammaren, Nr 166. 1
      </fw>
      <div type="motHeader" xml:id="i-8SjgSinLVDfBGzxoTcoaWA">
        <div type="motTitle" xml:id="i-JpCz89Woz11G6wpmxNmgmm"/>
        <div type="motSubmissionInfo" xml:id="i-8iGj5hxmv6MWcm8YRsBxK6"/>
      </div>
      <div type="motBody" xml:id="i-VkFRZQw99hv3QUhANijqJ3">
        <div xml:id="i-AwgP6CpRgHqjzxABDfot5A">
          <p xml:id="i-CMBMzujidFr3VH5MAc4tXG">
            Nr 166.
          </p>
          <p xml:id="i-7rUe9GVmP7XJvBBFKWjGeE">
            Av herr Domö m. fl., om utredning rörande ett planmässigt ianspråktagande
            av folkets arbetskraft i händelse av krig.
          </p>
          <p xml:id="i-S2BhFqe4MQVr51CzGjSUP9">
            Det senaste årets politiska händelser i Europa ha avlöst varandra
            i snabb och överraskande takt. Takten har angivits av de diktaturstyrda
            stormakterna. De stora demokratierna ha tvingats in i ett händelseförlopp,
            där de haft all möda att följa med. Förhållandet kan förklaras
            med att sannolikt ingen av dessa demokratier önskat de förändringar
            i Europa, som skett, och inte heller räknat med dem på samma sätt
            som de länder, vilka önskat dem. Men en förklaring ligger säkerligen
            även i det demokra- tiska statsskicket självt. Det innebär ingen
            underskattning av den demo- kratiska opinionens rörlighet, då
            man nödgas konstatera, att ett helt folk icke lika hastigt kan
            sättas in i de verkliga förhållandena som ett fåtal le- dande
            personer och besluta om därav betingade åtgärder. För Sveriges
            del är den utrikespolitiska linjen klar: neutralitet i alla lägen.
            Men konsekvenserna försvarspolitiskt sett av denna linje äro icke
            på alla håll lika klart insedda. Det är ingen hemlighet och ingenting
            som här behöver närmare utvecklas, att denna neutralitet vid ett
            stormakts- krig, som berör Östersjöbäckenet, icke skulle kunna
            upprätthållas utan att försvaras. Den utrikespolitiska neutralitetslinjen
            kräver för att kunna upprätthållas ovillkorligen, att även de
            försvarspolitiska förutsättningarna för neutralitetens värnande
            finnas. Om den förra är stabil åtminstone till sin princip, äro
            de senare däremot labila såtillvida som de följa relatio- nen
            mellan å ena sidan de påtryckningsmetoder, som kunna finna tillämp-
            ning mot oss, och de maktmedel, som stå våra eventuella motståndare
            till buds, och å andra sidan våra möjligheter att neutralisera
            dessa. 1936 års försvarsbeslut tillkom under andra försvarspolitiska
            förutsätt- ningar än de nuvarande. Det avsåg en övergång till
            den nya ordningen, som för flygvapnet sträckte sig till 1943 och
            för övriga vapen till 1946. Man räknade sålunda icke med, att
            krigsfaran redan 1938 skulle bliva akut. De svenska stridskrafterna
            utmättes mot bakgrunden av de militära styr- kor, som 1936 funnos
            eller kunde förutses bliva utnyttjade mot oss. Ingen hänsyn togs
            till den då icke förutsedda ökning i rustningarna och särskilt
            i de omedelbart stridsberedda styrkornas storlek, som de senaste
            två åren ägt rum i Europa. Beslutet var dessutom i huvudsak begränsat
            allenast
          </p>
          <p xml:id="i-Lp1TSTxxULaTKSuNX1Qp3w">
            Bihang till riksdagens protokoll 1939. 3 saml. Nr 166. 1
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-002.pdf"/>
          <fw xml:id="i-KkWPQgQFc62KRXjSFtUuCK">
            2 Motioner i Första kammaren, Nr 166.
          </fw>
          <p xml:id="i-B4qC7udWD6bu27TVcGR7UJ">
            till de militära försvarsmedlen och omfattade således icke någon
            avsevärd förstärkning av de icke-militära försvarsberedelser,
            som oundgängligen er- fordras för att en stat skall kunna utkämpa
            det s. k. totala kriget. Sedan 1936 ha vissa kompletteringar av
            försvarsbeslutet ägt rum. 1937 fastställdes sålunda en lag för
            det civila luftskyddet, sedermera komplette- rad med en förfoganderättslag
            för dettas behov, och tillfördes länsstyrel- serna särskild arbetskraft
            för krigsförberedelserna — båda åtgärderna en följd av det moderna
            krigets fordringar. Inför trycket av den s. k. mars- krisen 1938
            beviljades ett anslag av 70 miljoner främst till materielan- skaffning
            för krigsmakten, varigenom 1936 års försvarsordning i materiel-
            hänseende kan snabbare genomföras och även kompletteras. Till
            mötande av en avspärrning eller inskränkt import har även ett
            statens reservlager börjat uppläggas av sådana råmaterialer och
            varor, som icke kunna er- hållas inom landet. Slutligen har hösten
            1938 efter de kritiska dagarna i september ett antal till ersättningsreserven
            uttagna vapenföra värnplik- tiga inkallats till övning i vapentjänst
            med vapen för att fylla den stora bristen på luftvärnsutbildat
            manskap. Härigenom har det första steget tagits till upphävande
            av den s. k. kategoriklyvningen. Dessa åtgärder ävensom en del
            ytterligare av mindre omfattning ha otvivelaktigt stärkt vår försvarsberedskap
            och äro ägnade att hälsas med tillfredsställelse. Mycket återstår
            emellertid att genomföra då i närvarande allvarliga läge en sådan
            krigsberedskap måste skapas, att landets hela värnkraft snabbt
            kan uttagas till värnande av vår neutralitet och därmed vår frihet
            och vårt oberoende. Offret är stort men till synes ofrånkomligt.
            Under de kritiska septemberdagarna befanns den svenska krigsmakten
            icke vara i ett sådant skick, att den omedelbart kunde sättas
            in till rikets trygghet. Regeringen företog visserligen i begränsad
            omfattning militära försiktighetsåtgärder. Dessutom försiggick
            i de olika departementen under septemberveckorna ett intensivt
            arbete att förbereda de åtgärder, av legis- lativ eller administrativ
            art, som måste kunna omedelbart vidtas, därest kriget bröte ut
            på kontinenten. Då regeringen onsdagen den 28 september inkallade
            utrikesnämnden till fredag samma vecka, var den, enligt vad ut-
            rikesminister Sandler meddelade i sitt föredrag inför militärföreningen
            K. H.S. den 2 november 1938, beredd att förelägga nämnden detta
            komplex Jämte en riksdagskallelse. Med tillfredsställelse skall
            också antecknas, att regeringen efter Minchenmötet beslöt, att
            en allmän översyn omedelbart skulle ske, med iakttagande av de
            brister i beredskapen, som nu erfaren- hetsmässigt blivit konstaterade.
            Men om resultatet av denna översyn har i årets statsverksproposition
            intet meddelats.
          </p>
          <p xml:id="i-Aks9PX8mY9BPwyJeupBEsc">
            Med utgångspunkt från att det nuvarande utrikespolitiska läget
            inom den närmaste framtiden kan medföra en urladdning, som skulle
            sätta även den svenska försvarsberedskapen på mycket svåra prov,
            kunna åtgärderna
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-003.pdf"/>
          <fw xml:id="i-8quhHDhsWh5ZLmkRdmPtwi">
            Motioner i Första kammaren, Nr 166. 3
          </fw>
          <p xml:id="i-PR3Etug9Az7TxycAQW5ERx">
            för avhjälpande av bristerna i försvarsväsendet uppdelas på i
            huvudsak tre grupper. Dessa grupper äro: a) kompletteringar, avseende
            att anpassa vår försvarsberedskap efter det totala krigets karaktär;
            b) åtgärder med verkan inom den närmaste tiden och avseende främst
            att påskynda genomförandet av 1936 års försvarsbeslut samt att
            öka våra redan existerande militära stridskrafters möjligheter
            att i rätt tid och med utsikt till framgång möta modernt utrustade
            och utbildade fientliga styr- kor; samt c) åtgärder på längre
            sikt innebärande kompletteringar i 1936 års för- svarsbeslut och
            avseende främst en anpassning för framtiden av försvars- organisationen
            efter de förändringar i det militärpolitiska läget, som ägt rum
            efter 1936. | I innevarande ögonblick äro de två första grupperna
            såsom mer ome- delbart höjande försvarskraften betydelsefullast,
            även om värdet av de sist nämnda åtgärderna icke får förbises.
            Kostnaderna för ett sådant avhjälpande av bristerna i den svenska
            för- svarsberedskapen bliva utan tvivel mycket betydande. De finansiella
            bör- dor, som de intensifierade rustningarna lagt på andra länder,
            tyda på att Europa befinner sig i ett skede, där militärutgifterna
            på tidigare okänt sätt ingripa 1 folkens hela livsföring. Vad
            kontinentens största militärmakt, Tyskland, beträffar kan summan
            av dess rustningsutgifter icke med veder- häftighet preciseras.
            Men några andra exempel, hämtade från stater av helt olika typ
            och politisk inställning, giva en god bild av situationen vid
            årsskiftet 1938—39. Kostnaderna för den italienska krigsmakten
            komma att under 1939 för- dubblas och uppgå till cirka 2 miljarder
            svenska kronor. I England kal- kyleras för 1939 med en försvarsbudget
            på 10 miljarder svenska kronor, d. v. s. 10 procent av hela nationalinkomsten.
            De engelska försvarsutgif- terna ha icke kunnat finansieras med
            skatter utan lån ha måst tillgripas i sådan omfattning, att ungefär
            hälften av engelska folkets årliga sparande konsumeras för ändamålet.
            T. o. m. Schweiz, vars neutrala särställning 1 fjol uttryckligen
            erkändes av Nationernas förbunds råd, har för 1939 be- slutat
            anslå cirka 330 miljoner svenska kronor till utbyggnad av försvaret.
            Beslut härom fattades av förbundsförsamlingen den 27 december
            1938. I förbundsrådets rapport om saken framhölls, att det för
            ett fullständigt täc- kande av dessa utgifter torde bli nödvändigt
            att av befolkningen begära ett »försvarsoffer». Genom fjolårets
            ovan omnämnda beslut om ett 70-miljonersanslag till försvarsberedskapens
            omedelbara stärkande har också Sveriges folk ådaga- lagt sin vilja
            att bringa nödiga offer för den nationella frihetens bevarande.
            Även årets statsverksproposition upptager betydande anslag för
            militära ändamål. Men såsom i det följande skall visas äro långt
            mera genomgri-
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-004.pdf"/>
          <fw xml:id="i-UTfg27wkD4M2WX9LtnLXNZ">
            4 Motioner i Första kammaren, Nr 166.
          </fw>
          <p xml:id="i-Bi9WCQavYqXF5g7AiHnKtV">
            pande åtgärder av nöden, om vårt land skall stå rustat att inom
            en nära framtid möta och uthärda ett europeiskt krigs påfrestningar.
            Bland dessa åtgärder må främst nämnas behovet av en bättre personell
            beredskap. Den 1936 fastställda övningstiden för de värnpliktiga
            är så- som framgår av arméfördelningschefernas rapporter hösten
            1938 för kort med hänsyn till de krav, som nuvarande förhållanden
            ställa på soldatut- bildningen. Erfarenheten har givit vid handen,
            att den är otillräcklig för att ernå det minimiresultat, som under
            nutida krigföring kräves i fråga om omedelbart fältdugliga linjeförband.
            De värnpliktiga lära sig sällan hantera sina vapen med sådan säkerhet,
            att de vinna fullt självförtroende. En ökad tjänstgöringstid är
            nödvändig ej blott för att skänka truppförbanden och den enskilde
            soldaten grundligare utbildning utan också för att garantera tillgång
            på stridsdugliga förband året runt. Chefen för armén betonar i
            sin den 15 december 1938 avgivna rapport att en revidering av
            gällande härordning är ofrånkomlig för att erhålla ett under större
            delen av året enligt nutida fordringar tillfredsställande be-
            redskapsläge. Tjänstgöringstiden för de värnpliktiga måste ökas
            och den s. k. kategoriklyvningen upphävas. I samband härmed ifrågasättes
            av che- fen för armén, huruvida icke vissa övningar böra anbefallas
            för värnplik- tiga tillhörande äldre årsklasser i syfte att tillgodose
            såväl den närmaste tidens beredskapskrav som önskemålen ifråga
            om en förbättrad utbildning av de enligt 1923 års härordning alltför
            ofullständigt utbildade årsklas- serna. Frågan är emellertid av
            alltför vittutseende och invecklad beskaf- fenhet för att kunna
            lösas på grundval av en enskild motion. Då den med tystnad förbigåtts
            i statsverkspropositionen, finna vi oss nödsakade hem- ställa,
            att Kungl. Maj:t ville till innevarande års riksdag framlägga
            för- slag, som med verkan inom närmaste framtiden tillgodose kraven
            på bered- skap och för framtiden säkerställa utbildningen av de
            värnpliktiga. Efter septemberkrisen 1938 har också frågan om en
            utbyggnad och förstärkning av det civila luftskyddet trätt i förgrunden.
            Den hittillsva- rande ordningen i vårt land på detta område erkännes
            allmänt vara sär- deles otillfredsställande. Något effektivt,
            i allvarstider funktionsdugligt luftskydd har icke kommit till
            stånd. Man har fått en organisation, som i stort sett ingenting
            annat är än en pappersorganisation. Bristerna i det civila luftskyddets
            organisation och utrustning avhjälpas icke genom de i statsverkspropositionen
            föreslagna anslagshöjningarna till gasmasker åt den aktiva luftskyddspersonalen.
            Härför krävas åtgärder av helt annan om- fattning. Vi ha i en
            särskild motion framlagt förslag härom. Vad som gäller om den
            personella beredskapen och det civila luftskyd- det gäller även
            på en rad andra områden. För arméorganisationens del må uppmärksamheten
            fästas vid att det i nuvarande utrikesläge icke kan vara lämpligt
            att indraga fästningsbatal- jonerna i Vaxholm och Karlskrona.
            I tider, som kräva särskilda ansträng-
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-005.pdf"/>
          <fw xml:id="i-5MCHS4GobDqdS1KYJDLxmN">
            Motioner i Första kammaren, Nr 166. 5
          </fw>
          <p xml:id="i-9K48UtuXXAbXYoMgXmK8wL">
            ningar för att åstadkomma tillräckligt starka beredskapsstyrkor,
            är det heller icke försvarligt att årligen undandraga tusentals
            värnpliktiga utbild- ning med vapen. De bestämmelser i värnpliktslagen,
            vilka föranleda den s. k. kategoriklyvningen, böra därför borttagas.
            För att avhjälpa personal- bristen för luftvärnets del föreslå
            vi uppsättandet av ett nytt luftvärns- regemente. Förslaget härom
            framlägges i särskild motion. I fråga om vår flottas stridsvärde
            kunde under septemberkrisen allmänt konstateras, att de omedelbart
            tillgängliga svenska krigsfartygen voro rela- tivt sett betydligt
            underlägsna dem, som funnos 1914. Personalkadrerna voro långt
            ifrån tillräckliga för att hastigt sätta de upplagda fartygen
            i stridsdugligt skick. Den rustade delen av kustflottan var alldeles
            för liten för att genom sin omedelbara stridsberedskap hålla neutralitetsbrytande
            styrkor borta från våra kuster. En snar och genomgripande effektivisering
            av vårt sjöförsvar är alltså ofrånkomlig. Ett första steg i rätt
            riktning är Kungl. Maj:ts förslag om byggande av två artillerifartyg,
            vilket av oss hälsas med tillfredsställelse. Men flottan är därutöver
            i behov av viss nyanskaffning. Erfarenheten har bekräftat att
            flottan i 1936 års försvarsordning till- delades en alltför snäv
            ram. Det svenska sjöförsvaret torde även erhålla vidgade uppgifter
            genom de förpliktelser, som torde följa av ålandskon- ventionen.
            Älandsområdet torde bliva ett primärt operationsobjekt i hän-
            delse av ett krig i norra Europa, såvida icke tillräckliga stridskrafter
            äro beredda att omedelbart ingripa till försvar för dess neutralitet.
            Ögruppen såväl som inloppet till Bottniska viken måste försvaras
            av sjöstridskrafter jämte de fasta batterierna. Härför kräves
            sjökrigsmaterial med mycket hög beredskap, omfattande såväl artillerifartyg
            som lätta fartyg och riklig till- gång på minor. Frågan om sjöförsvaret
            på västkusten är heller icke till- fredsställande löst. Vi ha
            med utgångspunkt härifrån i särskild motion krävt en förstärkning
            av sjöförsvaret. För flygvapnets del fortgår anskaffningen av
            plan, motorer, fordon och vapen enligt fastställda planer. Men
            anslagen till övningar och materielens underhåll ha varit så knappa,
            att de icke medgivit flygövningar i tillräck- lig omfattning för
            att uppnå den höga krigsberedskap, som fordras, om flyg- förbanden
            skola kunna hållas beredda att tillräckligt hastigt insättas till
            vår neutralitets eller självständighets värnande. Under septemberkrisen
            framträdde skarpt den allvarligaste bristen i 1936 års flygvapenorganisa-
            tion, nämligen saknaden av tillräckliga reserver av flygmateriel.
            Bristen på reservmateriel omöjliggör i de flesta fall ett omedelbart
            uppsättande av fulltaliga förband samt utesluter omedelbar ersättning
            av förluster i krig. Vi föreslå på denna grund i särskild motion
            vissa höjningar av de av Kungl. Maj:t i statsverkspropositionen
            begärda anslagen till flygvapnet. Nulidens krig äro emellertid
            icke uteslutande militära företag utan in- gripa djupt i hela
            nationens liv. Deras genomförande hänger lika mycket
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-006.pdf"/>
          <fw xml:id="i-AsC6CmAmsTUeyCSM6HAhZH">
            6 Motioner i Första kammaren, Nr 166.
          </fw>
          <p xml:id="i-AXQY4RfnZttnJQkn2KP34k">
            på mannen eller kvinnan vid arbetet i hemorten som på soldaten
            vid fron- ten. Utöver den militära beredskapen är det därför av
            utomordentlig be- tydelse att den ekonomiska försvarsberedskapen
            är väl förberedd och orga- niserad. Vi hänvisa i denna del till
            två särskilda motioner. Här vilja vi därutöver fästa uppmärksamheten
            på en trots det kritiska världsläget hittills föga beaktad särskild
            sida av försvarsberedskapen, näm- ligen den organisation av folkets
            alla krafter, som i ett nutida krig blir ofrånkomlig. Vid mobilisering
            ryckes en stor del av den manliga arbetskraften bort från sin
            fredstida sysselsättning och kallas under fanorna. Verksamheten
            i hemorten får dock därför icke minskas. Även om så kan och måste
            ske in- om vissa företag och yrkesgrenar, är det i stället andra
            som tvingas arbeta med ökad intensitet. Härtill kommer det civila
            luftskyddets krav på per- sonal. En genomgripande omplacering
            av arbetskraften blir följden. Får denna ske på måfå och oreglerad
            blir det lätt farliga luckor i samhälls- maskineriet. Det är av
            utomordentlig vikt att rätt person kommer på rätt plats och att
            alla krafter koncentreras och tillvaratagas till sådana arbeten,
            som ha betydelse för krigets förande och nationens liv under krigstill-
            ståndet. Detta förhållande har medfört, att i många länder lagar
            om nationens organiserande i krigstid antagits eller förberetts
            med stadganden bland annat om en allmän tjänsteplikt i händelse
            av krig, vilken uttages antingen i form av tjänstgöring vid fronten
            eller som arbete i någon av myndig- heterna anvisad befattning
            i hemorten. Av stort intresse är den behandling frågan om hela
            nationens organise- rande för kriget fått i England. Efter septemberkrisen
            uppstod i England ett allmänt och bestämt krav på försvarslägets
            förbättrande, så att gränsen för det möjliga i avseende på nationens
            trygghet snarast blev uppnådd. Detta mål ansågs på många håll
            icke möjligt att nå, om man icke an- förde någon form av National
            Service, d. v. s. en alla medborgare (inom vissa åldersgränser)
            omfattande skyldighet att i fredstid erhålla sådan ut- bildning
            och övning, att envar skulle kunna fylla en av statsmakterna an-
            visad plats och uppgift, därmed bidragande till nationens trygghet.
            Hur denna National Service skulle utformas blev givetvis mycket
            om- debatterat, särskilt som den kom att sammankopplas med frågan
            om in- förandet av allmän värnplikt. Man måste å ena sidan garantera,
            att sta- ten kom att förfoga över det rätta antalet personer för
            varje tänkbar upp- gift. ÄÅ andra sidan ville man i minsta möjliga
            grad inkräkta på den per- sonliga frihet, som anses vara engelsmannens
            särskilda privilegium. Sam- manjämkningen av det förstnämnda kravet
            och det sistnämnda önskemå- let var en för problemets lösning
            i sin helhet på samma gång viktig och försvårande faktor.
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-007.pdf"/>
          <fw xml:id="i-HHiCvxsXteuynsEahkVeWm">
            Motioner i Första kammaren, Nr 166. g
          </fw>
          <p xml:id="i-RSdp7KGH5phhn26BKWTSFH">
            Redan i oktober meddelade Sir Thomas Inskip, minister for the
            Coordi- nation of Defence, att uppläggandet av ett nationalregister
            var under all- varligt övervägande. Frågan därom har sedermera
            överlåtits på The Lord Privy Seal, Sir John Anderson. Denne har
            vid några tillfällen redogjort för sitt arbete och framlagt sina
            synpunkter därpå. Det slöseri med folk, som ägde rum 1914—15,
            skulle icke få upprepas. Därför gällde det bland annat att få
            tag på alla de pensionerade men ännu arbetsdugliga, som kunde
            ersätta de yngre i fält utkallade krafterna. Den 1 december framlade
            Sir John Anderson i underhuset sin plan för organiserandet av
            de nationella resurserna till statens tjänst. Denna innebar: 1)
            omedelbart uppläggande av ett register på frivillighetens grund
            om- fattande manlig och kvinnlig arbetskraft (National Voluntary
            Register) Jämte en vägledande handbok, upptagande bland annat
            de befattningar av olika slag, vilka ovillkorligen måste hållas
            besatta i krigstid, samt de kvalifikationer de för dessa befattningar
            avsedda personerna borde äga; 2) en med registrets uppläggande
            samordnad rekryteringskampanj av- seende 1939 års arbetskraftsbehov;
            3) en utvidgning av utbildningsorganisationerna; samt 4) förberedande
            åtgärder för att inom tre veckor i händelse av krig kunna utfylla
            registret tvångsvis till ett fullständigt National Register. Detta
            register skulle upptaga alla, som ha särskilda yrkes- eller tekniska
            kvalifikationer. I Frankrike föreligger sedan 11 juli 1938 en
            lag om nationens organise- rande för krigstid (»Loi sur Porganisation
            générale de la nation pour le temps de guerre»). Enligt denna
            skall regeringen redan i fredstid förbereda dels krigsmaktens
            mobilisering, dels utnyttjandet av alla landets krafter och resurser
            i krig. Varje minister skall under konseljpresidentens och mi-
            nisterns för det nationella försvaret ledning vara ansvarig för
            att hans departement är förberett för sin roll under krig. De
            militära ministrarnas krav äga prioritetsrätt. Ministern för det
            nationella försvaret ombesörjer med hjälp av övriga ministrar
            det civila luftskyddets organisation och har för detta ändamål
            redan i fred förfoganderätt över viss personal (värnplik- tiga
            och kvinnor, som icke frivilligt anmäla sig, utgöra de främsta
            undan- tagen). Denna personal har i krigstid och delvis även i
            fred (vid övningar) tjänsteplikt i luftskyddet och lydnadsplikt
            mot luftskyddets funktionärer. Men härjämte kan varje fransman
            över 18 år, som icke inkallats under fanorna eller tagits i anspråk
            på motsvarande sätt för annan tjänst, rekvi- reras av myndigheterna
            i krigstid till arbete permanent eller för viss tid antingen enskilt
            eller i administrationen, statliga eller kommunala verk eller
            i företag, som arbeta i nationens intresse. Hänsyn skall härvid
            tagas till vars och ens yrke, utbildning, anlag, familjeförhållanden
            m. m. och början i allmänhet göras med de yngsta. Ersättningen
            för arbetet bestäm-
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-008.pdf"/>
          <fw xml:id="i-QdiJrsE5PvGPGPWAQMQvSZ">
            8 Motioner i Första kammaren, Nr 166.
          </fw>
          <p xml:id="i-CyPpw6GEqJZu7LviPUXcox">
            mes av den rekvirerande myndigheten efter vissa normer. För detta
            ända- mål skall varje ifrågakommande fransman hålla de lokala
            myndigheterna underrättade om sin adress, sitt yrke o. s. v. Han
            kan redan i fredstid er- hålla en order för sin tjänst i krig.
            Då lagen jämställer perioder av utrikes- politisk spänning med
            krig, torde den åtminstone delvis ha tillämpats under septemberkrisen.
            Motsvarande lagar finnas även i andra länder. Lagar av detta slag
            äro en följd av det totala kriget och syfta till att tillvarataga
            all nationens arbetskraft och placera den på de för hela natio-
            nen viktigaste och ändamålsenligaste platserna. De kunna antingen
            endast stadga skyldighet för alla arbetsdugliga medborgare att
            låta sig registreras med sådana uppgifter, som i krigstid tillåta
            myndigheterna att till nöd- vändiga arbetsuppgifter inbjuda därtill
            lämpliga, eller ock gå längre och även föreskriva allmän tjänsteplikt
            i krig. I båda fallen — i det förra mindre, i det senare mera
            rationellt — lösas på en gång frågorna om krigs- maktens, det
            civila luftskyddets, industriens, administrationens, jordbru-
            kets, sjöfartens m. fl. i krigstid för nationen livsviktiga funktioners
            per- sonalbehov. Det synes oss angeläget att även i Sverige med
            snaraste fatta hithörande spörsmål i ögonsikte. Ingen tvekan bör
            kunna råda om medborgarens plikt att i ett allvarligt läge underordna
            sina enskilda intressen under de ge- mensamma och ställa sin kraft
            till förfogande på den plats där den bäst behöves. Detta är en
            konsekvens av det ansvar för det allmänna bästa, som varje medborgare
            i en demokratisk stat bör bära. Mycket kan också helt visst vinnas
            genom vädjanden till medborgarnas ansvarskänsla och deras frivilliga
            insatser. Det är emellertid ej sannolikt, att den rationella omläggning
            av folkets arbetsliv, den omplacering av arbetskraften, som i
            ett allvarligt läge blir ofrånkomlig, kan genomföras utan statens
            ingri- pande. I varje fall är det att förvänta, att anpassningen
            efter ett nytt läges krav icke kan äga rum med erforderlig snabbhet,
            om staten ej ingriper. Enligt nu gällande bestämmelser äro statens
            möjligheter att reglera ar- betskraftens användning i krigstid
            ganska begränsade. Krigsmakten får som bekant sitt personalbehov
            fyllt genom värnpliktslagen. Men även fri- villiga, enligt värnpliktslagen
            icke tjänstgöringsskyldiga, antagas och behö- vas särskilt för
            luftvärnsartilleriets i hemorten bemanning. Det civila luft- skyddets
            personal erhålles på frivillighetens väg och kompletteras vid
            luft- skyddstillstånd medelst luftskyddets förfoganderättslag.
            Industriens, kom- munikationernas och administrationens behov
            av personal tillgodoses del- vis genom uppskov för vissa värnpliktiga
            vid mobilisering och genom un- dantagsbestämmelser i luftskyddets
            förfoganderättslag. För mer eller mindre tillfälliga arbeten i
            krigstid för försvaret kan därjämte arbetskraft erhållas genom
            rekvisitionslagen. Dessa olika lagbestämmelser äro emellertid
            ingalunda ägnade att på
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-009.pdf"/>
          <fw xml:id="i-8HozeLHSw1aJcf7GpqgNFF">
            Motioner i Första kammaren, Nr 166. 9
          </fw>
          <p xml:id="i-nwcf95oQahE6P2tSUtSm1">
            ett effektivt sätt tillgodose alla de behov av arbetskraft, som
            det i krig kan bliva nödvändigt att sörja för. Här må endast erinras
            om ett synner- ligen betydelsefullt verksamhetsområde, nämligen
            jordbruket, där arbets- kraften i krigstid icke på något sätt
            är säkerställd. Detta är så mycket mera betänkligt som å ena sidan
            brist på arbetskraft inom jordbruket redan i fredstid förekommer
            och å andra sidan den jordbruksarbetande manliga ungdomen utgör
            den övervägande delen av de värnpliktiga och därför vid mobilisering
            kommer att kallas till militär tjänstgöring. Att få ersättning
            för de inkallade tillräckligt snabbt för att rädda en skörd, på
            vilken hela landets välfärd beror, är ett organisationsproblem,
            som icke kan improvise- ras och som icke kan lösas med nuvarande
            bestämmelser. Att motsvarande behov av reglering föreligger även
            på ett flertal andra områden, därom vittnar den mångfald ofta
            mycket välmotiverade ansökningar om befrielse från inställelse
            vid mobilisering, varmed militära och andra myndigheter överhopades
            under de kritiska dagarna i september. De flesta av dessa ansökningar
            härstammade från personer och företag med en obestridligt betydelsefull
            verksamhet i krigstid, men icke fallande under bestämmel- serna
            rörande uppskov och icke heller av sådan art, att dessa bestämmel-
            ser lämpligen skulle kunna utvidgas till att gälla dem alla. Samtidigt
            gjorde emellertid andra personer framställningar om anvisande
            av arbete i försva- rets tjänst, vilket kan anföras som bevis
            för att arbetskraft för ersättning av inkallade finnes. Det är
            sålunda angeläget att organisera arbetskraftens tillvaratagande
            under krigstid, något som med nu gällande lagar och bestämmelser
            blott i mycket ringa utsträckning och huvudsakligen på frivillighetens
            väg kan ske. Framför allt blir uppgiften den att sörja för en
            organiserad ersättning för dem, som genom militär tjänstgöring
            ryckas från sina vanliga syssel- sättningar. Det är otvivelaktigt
            fördelaktigast att i förväg fatta det nu antydda pro- blemet i
            ögonsikte och att omsorgsfullt planlägga de åtgärder, som i krigs-
            tid kunna bliva erforderliga. Om man på grund av bristande planläggning
            tvingas att ingripa på måfå, är det för det första att befara
            att ingripan- dena icke bliva så ändamålsenliga som eljest varit
            möjligt. För det andra riskerar man — och detta vilja vi särskilt
            understryka — att ingripandena komma att i onödig grad inkräkta
            på medborgarnas berättigade anspråk på rörelsefrihet och fritt
            val av sysselsättningar. Möjligen är en lagstiftning av den art
            vi åsyfta av vederbörande myn- digheter planerad, ehuru intet
            därom kommit till allmänhetens kännedom. Det är emellertid icke
            tillräckligt att en eventuellt planerad lagstiftning antages först
            då krigsfara föreligger. Planläggningen kan göras effektivare,
            om däri även ingå åtgärder, som redan under fredstid företagits
            under all- mänhetens medverkan (registreringar, anmälningar o.
            s. v.) Och det är av synnerligt värde att medborgaren så långt
            görligt på förhand vinner kän-
          </p>
          <p xml:id="i-FZmrFqauNdTHKKiBmxAThy">
            Bihang till riksdagens protokoll 1939. 3 saml. Nr 166. 2
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-010.pdf"/>
          <fw xml:id="i-XvrgM1axyCJBifLfZxLmu4">
            10 Motioner i Första kammaren, Nr 166.
          </fw>
          <p xml:id="i-JUQnZFmroUqivWkP5NoeZw">
            nedom om de uppgifter, som i ett krig kunna komma att åvila en
            och var, och får tillfälle att sätta sig in i dem, så att de ej
            nödgas i en kritisk tid övertaga göromål, om vilka de sakna varje
            kännedom. Vi vilja sålunda förorda vidtagandet snarast möjligt
            av åtgärder, som, under hänsynstagande i möjligaste mån till medborgarens
            berättigade an- språk på rörelsefrihet och fritt val av sysselsättningar,
            möjliggöra, att fol- kets arbetskraft i händelse av krig planmässigt
            tages i anspråk för all- männa behov i vidsträcktare mån än gällande
            lagstiftning avser. Vid utformningen av dessa åtgärder måste till
            en början övervägas, i vilken utsträckning man bör räkna med möjligheten
            av ingripanden tvångs- vis gentemot medborgarna. Det bör givetvis
            eftersträvas att så långt möj- ligt är genomföra den omplacering
            av arbetskraft, som kan bliva nödvän- dig, på frivillighetens
            väg. I sådant hänseende kunna förberedande åtgärder i form av
            registrering av personer, som äro villiga att vid behov underkasta
            sig ändrad sysselsättning o. s. v., bliva av stor betydelse. Men
            såsom en yttersta möjlighet lärer man icke kunna undgå att för
            vissa fall räkna med en disposition av arbetskraft utan vederbörandes
            samtycke. Det är uppen- barligen särskilt angeläget att på förhand
            överväga för vilka syften och i vilken utsträckning sådana åtgärder
            böra kunna vidtagas och att för- bereda dem så, att de störningar,
            som genom dem uppkomma, bliva så litet kännbara som möjligt. Det
            är vidare angeläget att noga överväga, åt vilka organ de ömtåliga
            uppgifter, om vilka här är fråga, böra kunna anförtros. Det kan
            starkt ifrågasättas, huruvida det är lämpligt att de helt och
            hållet handhavas av regering och administrativa myndigheter. Det
            vore sålunda väl tänkbart, att de åtgärder som befinnas behövliga
            stundom skulle komma att verka på ett för de enskilda mindre kännbart
            sätt, om de skedde under medver- kan av kommunala organ eller
            av olika organisationer. Noggrann eftertanke bör bland annat ägnas
            åt de olika ersättningsspörs- mål, som uppkomma då staten, på
            sätt som här åsyftas, tager medborger- liga krafter i anspråk:
            i vilken utsträckning den som anlitas bör av stats- medel erhålla
            ersättning för sitt arbete och för skada som han lidit i sam-
            band med att han tages i anspråk för det allmännas räkning, i
            vilken ut- sträckning arbetsgivare böra kunna åläggas att bära
            uppkommande kost- nader eller å andra sidan tillerkännas ersättning
            för förluster de måste vidkännas o. s. v. Det bör nämligen tillses,
            att vid de ingripanden, som i ett krig kunna visa sig erforderliga,
            de därmed förbundna ekonomiska förlusterna fördelas på ett sätt,
            som så långt möjligt är överensstämmer med rättvisa och billighet.
            Hastiga och planlösa ingripanden kunna i detta hänseende befaras
            giva grundade anledningar till missnöje; genom en plan- läggning
            i god tid bör denna olägenhet i icke ringa mån kunna förebyggas.
            Även i åtskilliga andra hänseenden är det angeläget att på förhand
            klargöra vilken rättsställning de personer böra intaga som — frivilligt
            eller med tvång — tagas i anspråk i olika sysselsättningar.
          </p>
          <pb facs="riksdagen-motions-pdf/data/1939/mot_1939__fk__166/mot_1939__fk__166-011.pdf"/>
          <fw xml:id="i-XXxPLeK6bvMq4DHhCuTL1t">
            Motioner i Första kammaren, Nr 166. 11
          </fw>
          <p xml:id="i-57eFK8cFt7rSGrUJmUdxvK">
            Till den planläggning, som vi åsyfta, höra också anordningar,
            som så långt det är möjligt erbjuda den enskilde förmånen av en
            rättslig om- prövning av de frågor, som sammanhänga med ett mot
            honom riktat in- gripande.
          </p>
          <p xml:id="i-RhBYdpNxLjkdQHZEQvU7HQ">
            Under alla omständigheter synes för de ovan antydda ersättningsfrågorna
            en ur rättslig synpunkt betryggande behandling kunna säkerställas.
            Även i detta avseende lärer man genom en planläggning redan i
            fredstid kunna tillgodose rättssäkerhetens krav bättre än genom
            improvisationer, som lätteligen kunna bliva godtyckliga. En lagstiftning
            av den beskaffenhet vi här antytt skulle vara av stor betydelse
            som en manifestation av vårt folks vilja att, på det sätt som
            tids- förhållandena påkalla, taga det fulla ansvaret för rikets
            väl under ofärds- tider. Den skulle tillika giva uttryck åt vår
            avsikt att även i de allvar- ligaste lägen i möjligaste mån vidmakthålla
            de rätts- och frihetstraditioner, som för oss alla framstå som
            omistliga. Under erinran att vi i särskilda motioner framställa
            de yrkanden, som här ej lämpligen kunna inrymmas, och med stöd
            av vad ovan anförts få vi hemställa, att riksdagen må i skrivelse
            till Kungl. Maj:t hemställa om skyndsam utredning och förslag
            till åtgärder, som under hänsynstagande till medborgarnas berättigade
            anspråk på personlig rörelsefrihet möjliggöra, att folkets arbetskraft
            i händelse av krig planmässigt tages i anspråk i den utsträck-
            ning rikets försvarsberedskap fordrar.
          </p>
          <p xml:id="i-BcxN7o1ZdwATTQ3kxXu4zo">
            Stockholm den 23 januari 1939. Fritiof Domö. Nils Gabrielsson.
            Gustaf Tamm. J. B. Johansson.
          </p>
          <p xml:id="i-Ued795YCRPJhaM3jyoDxVw">
            Gustaf Velander. Karl Wistrand. M. Svensson.
          </p>
        </div>
      </div>
    </body>
  </text>
</TEI>
