<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00345">
  <teiHeader>
    <fileDesc>
      <titleStmt>
        <title>Bistånd</title>
        <author corresp="i-GsygH5UJM18UkfLBHFkVdD">av Kent Härstedt m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bistånd</title>
          <idno type="rdwebb">GV02U345</idno>
          <rs type="number">U345</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U345/text</ref>
          <ref type="dokument_url_html">http://data.riksdagen.se/dokument/GV02U345</ref>
          <ref type="dokumentstatus_url_xml">http://data.riksdagen.se/dokumentstatus/GV02U345</ref>
          <ref type="doc">http://data.riksdagen.se/fil/870A32FA-3AD4-4AA0-BED7-8C2E265C76CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-STpGWwscuCgmNHEqACtvS2" type="signed"/>
        <correspContext corresp="i-STpGWwscuCgmNHEqACtvS2">
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-V2LWDfveHJqSDv98fxFAv8" type="referral">
          <date when="2007-10-16"/>
        </correspAction>
        <correspAction xml:id="i-NaJK25S72F3cqMLsswvPNi" type="dismissal">
          <date when="2007-10-16"/>
        </correspAction>
        <correspAction xml:id="i-5M5wS2GPe9bjK3yr6LirJD" type="numbering">
          <date when="2007-10-09"/>
        </correspAction>
        <correspAction xml:id="i-Gax2hHHohmV7tFeLqgFohY" type="submission">
          <date when="2007-10-05"/>
        </correspAction>
        <correspAction xml:id="i-R7s2iyRzDC6HdZ9NC4mkTv" type="transfer">
          <date when="2007-10-05"/>
        </correspAction>
        <correspAction xml:id="i-84Vn2C5EyoBwbh3R6mt46F" type="assigned"/>
        <correspContext corresp="i-84Vn2C5EyoBwbh3R6mt46F">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MSaukeZckpbGHSfap4KbYk" type="motBody">
        <div xml:id="i-AicET9vr1QuoJ33swv9uCN" type="motProposal" subtype="förslag">
          <head xml:id="i-QE1TLyeFuGNecRHobDmmfT">
            Förslag till riksdagsbeslut
          </head>
          <list xml:id="i-LZ6mxVFWaoWgddMioPnZ7T" style="ol">
            <item xml:id="i-9ThPd8mQFHyKeBaSzsWLKh">
              Riksdagen tillkännager för regeringen som sin mening vad som
              anförs i motionen om att 1 % av BNI ska gå till bistånd.
            </item>
            <item xml:id="i-4YvqXmcgx5LF5fUS8QXRGA">
              Riksdagen tillkännager för regeringen som sin mening vad som
              anförs i motionen om att svenskt bistånd ska bidra till att öka
              kvinnors möjlighet att styra sina liv och påverka det egna landets
              utveckling.
            </item>
            <item xml:id="i-GbZWpazX6NeKQ9qAsc6zUM">
              Riksdagen tillkännager för regeringen som sin mening vad därutöver
              anförs i motionen om biståndets syfte.
            </item>
            <item xml:id="i-Vk5DmT6gYZ8NSGQk1ho1Jx">
              Riksdagen tillkännager för regeringen som sin mening vad som
              anförs i motionen om vikten av att stärka det partinära och fackliga
              biståndet.
            </item>
            <item xml:id="i-BLBTcTh86NnJUwSZLQ7nrP">
              Riksdagen tillkännager för regeringen som sin mening vad som
              anförs i motionen om politiken för global utveckling, PGU.
            </item>
            <item xml:id="i-NfpaZqRbjjW3XNJaxswmBK">
              Riksdagen tillkännager för regeringen som sin mening vad som
              anförs i motionen om att avvisa avräkningar från biståndsramen
              för skuldavskrivningar med 213 miljoner kronor samt kravet på
              en bättre ekonomisk redovisning för avräkningar från biståndsramen.
            </item>
            <item xml:id="i-2yMARjTCXd2zKhf3KHRX15">
              Riksdagen tillkännager för regeringen som sin mening vad som
              anförs i motionen om att inte minska Sidas informationsanslag.
            </item>
            <item xml:id="i-CvBDZ78RVhZ3dbDz61KcrH">
              Riksdagen tillkännager för regeringen som sin mening vad som
              anförs i motionen om klimatsäkrat bistånd.
            </item>
            <item xml:id="i-9hvPZfAPeo8XM7hVZoV6gL">
              Riksdagen tillkännager för regeringen som sin mening vad som
              anförs i motionen om den snabba utfasningen av biståndet till
              Ryssland.
            </item>
            <item xml:id="i-3JVvGUu5k4qXweFQnp6yH5">
              Riksdagen tillkännager för regeringen som sin mening vad som
              anförs i motionen om landfokusering i biståndet.
            </item>
            <item xml:id="i-JRNEKXVQsvD7hHZexxuAH1">
              Riksdagen tillkännager för regeringen som sin mening vad som
              anförs i motionen om att biståndsmedel inte ska bekosta militära
              insatser.
            </item>
            <item xml:id="i-HJ3meYM8zyEdHmjd5VW49H">
              Riksdagen tillkännager för regeringen som sin mening vad som
              anförs i motionen om att inte öppna Dacs regelverk för militära
              inslag.
            </item>
            <item xml:id="i-6Ji5jZzmpSxyijDerdkp2r">
              Riksdagen tillkännager för regeringen som sin mening vad som
              anförs i motionen om det multilaterala biståndet.
            </item>
            <item xml:id="i-Av7yzB2nkxPE15beN9dbW7">
              Riksdagen tillkännager för regeringen som sin mening vad som
              anförs i motionen om resultat i biståndet.
            </item>
          </list>
        </div>
        <div xml:id="i-ASWkj9MupsWyRx825MceWr" type="motContent">
          <head xml:id="i-UfHuvwWsWkv5iPPUjgpTU1" type="h1">
            Bakgrund
          </head>
          <p xml:id="i-ECwLEx8PZHGA6NotPHfXR5">
            Allt som händer i världen påverkar alla och angår alla. Mänsklighetens
            framtid är mer än någonsin en gemensam angelägenhet, vare sig
            man vill det eller inte.
          </p>
          <p xml:id="i-5ecHkiTNDZj72ZzRZzRXMb">
            För oss socialdemokrater är människan målet hennes utveckling
            och frihet, hennes vilja att växa, hennes ansvarskänsla för kommande
            generationer, hennes solidaritet med andra. Det är alla människors
            frigörelse politiken syftar till. Därför vill socialdemokrater
            bekämpa ekonomiska och sociala klyftor, vidga solidariteten och
            bidra till en värld där fattigdom och maktlöshet hör till det
            förgångna. Biståndet är ett uttryck och ett redskap för detta.
          </p>
          <p xml:id="i-AgmfXXB3gzNnMhdyR54xzT">
            Situationen i världen har på senare år förändrats radikalt mest
            till det bättre. Fler människor än någonsin tidigare lever i demokratier.
            Mänsklighetens samlade välstånd växer, produktionen hushåller
            allt bättre med naturens resurser och fler reser sig ur förtryck,
            svält, sjukdom och analfabetism än någonsin tidigare. För första
            gången kan fattigdomen göras till historia. Det är möjligt att
            på en generation utrota fattigdomen, om den politiska viljan finns.
            Trots detta präglas världen av ökande orättvisor inom och mellan
            länder.
          </p>
          <p xml:id="i-HjyZBZ4rvkDQPgJAhs6JDg">
            Som socialdemokrater tror vi inte på en förutbestämd utveckling.
            Vi vet att det är människor tillsammans som skapar framtiden genom
            målmedvetet politiskt arbete. Kampen har varit meningsfull och
            framgångsrik. Kolonialismen är historia, om än inte dess arv.
            Diktaturerna är på reträtt. Den så kallade Internetrevolutionen
            är en sann revolution i den meningen att människor är närmare
            varandra än någonsin förut. Ut från tidigare helt slutna diktaturer
            kommer dokumentation av övergrepp och protester i realtid ut på
            nätet. De massiva fredliga protesterna i Burma hösten 2007 utgör
            ett exempel på detta. Men samtidigt har nya allianser uppstått
            mellan odemokratiska regimer och det internationella kapitalet.
            Krig mellan stater är ett minskande hot.
          </p>
          <p xml:id="i-FFzDzX4MpCNmKJZK9KkRNn">
            Kvinnor utgör hälften av världens befolkning men kvinnors möjligheter
            att påverka, delta i och dra fördel av utvecklingen är i de flesta
            länder små. Världen styrs fortfarande av män. Jämställdhet har
            avgörande betydelse för ett samhälles sociala, ekonomiska och
            politiska utveckling och frågan om jämställdhet måste därför alltid
            vara en av grundförutsättningarna när vi söker lösningar på globala
            problem som fattigdom, miljöförstöring, säkerhet och migration.
            Inte minst därför är satsningar på kvinnor särskilt viktigt inom
            biståndet.
          </p>
          <p xml:id="i-NH7m97o7w5f8nS4Asv6nmJ">
            Arbetet för en rättvis värld fortsätter. Den internationella
            socialdemokratiska arbetarrörelsen är beredd att ta ansvar, precis
            som när arbetarrörelsen föddes, och hämta inspiration ur en ny
            tids krav på nya insikter, arbetsmetoder och beslut.
          </p>
          <p xml:id="i-RjwfXRutxGq2fjoe9xRC4N">
            Den vidgade ekonomiska globaliseringen de senaste decennierna
            har bidragit till ökat välstånd och högre genomsnittliga inkomster
            nästan överallt. Om den globala ekonomin växer i samma takt som
            hittills och fördelningen är rättvis är det möjligt att nå det
            av världens regeringar uppsatta målet att halvera fattigdomen
            till år 2015.
          </p>
          <p xml:id="i-AftN4p7UpB3LhenReMFfKC">
            Fortfarande lever dock närmare hälften av jordens befolkning
            på en inkomst under 2 dollar per dag, och var sjätte människa
            lever under den absoluta fattigdomsgränsen på 1 dollar per dag.
            Majoriteten av dessa är kvinnor. Mer än en halv miljard människor
            som har ett arbete tjänar mindre än 1 dollar per dag.
          </p>
          <p xml:id="i-DZxno2FyZm6U7E4aL36uQY">
            Orättvisorna tar sig många uttryck. En invånare i den industrialiserade
            världen väntas leva nästan 30 år längre än den som bor i något
            av världens minst utvecklade samhällen. Vart femte barn i utvecklingsländerna
            går inte ut skolan, jämfört med 2 procent i den rika världen.
          </p>
          <p xml:id="i-VcBwpHaM3kqi5vjJdmM6Nu">
            Utvecklingen i fattiga länder är inte heller entydig. Framsteg
            och misär lever sida vid sida. Fattigdomen finns dessutom överallt
            och präglar även vardagen i rikare länder. En värld med 246 miljoner
            barnarbetare, varav 180 miljoner i de värsta formerna, är inte
            mänsklig.
          </p>
          <p xml:id="i-Ts3RH9ncf5MTH8wqhsKDMZ">
            De fattiga ländernas skuldbörda måste minska. Det finns länder
            som betalar uppemot tre gånger mer i skuldavskrivningar än till
            investeringar i hälsa och utbildning. De fattigaste ländernas
            skulder måste skrivas av helt, dock inte på bekostnad av ett urholkat
            bistånd.
          </p>
          <p xml:id="i-XADsBC7n9ChaFMCnSpq6PE">
            Bistånd kan, rätt använt, vara en katalysator för ökad utbildning,
            jämlikhet och framtidstro, men också ett sätt att bekämpa korrumperade
            odemokratiska styrelseskick. Tillsammans med insatser på andra
            områden skapar bistånd förutsättningar för utveckling. Därför
            är vi socialdemokrater stolta över att Sverige 2006 nådde vårt
            mål om 1 procent av bruttonationalinkomsten (BNI) i bistånd. Det
            gör oss till en stark röst i världen för rättvisa och framtidstro.
          </p>
          <p xml:id="i-b8qjhGSJSD5pczgrX4KUs">
            Tyvärr är det få länder i den rika världen som lever upp ens
            till den av FN beslutade biståndsnivån på 0,7 procent av BNI.
            Därför är det en högt prioriterad uppgift att få fler länder att
            ge en större andel av samhällets resurser i bistånd till fattiga
            länder. Inom EU är vi på god väg och biståndet ökar sakta men
            säkert, men även andra länder som USA och Japan måste vara med
            och kraftfullt bidra. Dagens ökningstakt räcker inte. Därför välkomnar
            vi de olika initiativ som presenterats för att öka biståndsflödena
            i världen, men också för att hitta nya källor till finansiering.
          </p>
          <p xml:id="i-RYWjWxqaTT8yiayCJYpYhr">
            Fattigdom handlar om orimliga livsvillkor och hunger, men också
            om brist på demokratiskt inflytande. Biståndet är ett bidrag till
            att bryta den maktlöshet som tvingar människor i den fattiga världen
            kvar i hunger och hopplöshet. Därför är frågor om demokrati och
            mänskliga rättigheter grundläggande också i biståndet. Bistånd
            skapar inte ensamt en positiv utveckling. Däremot bidrar det till
            att skapa förutsättningar för utveckling tillsammans med insatser
            på andra områden.
          </p>
          <p xml:id="i-XyjGwZjtakQK6BDX8F3AZi">
            Det handlar om att långsiktigt främja demokrati och mänskliga
            rättigheter, stärka det civila samhället och bygga upp fungerande
            institutioner. De fattigaste länderna måste ha möjligheter att
            bygga upp fungerande utbildnings- och hälsosystem och annat som
            internationella investerare inte tar hänsyn till.
          </p>
          <p xml:id="i-FHBmcyAKAGu48nUBLcg3HB">
            Biståndet ställer också krav på mottagarländerna. Huvudansvaret
            för en positiv utveckling ligger hos varje land och dess befolkning.
            Demokrati, mänskliga rättigheter och den förda ekonomiska politiken
            får inte stå i vägen för en hållbar utveckling i det mottagande
            landet. Korruption i alla dess former hämmar utvecklingen. Därför
            måste den bekämpas på olika sätt. Ett sätt är att hålla inne biståndsresurser
            till regimer som saknar fördelningspolitiska ambitioner länder
            där skatteuttagen är mycket låga eller där korruptionen är omfattande.
          </p>
          <p xml:id="i-BbQwYEZsm8cJa4nRVVUH3i">
            Kvinnor är ofta de fattigaste bland de fattiga och de mest utsatta.
            Maktrelationen mellan könen resulterar i att flickor inte får
            gå i skola i samma utsträckning som pojkar, att lagstiftning kring
            äganderätt gynnar män, att kvinnor har sämre löner och arbetsvillkor
            och i än högre grad saknar inflytande över samhällsutvecklingen.
            Svenskt bistånd ska bidra till att öka kvinnors möjlighet att
            styra sina liv och påverka det egna landets utveckling.
          </p>
          <p xml:id="i-U5fSYKWqDYsViiT3cm18CX">
            En viktig del av biståndet är stödet till demokratisk utveckling.
            Stöd genom partinära organisationer för att stärka partiväsendet
            ute i världen bör öka. Vi betonar också de fackliga rättigheternas
            viktiga roll för att motverka globaliseringens negativa effekter
            och vill stärka, inte skära ned, biståndet till och via fackliga
            organisationer.
          </p>
          <p xml:id="i-MsdJSjYPgSY28s9Dp16V8m">
            2003 införde vi socialdemokrater och en enig riksdag politiken
            för global utveckling, PGU. Det var ett viktigt steg för utvecklingspolitiken
            och rönte stor uppskattning både i Sverige och internationellt.
            Biståndet ensamt kan inte skapa utveckling, men rätt använt kan
            det vara en katalysator. I den sammanhållna politiken för global
            utveckling ska alla politikområden sträva mot samma mål en hållbar
            global utveckling. Den moderata biståndsministern har uttalat
            sig om att inte vilja ansvara för att hålla samman denna politik.
            Vi socialdemokrater känner oro för att politiken för global utveckling
            inte kommer att prioriteras av den borgerliga regeringen.
          </p>
          <head xml:id="i-Xosi5mU4DYNejuJSKePhVS" type="h1">
            Avräkningar för skuldavskrivningar
          </head>
          <table xml:id="i-4As1fR13WCVUhKuk11mJeQ">
            <row xml:id="i-Y4LmRtVJm6TcuKgKMpaxPk">
              <cell>
                Nivå i BP 2008
              </cell>
              <cell>
                Avvikelse från propositionen
              </cell>
            </row>
            <row xml:id="i-P3DHzu3YuQVUWWV1AFbupD">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-LNAB7tmtKK5B36V5wR9sNq">
              <cell>
                26 483
              </cell>
              <cell>
                28 609
              </cell>
              <cell>
                30 151
              </cell>
              <cell>
                213
              </cell>
              <cell>
                0
              </cell>
              <cell>
                0
              </cell>
            </row>
          </table>
          <p xml:id="i-GNeaCPaT44wkVLKkodFg6n">
            Enprocentsmålet för biståndet ligger kvar trots att biståndsministern
            ser det som en förbannelse. Regeringen fortsätter urholka biståndet
            underifrån genom avräkningar från biståndsramen till skuldavskrivningar.
            Skuldavskrivningarna uppgår 2008 till 500 miljoner kronor. År
            2007 låg de på 1 500 miljoner kronor, år 2006 med socialdemokratisk
            regering på 0 kronor.
          </p>
          <p xml:id="i-2ueGxJUBHdmj84Y5sPptV7">
            I årets budget har regeringen avräknat 500 miljoner kronor från
            biståndet för att betala av gamla skulder. I verkligheten är dock
            den faktiska siffran som Exportkreditnämnden kommer att använda
            för att slutgiltigt skriva av skulder betydligt lägre, 287 miljoner.
            Resterande 213 miljoner är en luftsiffra som direkt dränerar biståndet.
            Det kan vara rimligt att från biståndsramen räkna av skuldavskrivningar,
            men det ska i sådant fall ske krona för faktisk krona utan luft.
          </p>
          <p xml:id="i-9f477MGCqEbjhddyyGMQLv">
            Vi socialdemokrater kräver att regeringen återkommer med ett
            ordentligt ekonomiskt underlag när det gäller avräkningen för
            skuldavskrivning på biståndsanslaget, och vi avvisar den uppblåsta
            avräkningen från biståndsramen 2008 på 500 miljoner.
          </p>
          <p xml:id="i-PCm1MgysSbBAvjAHKvEcmU">
            Det moderata mönstret går igen. Världens fattiga får betala regeringens
            skattesänkningar. Biståndsminister Gunilla Carlsson har sagt om
            enprocentsnivån: En del skulle kalla det privilegium. Jag skulle
            kalla det en förbannelse (GP 070625). Senast i augusti 2007 ville
            statsministern i sitt Vaxholmstal använda nedskärningar i biståndet
            för att finansiera skattesänkningar här i Sverige. Är Reinfeldts
            fattigdomsperspektiv verkligen äkta?
          </p>
          <head xml:id="i-3HGaiE8ZRbqrocVvh8YiU9" type="h2">
            Nytt politikområde
          </head>
          <p xml:id="i-Q3M1QbtEuQ9NpjjcueAbDW">
            Regeringen föreslår i sin budgetproposition ett nytt politikområde:
            49:1, Reformsamarbete i Östeuropa. Enligt regeringens förslag
            ska målen för det nya politikområdet vara stärkt demokrati, rättvis
            och hållbar utveckling samt närmande till Europeiska unionen och
            dess värdegrunder. Anslaget ska användas för reformstöd till länderna
            i Östeuropa inklusive västra Balkan, Turkiet och södra Kaukasien.
          </p>
          <p xml:id="i-8yL2h5zn12dz6AGs4DeBKf">
            Vi välkomnar detta nya politikområde. Östeuropa behöver samarbete
            på flera plan för att kunna fortsätta sin positiva utveckling
            från fattiga länder tyngda under kommunismens förtryck till normala
            demokratiska stater. Sverige har haft, och kan fortsätta ha, en
            viktig roll att spela på detta område, ett ansvar som vi socialdemokrater
            ser det som självklart att axla.
          </p>
          <p xml:id="i-NZpC8mtvcMD3GxxWuYuY2F">
            Men vi kommer att bevaka balansen i helhetsbilden som biståndet
            utgör framöver. Vi vänder oss emot att det talas om fokus på fattigdomsbekämpning
            i biståndspolitiken om effekten i praktiken blir att Sverige kommer
            att ge mer i bistånd till Europa än till Asien, där över hälften
            av världens fattiga bor.
          </p>
          <head xml:id="i-EJNhZ9W1mubMtfZF2nyehH" type="h2">
            Sida
          </head>
          <p xml:id="i-Mtom1qjo1tLUKComGoksRU">
            Det är tydligt att balansen mellan det bilaterala och multilaterala
            biståndet har förändrats, detta utan en ordentlig diskussion.
            Detta ifrågasätter vi socialdemokrater. Därutöver drar regeringen
            ned på Sidas informationsinsatser 2008. Vi menar att informationsarbetet
            på hemmaplan är en viktig del av utvecklingssamarbetet, för dess
            förankring och för att sprida kunskap om en central del av den
            svenska utrikespolitiken. Vi avvisar denna minskning på informationsanslaget.
          </p>
          <head xml:id="i-RKBiDwqVd8fBWRQ3BWmzoj" type="h2">
            Klimatsäkring
          </head>
          <p xml:id="i-U1vJNKKbZUJ7uJdvmCBcSQ">
            Det är de fattiga som är mest utsatta för de negativa effekterna
            av västvärldens snabbt accelererande välstånd. De tvingas bo storstädernas
            slumområden, de utsätts för kemikaliedumpning, deras vatten förorenas
            och deras avfallshantering missköts.
          </p>
          <p xml:id="i-U8CYAKTSKmQZisRkXgmQpA">
            Biståndet till fattiga länder måste därför miljö- och klimatsäkras.
            Långsiktig ekonomisk tillväxt kan inte skapas utan att miljön
            förbättras och vice versa. Valet mellan att ge bistånd för fattigdomsarbete
            eller för miljöarbete existerar inte längre det handlar om båda
            delarna.
          </p>
          <head xml:id="i-GHsrQhFHnmcdXtKNotjHGs" type="h2">
            Avvecklingen av Rysslandsbiståndet
          </head>
          <p xml:id="i-FLNDtV59z4uPmofeYcEmBu">
            Regeringen vill snabbt och kraftfullt minska Sveriges stöd till
            utvecklingen i Ryssland. Situationen i Ryssland är mer oroande
            än på länge, men ändå driver regeringen med stor brådska igenom
            biståndsutfasningen till Ryssland.
          </p>
          <p xml:id="i-6YAXHd2bEc45sbqLq699pR">
            Den ryska ekonomin har utvecklats i snabb takt under senare år.
            Ryssland behöver inte längre bistånd i tidigare mening, och därför
            inledde den förra socialdemokratiska regeringen en utfasning av
            biståndet till Ryssland. Det måste dock ske på ett klokt sätt,
            och vissa sektorer är också i fortsättningen i stort behov av
            olika typer av stöd från omvärlden.
          </p>
          <p xml:id="i-cGizoWs4qLxvZPxYafVTz">
            Det ligger också i både svenskt och ryskt intresse att utveckla
            ett starkt partnerskap och samarbete inom flera fält, exempelvis
            miljö och kärnsäkerhet.
          </p>
          <p xml:id="i-V2kcaVwz3GhwKEb2aKamJs">
            För Sverige är det viktigt att Ryssland utvecklas till ett öppet
            och demokratiskt samhälle. Det är både rimligt och bra att vi
            drar oss ur biståndsinsatser i t.ex. rysk infrastruktur, men samtidigt
            är det viktigt att vi fortsatt stöder utvecklingsinsatser som
            främjar ett öppet och demokratiskt samhälle.
          </p>
          <p xml:id="i-EUVD3fdUafRWVr8gbVRv2j">
            Ett exempel som belyser orimligheten i den snabba utfasningen
            är situationen för ryska journalister, inte minst med tanke på
            mordet på Anna Politkovskaja till vars begravning Sverige sände
            sin Moskvaambassadör. En kort tid senare stoppas nu den utbildning
            av ryska journalister som Fojo har bedrivit sedan 1993.
          </p>
          <p xml:id="i-556wHYvckNoWi5oyR7PCNV">
            Såväl Sida som enskilda organisationer har påtalat att de nu
            tvingas avbryta pågående och välfungerande projekt. Målet för
            allt bistånd är naturligtvis att det ska bidra till att skapa
            en demokratisk och ekonomisk utveckling. Ryssland behöver dialog,
            samarbete och stöd till en positiv utveckling. Socialdemokraterna
            avvisar regeringens snabbavveckling av biståndet till Ryssland.
          </p>
          <p xml:id="i-YRPZjgRdse8vvZg9gy4dic">
            Regeringen säger sig värna demokrati och mänskliga rättigheter
            i sin utrikespolitik. På vilket sätt menar man att det snabbutfasade
            Rysslandsbiståndet bidrar till detta?
          </p>
          <head xml:id="i-CjfzhNVPhP6cgtF9KTuAAJ" type="h2">
            Landfokusering
          </head>
          <p xml:id="i-KjBsKhC3NpNqPR1JW7GqyH">
            Vi socialdemokrater är positiva till en landfokusering, vilket
            visas exempelvis genom att det var den dåvarande s-regeringen
            som skrev på Parisdeklarationen. Till stor del inleddes fokuseringsarbetet
            redan av den socialdemokratiska regeringen. Vissa effekter av
            den nu föreliggande landfokuseringen blir dock märkliga, såsom
            att Sverige, trots fokus på fattigdomsbekämpning, nu ser ut att
            komma att ge mer i bistånd till Europa än till Asien, där över
            hälften av världens fattiga bor.
          </p>
          <p xml:id="i-M4RugRKX8YjN32KpTMZ9f3">
            En annan sådan effekt är att Afrika, trots allt tal om satsning,
            faktiskt får mindre pengar 2008 jämfört med året innan. Enligt
            regeringen beror detta på att fullt genomslag av landfokuseringen
            dröjer ett par år. Frågan är hur stor del av biståndet som egentligen
            omfattas av denna upphaussade reform, när den totala summan rör
            sig om mindre än 2 miljarder utslaget på flera år.
          </p>
          <head xml:id="i-DyNqcMdHWmHxwb61qijFQ1" type="h2">
            Säkerhet och utveckling
          </head>
          <p xml:id="i-3tXP71Y5vN1ejNU6zpt1gx">
            Kopplingen mellan säkerhet och utveckling på både kort och lång
            sikt är odiskutabel. Men i en värld som upprustar alltmer, där
            mer än 1 000 miljarder amerikanska dollar satsas på försvarsutgifter,
            jämfört med biståndet som ligger på cirka 100 miljarder amerikanska
            dollar, är det knappast fattigdomsbekämpningen som behöver mindre
            resurser. Inom OECD:s biståndskommitté, Dac, pågår en diskussion
            om regelverket för vad som får räknas som bistånd. Vi socialdemokrater
            accepterar inte att biståndet urholkas genom att militära kostnader
            får räknas som bistånd.
          </p>
          <p xml:id="i-MEiNXaRgHmQBguToi7VJ4K">
            Under täckmanteln av att tala om det ökande sambandet mellan
            säkerhet och utveckling har regeringen ändrat en viktig del i
            svensk biståndspolitik när det gäller förhållandet mellan biståndspengar
            och militära insatser. Moderaterna har tidigare sagt att det vore
            naturligt att i ökad utsträckning finansiera säkerhetsfrämjande
            insatser via biståndet. I klartext innebär ett sådant förslag
            att pengar flyttas från fattigdomsbekämpning till att bekosta
            militära insatser som annars skulle bekostats via försvarsbudgeten.
            Under den moderatledda regeringen har nu också Sverige bytt hållning
            och vid ett möte med Dac OECD:s biståndskommitté som enda europeiska
            land förespråkat en sådan regeländring.
          </p>
          <p xml:id="i-C1d8HP78bR9JWYGjiizHms">
            I budgetpropositionen skriver regeringen inget i klartext om
            denna nya inriktning. Ett par brasklappar i form av försåtlig
            retorik ryms dock. Exempelvis skriver man om att vidareutveckla
            potentialen när det gäller utvecklingspolitik och säkerhet samt
            att Sverige ska vara ledande i nytänkandet på policyområdet.
          </p>
          <p xml:id="i-NJQ34jdMNoEcVGgtSYWnq8">
            Den borgerliga regeringen har ändrat Sveriges position när det
            gäller vad som ska få räknas som biståndsmedel och i Dac arbetat
            för att ändra regelverket och därigenom öppna för ökat användande
            av biståndsmedel i militära sammanhang. Vi socialdemokrater slår
            vakt om regelverket för biståndet.
          </p>
          <head xml:id="i-MnLqaZrnyHJKyNXje4HXMN" type="h2">
            Strategi för det multilaterala biståndet
          </head>
          <p xml:id="i-HL3xNjkrcdQJaJfo7xULs7">
            Vi socialdemokrater värnar om biståndets kvalitet. Därför initierade
            vi förra mandatperioden en översyn av det multilaterala biståndet.
            Biståndet ska ställa stora krav på mottagarländerna som har det
            politiska huvudansvaret för en positiv utveckling. Men som givare
            har Sverige ett ansvar att anpassa, samordna och effektivisera
            sitt bistånd och det gäller både det nationella biståndet och
            EU-biståndet. Vi socialdemokrater vill också reformera de internationella
            finansiella institutionerna för mer öppenhet och starkare inflytande
            för utvecklingsländerna.
          </p>
          <head xml:id="i-QYF55WTkjz42iofTZy8z6t" type="h2">
            Resultatkultur
          </head>
          <p xml:id="i-Haoy1aTb56SMWRcdL7ngaa">
            Biståndsminister Gunilla Carlsson försöker i allehanda sammanhang
            måla upp en bild av att det socialdemokratiska biståndet varit
            en passiv utbetalningsmaskin med dåliga resultat, låg effektivitet
            och att kvantitet står i rak motsättning till kvalitet.
          </p>
          <p xml:id="i-Nq4pgdYTzrvLXFbTiwUrRU">
            Den bilden är djupt felaktig. I takt med att kvantiteten ökade,
            ökade den socialdemokratiska regeringen också kvalitetskraven.
            Bland annat inrättades en ny myndighet för att kontrollera detta.
            Den 1 januari 2006 inrättades Sadev, en statlig myndighet med
            uppgift att sprida analyser och utvärderingar av internationellt
            utvecklingssamarbete. Gunilla Carlsson tog över en internationellt
            mycket respekterad biståndspolitik. Den har hållit god kvalitet,
            åstadkommit resultat och gett Sverige möjlighet att göra sin röst
            hörd vid förhandlingsborden i de tunga internationella organisationerna.
            OECD:s biståndskommitté, Dac, berömde 2005 Sveriges biståndspolitik
            på flera områden och framhöll Sverige som en förebild för andra
            givarländer.
          </p>
        </div>
        <div xml:id="i-4N9MGvztioXk16gNxKUzeF" type="signatureBlock">
          <list xml:id="i-2zNjL6sZgzRxTUco6NCW5W">
            <item xml:id="i-PpPUvzhu6AC7deA4VwPe7Q" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-YZVpjHajRMUeumr3d73ujs" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-Rxn5Q9urJeDGyPj9CDyiqQ" who="i-DXYijt8wprzTgm7zCTJYc3" type="signature">
              Veronica Palm (s)
            </item>
            <item xml:id="i-6p8mG75ENxoayq2B2aQxKT" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-7TjENWF7Vb1KXgjmeXQW6M" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-EeaftNb54hL9H1LXC5RVMf" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-GHBuX82DwyiZhVVSuGqC31" who="i-3YAEMbZXswzuyekFnSxXSF" type="signature">
              Olle Thorell (s)
            </item>
            <item xml:id="i-HBPsTLaELXkgZGGnvZNs2m" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
