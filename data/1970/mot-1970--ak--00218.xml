<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__218/mot_1970__ak__218-001.pdf"/>
      <fw xml:id="i-XdcwnS4yXvaKuWEwAP4S1i">
        Nr 218—225 Motion i Andra kammaren, nr 218 år 1970 1
      </fw>
      <div type="motHeader" xml:id="i-8ajqhpWTThkXZKGUF7pg6j">
        <div type="motTitle" xml:id="i-UHDUN81g29k8ETjJ1P34aE"/>
        <div type="motSubmissionInfo" xml:id="i-BexB7oTUkXd1HUWTCkKPTS"/>
      </div>
      <div type="motBody" xml:id="i-2KuNQTrRVytwHn1hJzWZoT">
        <div xml:id="i-2qs5j5xS9LjWoYYYxiZJcP">
          <p xml:id="i-3MmTCppFedSbXJcZhgXvKd">
            Nr 218
          </p>
          <p xml:id="i-GJTnp1KhtTA3Ppf4y95kBF">
            Av herr Källstad m. fl., om undervisning för läkare i medicinsk
            etik och särskild patientvård.
          </p>
          <p xml:id="i-FyPBUHJzWUqNDEL4DXnx9n">
            (Lika lydande med motion nr 281 i Första kammaren)
          </p>
          <p xml:id="i-Tc2HvyyWvJQsX6gXPFasHq">
            Med den ökade tekniska och vetenskapliga utvecklingen växer frågan
            om de etiska värderingarnas betydelse. Alltmer aktualiseras relationen
            teknik —etik. Inte minst gäller detta på det medicinska området.
            Som exempel kan nämnas, att abortfrågan vid sidan om medicinska
            och juridiska frågor rym- mer etiska problem. Den pågående debatten
            om eutanasi (barmhärtighets- dödande) är ett annat exempel. Den
            moderna medicinen har hunnit långt i fråga om livsuppehållande
            teknik, konstgjord andning, respirator, hjärt- massage, anläggande
            av pacemaker, hjärt-lungmaskin, konstgjord njure. Här uppkommer
            etiska problem, eftersom överlevnadstekniken kan bero på apparat-
            eller personalbrist och konkurrens om befintliga resurser. Diskussionerna
            om införande av ett nytt dödsbegrepp är ett annat exem- pel, särskilt
            som dödsbegreppet satts i relation till transplantationen. Transplantationsfrågan
            inrymmer inte bara medicinska och juridiska kom- ponenter utan
            också etiska och psykologiska faktorer. Den medicinska forskningens
            utveckling — inte minst på det tekniska planet — aktualiserar
            på ett nytt sätt frågan om de värderingar som gäl- ler i vår kulturmiljö.
            Vi hävdar frihet, självständighet och ansvarighet för individen,
            respekt för sanning och rätt, människans egenvärde, den per- sonliga
            integriteten, respekt för livets okränkbarhet och den döda kroppens
            helgd. Det är vår uppfattning att frågan om de etiska värderingarnas
            bety- delse på ett helt nytt sätt måste tillvaratagas i utbildningen
            av läkare och annan sjukvårdspersonal. Vi vill hänvisa till Förenta
            nationernas stadga, där tron på den enskilda människans värdighet
            och värde hävdas. I den allmänna förklaringen om de mänskliga
            rättigheterna säges, att envar har rätt till liv, frihet och personlig
            säkerhet. I den allmänna läkarinstruktionen (10 maj 1963) säges:
            ”Att i överensstämmelse med vetenskap och beprövad erfarenhet
            meddela patient de råd, och såvitt möjligt, den behandling som
            patientens tillstånd fordrar.” Sjuksköterskornas samarbete i Norden
            (SSN) uttalade 1966: ”Vi erkänner den enskilda sjuksköterskans
            självständiga ansvar ju- ridiskt, moraliskt och etiskt och därmed
            hennes rätt till att neka att taga del i verksamhet som strider
            mot hennes ansvarsmedvetande.” I Etiska
          </p>
          <p xml:id="i-BpgMePdp4Um3e3HEaUTNsy">
            Bihang till riksdagens protokoll 1970. 4 saml. Nr 218—225
          </p>
          <pb facs="riksdagen-motions-pdf/data/1970/mot_1970__ak__218/mot_1970__ak__218-002.pdf"/>
          <fw xml:id="i-7HgEqdDnCSBRtp3GV5wESs">
            2 Motion i Andra kammaren, nr 218 år 1970
          </fw>
          <p xml:id="i-8t1s9DZvNFK4a9ZxJ2X6Pz">
            regler, utformade av International Council of Nurses (ICN), heter
            det: ”Sjuksköterskan är skyldig att utföra läkares ordination
            med omdöme och lojalitet och vägra att taga del i oetiska åtgärder.”
            Det torde stå klart att t. ex. den sist återgivna utsagan kan
            rymma en etisk konfliktsituation och pliktkollision. Det framstår
            som ytterst angeläget, att i läkarutbildningen ingår un- dervisning
            i medicinsk etik, vilket nu icke synes vara fallet. Vid sidan
            av den rent medicinska vården har sjukvården en mycket vik- tig
            funktion i personlig omvårdnad om den sjuke. De i sjukvården anställ-
            da, däribland läkarna, skall vara till hands att samtala med den
            sjuke, hjälpa till att lösa sociala och psykologiska problem,
            som uppkommit i samband med sjukdom, informera den sjuke och dennes
            anhöriga om sjuk- domens prognos och förlopp. Denna sjukvårdens
            funktion upplevs av sjuk- vårdspersonalen ofta som mycket svår.
            Det finns därför en uttalad ten- dens till att denna viktiga del
            av patientvården eftersättes. I modern sjukvård kan man iakttaga
            en rad olika faktorer som har lett till att den personliga vården
            har blivit eftersatt samtidigt som den rent medicinska och tekniska
            utvecklingen gått framåt. Utan att göra anspråk på att vara fullständiga
            vill vi nämna följande faktorer: Under de sista årtiondena har
            sjukvården ständigt haft personalpro- blem, särskilt vad gäller
            läkare och sjuksköterskor. För att bromsa sjuk- vårdens ekonomiska
            expansion har en rad rationaliseringsåtgärder vid- tagits. Många
            av dessa leder till att färre och mindre utbildade sjukvårds-
            anställda har direkt kontakt med den sjuke. Den ökande specialiseringen
            leder till att den sjuke behandlas av en rad olika läkare. Varje
            konfronta- tion med läkarna blir kortvarigare, och ingen av läkarna
            hinner utveckla en djupare kontakt med den sjuke. Den medicinska
            vetenskapens snabba expansion har lett till att flera svårt sjuka
            patienter nu kan vårdas under längre tid än tidigare. Detta innebär
            att den grupp med vilken sjukvårdspersonalen har svårast att samtala
            med, nämligen de döende, har vuxit.
          </p>
          <p xml:id="i-Fqyi93ZvcHKxDgqnqCQupr">
            Den ökade medicinska allmänbildningen kan i många fall ha lett
            till en förbättrad kommunikation mellan läkare och patient. Emellertid
            ställer denna situation ofta större krav på läkaren, när han inte
            längre på samma sätt som förr kan ”krypa bakom sin auktoritet”.
            Den medicinska utveck- lingen har lett fram till en situation,
            där inte längre rent medicinska över- väganden utan även samhällsekonomiska
            aspekter måste beaktas, när en rad ofta livsavgörande beslut skall
            fattas. I sådana situationer kommer läkarna i ett mycket svårt
            etiskt dilemma. Vid antagning av studerande till medicinsk fakultet
            har man enligt många lagt alltför stor tonvikt vid de rent naturvetenskapliga
            färdighe-
          </p>
          <pb facs="riksdagen-motions-pdf/data/1970/mot_1970__ak__218/mot_1970__ak__218-003.pdf"/>
          <fw xml:id="i-G6qNFsZMEkcBdKGb9V3jv3">
            Motion i Andra kammaren, nr 218 år 1970 3
          </fw>
          <p xml:id="i-BqLubDe5zxq6bXuQbZWifd">
            terna och kunskaperna. Följden av detta har blivit, att vår läkarkår
            hu- vudsakligen har rekryterats ur en grupp studenter med framför
            allt na- turvetenskapliga intressen. De mera humanistiskt och
            socialt intresserade har inte haft samma möjlighet att välja läkarutbildning.
            I läkarutbildningen ingår inget moment där de här diskuterade
            proble- men tas upp. Detta upplevs av många medicinare som en
            stor brist. Under- visning i patientvård blir helt beroende av
            de enskilda lärarnas/läkarnas intresse för dessa frågor. Detta
            intresse varierar naturligtvis mycket och kommer ofta i kläm i
            universitetsläkarnas arbetsfyllda vardag. Inte heller ingår i
            läkarutbildningen något moment av samtals- och intervjuteknik,
            något som anses självklart i bl. a. socionomutbildningen. I väntan
            på att detta behov av undervisning uppmärksammas och be- aktas
            av myndigheterna har frivillig undervisning tillfälligt anordnats
            på olika kårorter. Så t.ex. har B-sektionen av Psykiatriska föreningen
            i Stockholm arrangerat en kurs i samtalsmetodik. I Göteborg kommer
            Me- dicinska föreningen att under början av år 1970 anordna fem
            program- kvällar om läkarens roll. Härvid ska ämnen som läkarens
            kontakt med den svårt och kroniskt sjuke, sorgreaktioner, teamwork
            inom sjukvård be- handlas. När det gäller personalutbildning s.k.
            ”in service education” i psykiatrisk sjukvård har överläkaren
            vid Långbro sjukhus, docent Curt Åmark, givit vägledande förslag,
            inte minst när det gäller arbetsplatsskol- ning på olika nivåer
            för olika personalkategorier i syfte att nå bättre för- ståelse
            för patienter, för egna funktioner och känslor Det är sålunda
            vik- tigt att vidareutbildning inom yrket organiseras. Det i hög
            grad tekniskt orienterade samhället — dit sjukhusmiljön också
            hör i växande grad — behöver mer än hittills odla patient—terapeut-relationerna.
            Som ett oav- visligt krav framstår, att hänsyn måste tagas till
            dessa faktorer i läkar- utbildningen. Med anledning av vad som
            ovan anförts hemställes, att riksdagen i skrivelse till Kungl.
            Maj:t hemställer att vederbörande medicinska utbildningsmyndigheter
            tillser att undervisning i medicinsk etik samt särskilt patient-
            vård ingår i läkarutbildningen och övrig sjukvårdsutbild- ning.
          </p>
          <p xml:id="i-KsKCQUe7HkQMEAZWPbFRwj" type="date">
            Stockholm den 22 januari 1970
          </p>
          <p xml:id="i-EVHxZCP2EnAnisGLUfEs8E">
            Thorvald Källstad (fp)
          </p>
          <p xml:id="i-Xjj51kUgh6ynRM5YxwHFzw">
            Ingegärd Frenkel (fp) Karl-Erik Strömberg (fp) Olle Westberg
            (fp) i Ljusdal
          </p>
        </div>
      </div>
    </body>
  </text>
</TEI>
