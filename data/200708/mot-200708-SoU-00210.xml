<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00210">
  <teiHeader>
    <fileDesc>
      <titleStmt>
        <title>Våld mot kvinnor med missbruksproblem</title>
        <author corresp="i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld mot kvinnor med missbruksproblem</title>
          <idno type="rdwebb">GV02So210</idno>
          <rs type="number">So210</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So210/text</ref>
          <ref type="dokument_url_html">http://data.riksdagen.se/dokument/GV02So210</ref>
          <ref type="dokumentstatus_url_xml">http://data.riksdagen.se/dokumentstatus/GV02So210</ref>
          <ref type="doc">http://data.riksdagen.se/fil/48D4CE52-FC2B-480D-8169-034686793927</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BjaHMj9F2zTJK5WQJzMSoD" type="signed"/>
        <correspContext corresp="i-BjaHMj9F2zTJK5WQJzMSoD">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-BpQkfy9WmBMM7z1SSniryA" type="referral">
          <date when="2007-10-16"/>
        </correspAction>
        <correspAction xml:id="i-WXDoyEMDW3k8EqUmpyf4Zq" type="dismissal">
          <date when="2007-10-16"/>
        </correspAction>
        <correspAction xml:id="i-4quhQ29uPcCVLtxoWrrnxm" type="numbering">
          <date when="2007-09-28"/>
        </correspAction>
        <correspAction xml:id="i-LCQgxh2X85bDX2Yczh4cCF" type="submission">
          <date when="2007-09-26"/>
        </correspAction>
        <correspAction xml:id="i-XR2fpx4cztKHxqStetsyxY" type="transfer">
          <date when="2007-09-21"/>
        </correspAction>
        <correspAction xml:id="i-twLfwn8xpXZq9CD1qcX5m" type="assigned"/>
        <correspContext corresp="i-twLfwn8xpXZq9CD1qcX5m">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RFq2pEQzJxeMzLycGh4DoY">
            Förslag till riksdagsbeslut
          </head>
          <p xml:id="i-TygK4NGWzwgYJg4Vcb923S">
            Riksdagen tillkännager för regeringen som sin mening vad som
            anförs i motionen om insatser för kvinnor med missbruksproblem.
          </p>
        </div>
        <div type="motContent">
          <head xml:id="i-LoP6UvH177aY2JEEsRhsae" type="h1">
            Motivering
          </head>
          <p xml:id="i-46vzJzcggPP2bE3adJxLHt">
            Våld mot kvinnor är utbrett i vårt samhälle och förekommer i
            alla samhällsgrupper. Också missbrukande kvinnor finns i alla
            samhällsgrupper, även om det är svårt att med säkerhet fastställa
            antalet. För att nå missbrukande kvinnor krävs riktade insatser.
          </p>
          <p xml:id="i-8WiJDLXzc8rdE57Cu3h9Qr">
            Våld mot kvinnor som missbrukar och behovet av stöd uppmärksammas
            inte tillräckligt i den offentliga debatten. Problemet tonas ned
            liksom männens ansvar. Mäns våld mot kvinnor är ett kvinnofridsbrott
            och ska inte ses som en del av missbrukets subkultur. Våldet mot
            kvinnan utövas främst av en man i en nära relation. Men därutöver
            utsätts kvinnorna också för våld av okända, av bekanta och av
            dem som i sin profession möter kvinnorna. Det är viktigt att kvinnorna
            får hjälp utan att det krävs att de upphör med sitt missbruk.
            Idag fokuseras på missbruket där våldet ses som en effekt av missbruket.
            Det kan leda till att de inte får tillgång till adekvat behandling.
            Det kan vara våldet som är huvudproblemet och missbruket en följd
            av fysiskt eller psykiskt våld, övergrepp, kontroll och isolering.
          </p>
          <p xml:id="i-MRPEpdQpTyG4VVDCU4SYr4">
            Kvinnor ska inte tvingas delta i program med män som utsatt dem
            för våld eller med män som har utsatt andra kvinnor för våld.
            De våldsutsatta kvinnornas rätt att själva komma till tals ska
            respekteras. Riktade stödprogram och skyddat boende krävs för
            kvinnor inom denna grupp. Kvinnojourer kan utifrån sina resurser
            av säkerhetsskäl tvingas neka missbrukande kvinnor boende. Det
            är därför angeläget att kvinnojourerna har resurser för att kunna
            ta emot kvinnor med en extra komplicerad problembild. Anslagen
            för skyddat boende på kvinnojourerna är idag otillräckliga.
          </p>
          <p xml:id="i-BRKjbu5WHG1Fve5q4kPFju">
            Skyddat boende ska ses om en tillfällig åtgärd och ett annat
            boende ska erbjudas i direkt anslutning till den åtgärden. Dessa
            kvinnor riskerar att bli hemlösa. Dålig ekonomi är ett hinder
            för att bryta upp från ett fast förhållande. Missbrukande kvinnor
            tillhör dem som är även ekonomiskt utsatta. Ett eget boende är
            ofta ett viktigt steg för att, som utsatta kvinnor har uttryckt
            det, få vara ifred. Men då våldet oftast utförs av en man i kvinnans
            närhet krävs fler insatser som komplement till ett eget boende
            för att det ska bli tryggt. Den hyresgaranti som kommuner kan
            ansöka om har inte bostadssökande missbrukande kvinnor som målgrupp.
            Inträde och återinträde på bostadsmarknaden har höga trösklar
            för den som missbrukar. Detta är inte acceptabelt.
          </p>
          <p xml:id="i-5bMFuET5hhU7fnuuKBy6FZ">
            Våld mot kvinnor omfattar fler juridiska aspekter än brottsrubriceringen
            misshandel. Under den grova kvinnofridskränkningen finns hemfridsbrott,
            misshandel, ofredande och sexuellt tvång. Synen på missbrukare
            leder till att handlingar inte identifieras som brott av personer
            som i sin profession möter brottsoffer inom rättsväsendet, hälso-
            och sjukvården samt socialtjänsten.
          </p>
          <p xml:id="i-QCAxN7bcdGKDhW1T8ZfVer">
            Kvinnor kan missbruka som en form av självmedicinering utifrån
            den misshandelssituation de lever i. Mannen kan använda droger
            som ett medel att kontrollera kvinnan. Mannen kan också hota att
            avslöja kriminalitet och missbruk för polisen om hon anmäler honom.
            Han kan förhindra att kvinnan får tillgång till rehabilitering.
            Han kanske följer med vid samtal med social-, hälso- och sjukvården
            så att informationen begränsas.
          </p>
          <p xml:id="i-Ftu2ZbKVdscwToNSYJYt3f">
            För unga kvinnor och flickor uppstår en konflikt mellan att genomföra
            nödvändig behandling och att få en polisanmälan utredd och prövad
            i domstol. Men behandling av unga kan inte skjutas upp i avvaktan
            på ett rättligt avgörande. Kvinnors rättssäkerhet kan inte ställas
            mot deras rätt till adekvat vård och behandling. Att det är socialtjänsten
            och inte den personal som möter flickorna i vardagen som ska initiera
            en polisanmälan medför att våld och övergrepp mot unga kvinnor
            och flickor består av ytterligare ett led innan polisanmälan eventuellt
            görs. Det är också många gånger svårt för missbrukande kvinnor
            i en kriminell miljö att vända sig till polisen.
          </p>
          <p xml:id="i-CERwkXLzfW2vdv7Tzk4CuJ">
            Missbrukande kvinnor med skador bemöts som knarkare och inte
            främst som misshandlade personer. Attityder som att den missbrukande
            kvinnan får skylla sig själv medför en överföring av ansvar från
            mannen till brottsoffret, kvinnan. Däremot finns ett kulturellt
            ursäktande för män som är dominanta och brukar våld i samband
            med alkoholintag. Det gängse språkbruket omtolkar inte sällan
            våld till bråk. Män ansvarsbefrias för sitt beteende medan kvinnor
            skuldbeläggs utifrån samhällets patriarkala strukturer. En annan
            viktig aspekt är den rädsla som finns hos dessa kvinnor att förlora
            barnen om missbruket uppmärksammas.
          </p>
        </div>
        <div type="motSignatures">
          <list>
            <item xml:id="i-5GXvPZBdsPnrYNBHpbjMdX" who="i-8Nio1rUw3hSjL6pvCGw22Y">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
