<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00285">
  <teiHeader>
    <fileDesc>
      <titleStmt>
        <title>Arbetsmiljön i förskola, fritidshem och skola</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmiljön i förskola, fritidshem och skola</title>
          <idno type="rdwebb">GY02Ub285</idno>
          <rs type="number">Ub285</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub285/text</ref>
          <ref type="dokument_url_html">http://data.riksdagen.se/dokument/GY02Ub285</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub285</ref>
          <ref type="doc">http://data.riksdagen.se/fil/BC5CBD64-172B-41AA-867A-4EEEBE3E2F87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HJupbJAauiFSfVPQbMrSiw" type="signed"/>
        <correspContext corresp="i-HJupbJAauiFSfVPQbMrSiw">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-DhiMbsCKQkv2S4VkUvVXDM" type="numbering">
          <date when="2010-10-28"/>
        </correspAction>
        <correspAction xml:id="i-PcWXMja2YwVMJCukpqiSMW" type="submission">
          <date when="2010-10-25"/>
        </correspAction>
        <correspAction xml:id="i-5914cZA48L8wWXVhmgWfqy" type="transfer">
          <date when="2010-10-25"/>
        </correspAction>
        <correspAction xml:id="i-7viNECNJm58L3v6JdyAzJR" type="assigned"/>
        <correspContext corresp="i-7viNECNJm58L3v6JdyAzJR">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4KL4Fx7D9zBkTHQodhRFjW" type="motBody">
        <div xml:id="i-5xDGJhzQwu9oYP9JaUmQyg" type="motProposal" subtype="förslag">
          <head xml:id="i-JYgNMoEU3kTUtsvXNDfwoQ">
            1 Förslag till riksdagsbeslut
          </head>
          <list xml:id="i-UsfDJWa6yT83BnvdvKjdjy" style="ol">
            <item xml:id="i-PQ3usgdQtzXxnn7BbaGa2M">
              Riksdagen begär att regeringen återkommer med förslag om hur
              arbetsmiljön ska förbättras för barn och elever i förskolor och
              fritidshem.
            </item>
            <item xml:id="i-QU5PnAgGQc7EfWQ2T9f95r">
              Riksdagen tillkännager för regeringen som sin mening vad som
              anförs i motionen om förstärkning av elevinflytandet.
            </item>
            <item xml:id="i-2UtfFc3ppkDkJBj9oMRKMH">
              Riksdagen tillkännager för regeringen som sin mening vad som
              anförs i motionen om att utreda en reglering av gruppstorlekar
              i fritidshem.
            </item>
            <item xml:id="i-UWaDLDcra9iNts5bn85mu8">
              Riksdagen tillkännager för regeringen som sin mening vad som
              anförs i motionen om lärarutbildning med inriktning mot fritidspedagogik.
            </item>
            <item xml:id="i-NM5BNFyxA8uws4EpVwUtUg">
              Riksdagen tillkännager för regeringen som sin mening vad som
              anförs i motionen om förbud mot kameraövervakning i skolor under
              dagtid.
            </item>
          </list>
        </div>
        <div xml:id="i-SNuhUdVorh4LWmVXxwMd5V" type="motContent">
          <head xml:id="i-VUFeGWz7WBcs7md7mcdz4m" type="h1">
            2 Arbetsmiljölagen i förskolor och fritidshem
          </head>
          <p xml:id="i-29qtSnCRjf5CEgqMiBjUJ6">
            Arbetsmiljölagen gäller i dag elever i grund- och gymnasieskolor
            (inklusive förskoleklassen, sameskolan, specialskolan, särskolan
            och gymnasiesärskolan). Frågan om arbetsmiljölagen även ska omfatta
            förskolan och fritidshemmen har diskuterats och utretts flera
            gånger, senast i betänkandet Bättre arbetsmiljöregler I. Samverkan,
            utbildning, avtal m.m. (SOU 2006:44). Utredningens slutsats var
            att det behövs förbättringar av såväl den fysiska som den psykosociala
            arbetsmiljön i förskolor och fritidshem, men att det skulle kunna
            ske inom ramen för befintliga institutioner och strukturer, bl.a.
            genom en förstärkt skollagstiftning och bättre samarbete mellan
            myndigheter. I direktiven till utredningen ingick emellertid endast
            att ta ställning till om just arbetsmiljölagen skulle föreslås
            gälla i förskolor och fritidshem. Därför lämnade utredaren inga
            konkreta förslag till förändring av övrig lagstiftning eller myndigheters
            regleringsbrev. Och någon sådan avgörande förbättring med avseende
            på arbetsmiljön i förskolo och fritidshem, vare sig av lagstiftning
            eller av myndigheternas uppgifter och skyldigheter, har ännu inte
            genomförts trots att en ny skollag snart träder i kraft. Regeringen
            bör därför återkomma med förslag om hur arbetsmiljön för barn
            och elever i förskolor och fritidshem ska förbättras. Detta ska
            riksdagen begära.
          </p>
          <head xml:id="i-A6P3cQU82svxHYPGBqKhey" type="h1">
            3 Inspektioner av arbetsmiljön i skolan
          </head>
          <p xml:id="i-LmQPE7vM4od2vpfzNBgCjd">
            De senaste fem åren har antalet arbetsmiljöinspektioner i för-,
            grund- och gymnasieskolor minskat mycket kraftigt; i grundskolan
            med 75 procent, i gymnasieskolan med 70 procent och i förskolan
            med 40 procent. Orsaken är att anslagen till Arbetsmiljöverket
            har minskat med 115 miljoner kronor sedan 2006 och att antalet
            inspektörer är ungefär 100 färre. Visserligen har Skolinspektionen
            fått ökade anslag till sina inspektioner, men dessa innefattar
            inte arbetsmiljön. Stefan Hult, branschsamordnare i skolfrågor,
            på Arbetsmiljöverket sade till Sveriges radios Ekot den 26 september
            att frånvaron av en systematisk tillsyn har gjort att Arbetsmiljöverket
            inte kan redogöra för hur arbetsmiljön ser ut för de totalt 1,5
            miljoner elever som går i den svenska skolan.
          </p>
          <p xml:id="i-EUEK668eeap8MxcD2iCmQN">
            Vänsterpartiet vill förstärka arbetet för att förbättra arbetsmiljön
            och föreslår tillsammans med Socialdemokraterna och Miljöpartiet
            i en särskild motion att anslagen till Arbetsmiljöverket, bl.a.
            till fler inspektioner, bör öka.
          </p>
          <head xml:id="i-Um3aywbGzSZzJhLzwGzJB4" type="h1">
            4 Elevinflytande
          </head>
          <p xml:id="i-6og9nd2Mq4imNqjQvxbYAm">
            Mer makt och inflytande för eleverna i skolan är också ett verktyg
            för att skapa en bra studie- och arbetsmiljö. Skolan ska därför
            främja demokratiska arbetssätt där elever, personal och föräldrar
            är delaktiga och har inflytande över såväl formella beslut som
            den vardagliga verksamheten. Att kunna påverka sin situation är
            en betydande faktor för hälsa och inlärning. Elevinflytandet handlar
            inte bara om sociala frågor utan har även anknytning till undervisningens
            organisering, såsom diskussioner om förbättrad samordning av provperioder
            och en jämn arbetsbelastning för eleverna under läsåret, innehåll
            i temaveckor och inte minst trygghetsarbete och ordningsregler.
          </p>
          <p xml:id="i-WZzgzFpYjrMAX87RC18rei">
            Arbetsmiljöfrågor, värdegrunder och eventuella regler för samvaron
            på skolan ska diskuteras aktivt. Företrädare för elever ska inte
            bara vara delaktiga i framtagandet av sådana regler utan även
            i besluten om desamma.
          </p>
          <p xml:id="i-BkrWCBC5K1hDPhKo22XieL">
            Såväl elevrepresentanter som elevskyddsombud ska ha rätt till
            utbildning samt kompensatoriskt stöd för den undervisning de gått
            miste om under sin utbildning. Skolan ska också vara skyldig att
            tillhandahålla de lokaler och den utrustning som behövs för att
            elever och elevrepresentanter ska kunna hålla de möten och andra
            sammankomster som krävs för att utöva det inflytande man har rätt
            till.
          </p>
          <p xml:id="i-GBGyad76Cuc5UW6Rd7y5Ru">
            Vi menar att det ska vara möjligt att inrätta lokala styrelser
            för gymnasieskolor där elevrepresentanterna är i majoritet. Där
            detta tillämpats på försök har det fallit väl ut och det saknas
            skäl för staten att förbjuda detta mot huvudmannens uttryckliga
            vilja.
          </p>
          <p xml:id="i-6gyAfYs7XH8nJYVGSKJLBP">
            Ökat inflytande handlar inte bara om en rättighet att få påverka
            sitt dagliga arbete utan i lika hög grad om en skyldighet att
            ta ansvar för sitt eget lärande. Elevernas rätt till reellt inflytande
            över sin utbildning och arbetsmiljö bör förtydligas i skollagen
            i enlighet med vad som anförs ovan. Detta bör riksdagen som sin
            mening ge regeringen till känna.
          </p>
          <head xml:id="i-Lmho5SxqRmXZFTKz1BWGGc" type="h1">
            5 Personaltäthet och gruppstorlekar
          </head>
          <p xml:id="i-H31Qzr2kpE76GsBiQBZpAv">
            Det dagliga ansvaret för barns hälsa och säkerhet i skolan vilar
            på de anställda. För att de ska kunna ta det ansvaret måste det
            finnas fler anställda. Det är en av anledningarna till att vi
            vill höja personaltätheten i både förskolan och skolan. Mest akut
            är situationen på fritidshemmen. Sedan Jan Björklund tillträdde
            som utbildningsminister har den genomsnittliga gruppstorleken
            ökat med sex barn (från 30,6 till 36,7). Det motsvarar en nedskärning
            med 20 procent. Någon meningsfull verksamhet går inte att genomföra
            utan det handlar om förvaring när varje anställd ska ha ständig
            koll på fler än tjugo barn. I bästa fall kan personalen hålla
            tillräcklig uppsikt så att barnen inte råkar ut för skador. Givetvis
            kommer barnens hälsa att påverkas negativt på längre sikt. Vänsterpartiet
            har tidigare föreslagit att det ska införas ett maxtak för gruppstorlekar
            på 20 elever och 2 pedagoger. Det bör tillsättas en utredning
            som får till uppgift att lämna förslag på hur det ska kunna genomföras
            i praktiken. Detta bör riksdagen som sin mening ge regeringen
            till känna.
          </p>
          <p xml:id="i-EDGVisEstjvmC76x1QkJUC">
            De som arbetar på fritidshemmen ska vara behöriga. Eftersom fritidspedagogerna
            tar ett allt större ansvar för elevernas kunskapsutveckling är
            det naturligt att de också får en utbildning som gör att de kan
            ta detta ansvar. Lärarutbildningen med inriktning mot fritidspedagogik
            kan inte bli kortare, som regeringen vill, utan det mesta talar
            för att den i stället måste förlängas och ge en examen på avancerad
            nivå. Detta bör riksdagen som sin mening ge regeringen till känna.
          </p>
          <head xml:id="i-4JsWo7igaCkPH68wzVf5Pc" type="h2">
            5.1 Kameraövervakning av barn och elever
          </head>
          <p xml:id="i-GDEy2nZ2a2u1KGy7xDp4Kz">
            I stället för att se till att bemanna skolorna väljer många skolor
            andra lösningar för att motverka våld och skadegörelse m.m. Ett
            av de vanligaste tekniska hjälpmedlen är kameraövervakning. Enligt
            Datainspektionens bedömning har denna typ av övervakning ökat
            med 150 procent i den svenska skolan mellan 2005 och 2008. Vid
            tidigare inspektioner har skolorna varit väldigt dåliga på att
            följa de regler som gäller för kameraövervakning och samtliga
            inspekterade skolor har fått rådet av Datainspektionen att sluta
            filma under skoltid.
          </p>
          <p xml:id="i-M9NbmQ3NYT4vr39GbDMGae">
            Kameraövervakning kan visserligen skapa en känsla av trygghet,
            men för många innebär den ständiga övervakningen ett intrång i
            den personliga integriteten. För dem leder övervakningen till
            en försämrad arbetsmiljö. För Vänsterpartiet är det självklart
            att barn och unga har lika stor rätt till sin integritet som vuxna.
            Unga människor behöver t.o.m. ett starkare skydd eftersom de inte
            har samma möjligheter att föra sin talan som vuxna. Det finns
            dessutom andra metoder för att skapa trygghet i skolan. Därför
            ska kameraövervakning på skolor förbjudas under dagtid. Detta
            bör riksdagen som sin mening ge regeringen till känna.
          </p>
        </div>
        <div xml:id="i-FeU224obaqBcoHtame1LjA" type="signatureBlock">
          <list xml:id="i-WEoNErfmajjFSNoEjG7ud6">
            <item xml:id="i-NivGnq4k7NGS7tBSXvwrWk" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-52jhu1EnBK3NLmj8xZXdee" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Y2EVpDgqZvgPKsHzSw566u" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-3UaKXisHEX6GJ2xkFyEiGD" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-VChG8pPwRPNz62Usam3w2p" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-Whxh6dBz8EE3i7uQkqfeq" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
