<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03742">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-F7At3v6PvJpNCH37qRhr8A">av Sofia Damm m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3742 av Sofia Damm m.fl. (KD)</title>
          <idno type="rdwebb">H5023742</idno>
          <rs type="number">3742</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023742/text</ref>
          <ref type="dokument_url_html">http://data.riksdagen.se/dokument/H5023742</ref>
          <ref type="dokumentstatus_url_xml">http://data.riksdagen.se/dokumentstatus/H5023742</ref>
          <ref type="docx">http://data.riksdagen.se/fil/77E1C265-82BD-40DC-AC68-FD38DE1B2A95</ref>
          <ref type="pdf">http://data.riksdagen.se/fil/48AA4AFE-8E0C-4FDA-A2E6-06FADA80EDFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Na9JwWw6wZXbJ9mWPTCKAR" type="signed"/>
        <correspContext corresp="i-Na9JwWw6wZXbJ9mWPTCKAR">
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-DMvJFyeShFYU9tTYujcGhB" type="submitted">
          <date when="2017-10-05"/>
          <time when="15:58:31"/>
        </correspAction>
        <correspAction xml:id="i-5rbjghQ5wD7Nf1kJqjSzVU" type="reviewed">
          <date when="2017-10-05"/>
          <time when="20:56:14"/>
        </correspAction>
        <correspAction xml:id="i-JUHWAAF574NwcnYxd6LGaz" type="referred">
          <date when="2017-10-13"/>
        </correspAction>
        <correspAction xml:id="i-883fEiB1n2d3FzazYBmR6B" type="assigned">
          <date when="2018-11-14"/>
          <time when="09:53:59"/>
        </correspAction>
        <correspContext corresp="i-883fEiB1n2d3FzazYBmR6B">
          <ref type="assignedTo">Utrikesutskottet</ref>
        </correspContext>
        <correspAction xml:id="i-GdBfVAb4jXL69zjNQVocNP" type="behandlas_i"/>
        <correspContext corresp="i-GdBfVAb4jXL69zjNQVocNP">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AzQHuas5uX27qmgduoTFoa" type="behandlas_i"/>
        <correspContext corresp="i-AzQHuas5uX27qmgduoTFoa">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4DuaELB4R2WUNL4LXUhoyk" type="behandlas_i"/>
        <correspContext corresp="i-4DuaELB4R2WUNL4LXUhoyk">
          <ref type="uppgift">2017/18:UU21</ref>
          <ref type="ref_dok_id">H501UU21</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU21</ref>
          <ref type="ref_dok_titel">Politiken för global utveckling (PGU)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7yPvgtydMWYyjrbfi9fWpG" type="motHeader">
        <div xml:id="i-86SR3xeVVgm8zrATgRZnTz" type="motTitle">
          Motion till riksdagen 2017/18:3742 av Sofia Damm m.fl. (KD) Utgiftsområde
          7 Internationellt bistånd
        </div>
      </div>
      <div xml:id="i-4ou1gKxQa79U2ABehXyYFH" type="motBody">
        <div xml:id="i-UmVUr3EbobQZBDJoN5Dr5h" type="motProposal" subtype="förslag">
          <head xml:id="i-EEcgyQ14UjdeUWUzdE7NFL">
            Förslag till riksdagsbeslut
          </head>
          <list xml:id="i-3QjyGYwBLGYxRJfHwufmco" style="ol">
            <item xml:id="i-XMXbzqxZiVPYtrfVd8gr8n">
              Riksdagen anvisar anslagen för 2018 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item xml:id="i-UANxikKZKk1dr5Bev472V5">
              Riksdagen ställer sig bakom det som anförs i motionen om vikten
              av att regeringen ger ett särskilt uppdrag till Sida och Expertgruppen
              för biståndsanalys i syfte att stärka kvaliteten i genomförandet
              av biståndet i tider när biståndet ökar substantiellt, och detta
              tillkännager riksdagen för regeringen.
            </item>
            <item xml:id="i-2xLG7HmGJAymDkT5bxN6cw">
              Riksdagen ställer sig bakom det som anförs i motionen om att
              departementens handlingsplaner för politiken för global utveckling
              blir offentliga och tillkännager detta för regeringen.
            </item>
            <item xml:id="i-QPAXcZqNbGud3jMymbtQyK">
              Riksdagen ställer sig bakom det som anförs i motionen om att
              uppdra åt exempelvis Expertgruppen för biståndsanalys att kontinuerligt
              granska regeringens arbete med genomförandet av politiken för
              global utveckling (PGU) och tillkännager detta för regeringen.
            </item>
            <item xml:id="i-KzCEP9G3MRLvtZRZ4TW5tz">
              Riksdagen ställer sig bakom det som anförs i motionen om att
              omfördela biståndet för att kunna hjälpa fler människor som befinner
              sig på flykt, och detta tillkännager riksdagen för regeringen.
            </item>
            <item xml:id="i-36dMLiVwbVHM6y5sVLMdgP">
              Riksdagen ställer sig bakom det som anförs i motionen om att
              påbörja arbetet med att bygga upp en egen svensk struktur för
              att kunna bistå med flyktinghjälp i vår värld och tillkännager
              detta för regeringen.
            </item>
            <item xml:id="i-Py93zxkZg8My51iFggteff">
              Riksdagen ställer sig bakom det som anförs i motionen om att
              i ökad utsträckning kanalisera det humanitära stödet genom civilsamhällesorganisationer
              och samfund som arbetar i den direkta ”frontlinjen” i katastrofområden,
              och detta tillkännager riksdagen för regeringen.
            </item>
            <item xml:id="i-EbancwRMDkwTu7KL2SyDps">
              Riksdagen ställer sig bakom det som anförs i motionen om att
              det multilaterala stöd som Sverige ger till en rad olika FN-organ
              måste fokuseras och samlas hos de organ som arbetar bland flyktingar
              och med barns säkerhet och rättigheter (UNHCR, WFP, Cerf och Unicef)
              och tillkännager detta för regeringen.
            </item>
            <item xml:id="i-ALLaFYaomc18yRbMxCBmWv">
              Riksdagen ställer sig bakom det som anförs i motionen om att
              Sverige måste ligga i framkant när det gäller att stödja och utveckla
              insatser som syftar till att skapa arbets- och utbildningstillfällen
              för människor på flykt och tillkännager detta för regeringen.
            </item>
            <item xml:id="i-3mPDDSh8ExDXdm8YuQAsjz">
              Riksdagen ställer sig bakom det som anförs i motionen om att
              införa en särskild biståndsstrategi inklusive en frihetsfond som
              inriktas på att ge stöd till människorättsförsvarare, och detta
              tillkännager riksdagen för regeringen.
            </item>
            <item xml:id="i-4GWf2A5e3btExiC1uMRc9L">
              Riksdagen ställer sig bakom det som anförs i motionen om att
              Sverige och EU måste ställa krav på att den eritreanska regimen
              släpper Dawit Isaak fri för att kunna få ingå i EU:s biståndsprogram,
              och detta tillkännager riksdagen för regeringen.
            </item>
            <item xml:id="i-4zYKyu7ymadrKKgfu5AvxN">
              Riksdagen ställer sig bakom det som anförs i motionen om att
              regeringen måste tydliggöra att även stöd till av den kubanska
              regimen icke erkända organisationer ska kunna utgå och tillkännager
              detta för regeringen.
            </item>
            <item xml:id="i-6eXbtMuzAZXobMMWmvAUmL">
              Riksdagen ställer sig bakom det som anförs i motionen om att
              nya landstrategier som tas fram alltid ska innehålla en analys
              av situationen för religions- och övertygelsefriheten och tillkännager
              detta för regeringen.
            </item>
            <item xml:id="i-Tv9qDYzhVbgnoqCRKLKwaT">
              Riksdagen ställer sig bakom det som anförs i motionen om att
              alla diplomater bör ha genomgått utbildning i frågor som rör religionsfrihet
              och tillkännager detta för regeringen.
            </item>
            <item xml:id="i-2xwyrN23pFhcdmznPpshCq">
              Riksdagen ställer sig bakom det som anförs i motionen om att
              intensifiera ansträngningarna för att civilsamhällesaktörer och
              oppositionspolitiker ska kunna verka, och detta tillkännager riksdagen
              för regeringen.
            </item>
            <item xml:id="i-R1nFzW73XjHhN9gZ6uRUGy">
              Riksdagen ställer sig bakom det som anförs i motionen om att
              barnäktenskap aktivt måste motverkas på ett kulturellt och värderingsmässigt
              plan och tillkännager detta för regeringen.
            </item>
            <item xml:id="i-D2ubpDvQeehEJ19ztTGyj4">
              Riksdagen ställer sig bakom det som anförs i motionen om att
              satsa ytterligare medel på vaccin och andra hälsoinsatser via
              den globala fonden och den globala vaccinalliansen Gavi och tillkännager
              detta för regeringen.
            </item>
            <item xml:id="i-Spc8f65XGqFzg1VCid4WnH">
              Riksdagen ställer sig bakom det som anförs i motionen om att
              Sverige måste ställa krav på att den palestinska myndigheten bättre
              uppfyller demokratiska principer, bekämpar korruption och respekterar
              mänskliga rättigheter för att få ta emot bilateralt bistånd, och
              detta tillkännager riksdagen för regeringen.
            </item>
          </list>
        </div>
        <div xml:id="i-Hn8dgMJAnLydj9iAkS2JHW" type="motContent">
          <p xml:id="i-9EaTcHbQUBhR61YPeaCU7C">
            Tabell 1
          </p>
          <p xml:id="i-FMmZT1ccMD4fHuiKwkZ6jD">
            Anslagsförslag 2018 för utgiftsområde 7 Internationellt bistånd
          </p>
          <p xml:id="i-NsjDzW6jT4YnCLtRG6UiB2">
            Tusental kronor
          </p>
          <table xml:id="i-471MTxoD6gd23Amw3igXHu">
            <row xml:id="i-J2N81wzG4UCkyb2piVWJwm">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-9uadRS99tVQT2A58LrppVm">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                41 606 382
              </cell>
              <cell>
                +8 500
              </cell>
            </row>
            <row xml:id="i-5gsZqgwJPmbGAk6PH69Uih">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 171 090
              </cell>
            </row>
            <row xml:id="i-PiNLvtLHLFVq4YmeqQdXH2">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                16 103
              </cell>
            </row>
            <row xml:id="i-ctau85zsBnGL8BLrDHvLZ">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                123 955
              </cell>
            </row>
            <row xml:id="i-21qsabPvvA2iByKED14zqe">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
            </row>
            <row xml:id="i-Y2ah8GZQm4jTPmszXvMwFD">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                17 679
              </cell>
            </row>
            <row xml:id="i-MXW6mwxW5Gq9XmEz6S8Zzf">
              <cell>
                Summa
              </cell>
              <cell>
                42 985 209
              </cell>
              <cell>
                +8 500
              </cell>
            </row>
            <row xml:id="i-wnnZEbSMaqoL8Ys8RzZY6"/>
          </table>
          <p xml:id="i-F962Te87v6iCTmWdWufSw7">
            Tabell 2
          </p>
          <p xml:id="i-3tcv6QLfTKXgmQHKvWTKVq">
            Avvikelser gentemot regeringen
          </p>
          <p xml:id="i-MMPDrZRA2GbUDYrNetoC2R">
            Miljoner kronor
          </p>
          <table xml:id="i-FKWZ7JN9BJ54E54un7n4NC">
            <row xml:id="i-5vh3XEbk6xRye1EfLDmf7W">
              <cell>
                Avvikelse från regeringen (KD)
              </cell>
            </row>
            <row xml:id="i-U7L9y8M6Psyow9gekvEQfS">
              <cell>
                2018
              </cell>
              <cell>
                2019
              </cell>
              <cell>
                2020
              </cell>
            </row>
            <row xml:id="i-FrgWXuLMAHABXmxsHmVYqn">
              <cell>
                Utgiftsområde 7 Internationellt bistånd
              </cell>
            </row>
            <row xml:id="i-XjdxmbY2oxNTFUTPnbqoUu">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                +9
              </cell>
              <cell>
                +9
              </cell>
              <cell>
                +9
              </cell>
            </row>
            <row xml:id="i-HsVNsJMsykG1KX8fYSho8t">
              <cell>
                Summa
              </cell>
              <cell>
                +9
              </cell>
              <cell>
                +9
              </cell>
              <cell>
                +9
              </cell>
            </row>
            <row xml:id="i-5HagosZYvNX9Tx7JZ4snCj"/>
          </table>
          <head xml:id="i-BPMFRvq3dUPSfts238vzGu" type="h1">
            Frihet och utveckling i vår omvärld
          </head>
          <head xml:id="i-2ppaZBXJJLPg8HkMUcPhCy" type="h2">
            Kristdemokraternas syn på utveckling
          </head>
          <p xml:id="i-7U9RoPSCCkahgzyPLHtxZd">
            Vi har alla ett moraliskt ansvar att arbeta för att utrota fattigdom
            och förtryck i världen. Idén om att alla människor, var de än
            bor, har samma värde och att vi alla har ett ansvar för varandra
            utgör en stark motivation till den solidaritet som är grundläggande
            i den kristdemokratiska ideologin. Den solidariteten stannar inte
            vid Sveriges gräns.
          </p>
          <p xml:id="i-UhuacHrbDCyPgdtkEHzsTb">
            De övergripande målen för Sveriges utvecklingssamarbete måste
            vara att hävda människovärdet, höja de fattigaste människornas
            levnadsnivå och främja mänskliga rättigheter och demokrati. Den
            enskilda människans situation måste vara i fokus för detta arbete.
            Genom ökad delaktighet i samhället, starkare civila samhällen
            och större spridning av makt och resurser främjas förutsättningarna
            för en hållbar utveckling.
          </p>
          <p xml:id="i-DVMFVn4XjJSFboGDwye9Ck">
            Kristdemokraterna vill ha en ambitiös utvecklingspolitik och
            värnar ett generöst bistånd. Under alliansregeringen (2006–2014)
            var Kristdemokraterna pådrivande för att 1 % av Sveriges bruttonationalinkomst
            avsattes till internationellt bistånd varje år. Vi prioriterar
            fortsatt enprocentsmålet och når i år denna målsättning även med
            den nya beräkningsmodellen för BNI. När biståndet kraftfullt höjs
            är det dock av största vikt att insatserna är effektiva och leder
            till verklig skillnad. De myndigheter och organisationer som administrerar
            biståndet måste parallellt stärkas för att upprätthålla en hög
            kvalitet på biståndet. Det måste säkerställas att kapaciteten
            för att administrera och följa upp biståndsinsatser är hög. Behoven
            i världen är stora och medel ska inte gå förlorade på grund av
            dålig kontroll och insyn.
          </p>
          <p xml:id="i-NZ6ENgkv2keiaqm8TCcer2">
            Kristdemokraterna föreslår därför att ett särskilt uppdrag ges
            till Sida och till Expertgruppen för biståndsanalys för att inkomma
            med förslag kring hur kvalitetsarbetet i myndigheter och organisationer
            kan stärkas i samband med att biståndsramen ökar. Kristdemokraterna
            vill också se att en utredning tillsätts som ger förslag till
            hur biståndet kan utvecklas framgent mot bakgrund av att anslaget
            fortsätter att växa under de kommande åren. En sådan utredning
            ska också presentera förslag om hur Sida kan ha öppna processer,
            upphandlingar eller öppna ”calls for proposals” när bilaterala
            samarbetsstrategier ska genomföras.
          </p>
          <p xml:id="i-GULC8BdBxhP4fJw1J1GBW4">
            I tider av ett högre och växande bistånd är det särskilt viktigt
            att Sverige inte blir alla goda gåvors givare och ständigt bygger
            ut åtagandena tematiskt utan identifierar de områden där Sverige
            har ett tydligt mervärde och förmåga att agera komplementärt i
            förhållande till andra givare. Inriktningen måste också styras
            av hur behoven i världen ser ut. Kristdemokraterna vill lyfta
            tre områden som särskilt angelägna.
          </p>
          <list xml:id="i-U61NtSCJUnoRvBjRRxW3st" style="ol">
            <item xml:id="i-Le55pAvGWxWJxaysWSzJhD">
              Stöd och hjälp till världen allra fattigaste. Det handlar om
              möjlighet att släcka törsten, tvätta sig och laga mat med rent
              vatten. Det handlar om att barn inte ska behöva somna hungriga.
              Att tillgången till vaccin blir så god att människor inte ska
              behöva dö av enkla sjukdomar som för oss i Sverige är bortglömda
              sedan länge.
            </item>
            <item xml:id="i-2P4b2H45gGcQFuaXZS1S3x">
              Stöd till människor på flykt. Sverige och omvärlden måste i högre
              grad bidra till att hjälpa människor på flykt. I många fall förvandlas
              de tillfälliga flyktinglägren till långsiktiga boenden med stora
              humanitära behov. Sverige måste bidra på nya sätt för att möta
              människors nöd och utsatthet. Vatten, mat och utbildning får inte
              bli en bristvara när det internationella samfundet tar på sig
              ansvar för människor i utsatthet.
            </item>
            <item xml:id="i-UZRxYC6u1PLz1i4ncgvcA2">
              Demokrati och mänskliga rättigheter måste stärkas. Demokratin
              är på tillbakagång. Runt om i världen trycks det civila samhället,
              oppositionspolitiker, journalister och jurister tillbaka. Utrymmet
              för de mänskliga rättigheterna minskar och riskerar att resultera
              i en allt mer osäker värld. Stödet till dessa grupper behöver
              stärkas och prioriteringen hållas högre av regeringen.
            </item>
          </list>
          <head xml:id="i-VeJnVDqTpmkrcFctHUsrAW" type="h2">
            Sveriges politik för global utveckling
          </head>
          <p xml:id="i-5gefHECB7E4Xmbsvsxoa23">
            Sveriges politik för global utveckling, PGU, i kombination med
            Agenda 2030 sätter ramarna och ambitionsnivån för vårt bidrag
            till en rättvis och hållbar global utveckling. Det svenska utvecklingssamarbetet
            är ett viktigt redskap i dessa strävanden, men det är viktigt
            att poängtera att PGU inte primärt handlar om bistånd, utan om
            att alla politikområden inom ramen för sina områden ska bidra
            till en rättvis och hållbar global utveckling. Det är välkommet
            att regeringen utsett PGU-ansvariga på samtliga departement och
            att varje departement tar fram handlingsplaner för arbetet med
            PGU kopplat till Agenda 2030. Kristdemokraterna betonar vikten
            av att dessa handlings­planer blir offentliga så att regeringens
            arbete med PGU kan granskas. Regeringen bör också organisera arbetet
            med PGU på ett sådant sätt att det i slutändan inte är departementens
            särintressen som styr när en fråga ska avgöras. Kristdemokraterna
            vill också att exempelvis Expertgruppen för biståndsanalys (EBA)
            fortlöpande granskar regeringens arbete med genomförandet av PGU.
          </p>
          <head xml:id="i-BSFYR5oAqGwUJH7mNeWNvB" type="h1">
            Internationellt bistånd – våra prioriteringar
          </head>
          <head xml:id="i-5knv66qr3LxXgnvY3anqYq" type="h2">
            Humanitärt stöd
          </head>
          <p xml:id="i-T3jmqoTCLA8pE8Du9vfLtS">
            Fler människor än på många decennier befinner sig på flykt, undan
            vedervärdig terror och våldsamma regimer i sina hemländer. Enorma
            humanitära insatser behövs för att skapa trygghet och framtidstro
            för de medmänniskor som flyr för sina liv. Det rådande världsläget
            gör att Kristdemokraterna vill avsätta en betydande del av den
            svenska biståndsbudgeten för humanitära hjälpinsatser. FN:s flyktingorgan
            UNHCR är den centrala aktören för att hjälpa människor på flykt,
            så bör det även förbli. Dock har en gigantisk organisation lite
            utrymme för flexibilitet och insatserna kommer ofta sent. Kristdemokraterna
            anser därför att det, likt i Danmark och Norge, är dags att bygga
            upp en egen struktur för att kanalisera hjälpinsatser till flyktingar.
          </p>
          <p xml:id="i-KoQ2Dh53NpZniCEHvV7wWH">
            Vidare har det civila samhället, i form av t.ex. frivilligorganisationer
            och samfund i utvecklingsländer eller konfliktområden, ofta kontakter
            och direkta distributionssystem som bör nyttjas, speciellt då
            biståndet, på grund av väpnade strider eller diktaturregimer,
            inte alltid når fram via officiella kanaler. Alltför ofta lägger
            de internationella humanitära systemen endast fokus på internationella
            organisationer och lämnar de lokala aktörerna utan inflytande.
            Sverige bör verka för att i ökad utsträckning även kanalisera
            det humanitära stödet genom mindre civilsamhällesorganisationer
            och samfund som arbetar i den direkta ”frontlinjen” i katastrofområden,
            som har bättre lokalkännedom och som finns på plats långsiktigt.
          </p>
          <p xml:id="i-GWc1pjoCrGv1TXryLVFz7y">
            Kristdemokraterna menar att det multilaterala stöd som Sverige
            ger till en rad olika FN-organ bör fokuseras och i större utsträckning
            än tidigare samlas hos de organ som har störst verksamhet bland
            flyktingar och som arbetar med barns säkerhet och rättigheter
            såsom UNHCR, WFP, Cerf och Unicef.
          </p>
          <p xml:id="i-BJ5aaXZxwXGY3AJKFYhnbD">
            Det behövs en Marshallplan för att återbygga stora delar av Mellanöstern,
            med långsiktiga och uthålliga satsningar på att skapa trygghet,
            arbete och utbildnings­möjligheter i och omkring fallerade stater.
            Det behövs framtidstro i området liksom goda krafter i Syrien,
            Irak, Yemen och Afghanistan, som kan vara med och bygga upp fredliga,
            stabila och på sikt demokratiska länder. Sverige måste ligga i
            framkant när det gäller att stödja initiativ för att skapa arbets-
            och utbildningstillfällen för människor på flykt. Att Världsbanken
            kunnat initiera stöd för att arbeta med ekonomisk utveckling och
            jobbskapande i medelinkomstländer som tagit emot många flyktingar,
            såsom Libanon och Jordanien, är mycket positivt. Sverige måste
            ha en flexibel inställning till att stödja länder som ekonomiskt
            sett är medelinkomstländer, men som tar ett mycket stort ansvar
            för flyktingmottagande.
          </p>
          <head xml:id="i-NV7UYa341CcLgAjQAwSMvq" type="h2">
            Demokratiutveckling – en grund för framtida fred och säkerhet
          </head>
          <p xml:id="i-GfpzbFVBJfhk2EH7PBqzNC">
            Sverige ska vara en kompromisslös röst för fred, frihet och mänskliga
            rättigheter i världen. Att stärka demokratin och öka respekten
            för mänskliga fri- och rättigheter ska vara centrala mål för det
            svenska biståndet. Sverige ska stödja demokratikämpar och verka
            för stärkt yttrandefrihet och tankefrihet i länder där den begränsas.
            Demokrati och frihet är den bästa garanten för fred och säkerhet.
            Endast med varaktig och stabil demokrati som grund kan social
            och ekonomisk utveckling få hållbart fäste i samhällen. Vi kan
            aldrig acceptera att människor diskrimineras på grund av kön,
            sexuell läggning, etnisk eller religiös tillhörighet.
          </p>
          <p xml:id="i-Qy56U8B8cPUjNcYjTxmuTv">
            Flera av det civila samhällets organisationer arbetar särskilt
            för att stödja opposi­tionella grupper och människorättsaktivister
            i repressiva stater runt om i världen. Detta arbete är oerhört
            betydelsefullt för de enskilda som dagligen riskerar sin egen
            och familjens säkerhet för att stå upp för de fri- och rättigheter
            som vi alla äger. Svenska organisationers insatser till stöd för
            demokratikämpar och människorättsaktivister runt om i världen
            måste ytterligare prioriteras och stärkas. Genom historien har
            vi sett att enskilda personer kan spela en avgörande roll för
            utvecklingen i ett land. Många gånger får de och deras familjer
            betala ett högt pris för sin övertygelse. Sverige bör införa en
            särskild biståndsstrategi, inklusive en frihetsfond, som enbart
            inriktas på att ge stöd till människorättsförsvarare, som inte
            ges stöd på andra sätt. Det kan vara mindre grupper, enskilda
            journalister, personer som rapporterar om mänskliga rättigheter.
            Det kan handla om att ge stöd till personerna så att de kan verka,
            leva mer värdigt och få kontakt med omvärlden. Detta skulle kunna
            möjliggöra exempelvis för demokratikämpar i Kuba, Venezuela och
            Vitryssland att nås av direkta och snabba insatser.
          </p>
          <p xml:id="i-XtF9oN8qViKhY1jPcdXQTo">
            Yttrandefrihet är en mänsklig rättighet och en av grundstenarna
            i en demokrati. Alla människor har rätt att uttrycka sig, ta del
            av och sprida information och åsikter. Det fria ordet främjar
            samhällelig och demokratisk utveckling. Internet har på bara några
            år förändrat världen. Det har ökat människors möjligheter att
            få kunskap och information, uttrycka åsikter och utbyta idéer.
            Samtidigt finns en tendens till att regeringar genom censur, övervakning,
            restriktiv lagstiftning och filtrering försöker ta kontroll över
            den informationsspridning och det idéutbyte som internet bidrar
            till. Enligt Freedom House har friheten och säkerheten på internet
            de senaste åren varit på tillbakagång. Världen över fängslas bloggare
            och journalister. Sedan 15 år tillbaka sitter den svensk-eritreanske
            journalisten Dawit Isaak fängslad utan rättegång på grund av sin
            kritik mot regimen. Både regeringen och EU måste öka sina ansträngningar
            för att få Isaak fri. Kristdemokraterna menar att krav måste ställas
            på att den eritreanska regimen släpper Dawit Isaak fri för att
            Eritrea ska kunna ta emot medel från EU:s biståndsprogram.
          </p>
          <p xml:id="i-KYUFDfCLpp8XkJVmB3umwk">
            Situationen för journalister och oberoende medier har försämrats
            än mer i Turkiet efter den misslyckade statskuppen. Åtgärderna
            som alltjämt genomförs som svar på kuppförsöket är djupt oroväckande
            och hotar demokratiutvecklingen och yttrande­friheten. Kristdemokraterna
            föreslår ökade medel och ansträngningar för att stärka journalisters
            förutsättningar och säkerhet i Turkiet.
          </p>
          <head xml:id="i-4mYhT9M46b5bW9MLNuLZPu" type="h1">
            Värna religionsfriheten
          </head>
          <p xml:id="i-66XmPerKPeqMBwvrfnmoKF">
            Insatser för att bekämpa förtryck mot minoriteter eller oliktänkande
            grupper behöver prioriteras. Med goda demokratiska värden som
            grund kommer även den socioekonomiska utvecklingen i utvecklingsländerna
            att gå snabbare framåt, men på alltför många håll förföljs människor
            idag för sin tro och drivs på flykt från sina hem under de mest
            vedervärdiga hot.
          </p>
          <p xml:id="i-Hm9mf2M3sn72wRnhHnmMHt">
            Religions- och övertygelsefrihet är en viktig fråga att ta hänsyn
            till i utformningen av svenskt utvecklingssamarbete. Det handlar
            om frihet från tvång, frihet att uttrycka sig och om icke-diskriminering.
            Därför bör nya landstrategier som tas fram alltid innehålla en
            analys av situationen för religions- och övertygelsefriheten.
            Vidare bör alla diplo­mater ha genomgått utbildning i frågor som
            rör religionsfrihet. Ett land där religions­friheten starkt inskränks
            är Iran. Iran har inlett ett återtåg till världsgemenskapen i
            takt med att sanktionerna mot landet hävs. Samtidigt har inte
            villkoren för Irans befolkning blivit bättre. Regimen fortsätter
            att förfölja oliktänkande. Konvertiter som lämnat islam är en
            särskilt utsatt grupp. Kristna konvertiter arresteras och hålls
            bland annat fängslade i det notoriska Evinfängelset i Teheran
            där det finns en särskild avdelning för olik­tänkande och politiska
            fångar. Sedan revolutionen 1979 har kristna ofta anhållits och
            åtalats för hot mot den nationella säkerheten eller för spionage.
            Nu när Sveriges regering inlett en politiskt strukturerad dialog
            måste de sätta stor press på den iranska regimen att respektera
            mänskliga fri- och rättigheter och upphöra med sin förföljelse
            mot kristna konvertiter.
          </p>
          <head xml:id="i-AXD4qZbRuGAZLC3nXYfVHn" type="h1">
            Det civila samhällets omistliga betydelse
          </head>
          <p xml:id="i-5wreJhw2XyESFm7sTEW2vS">
            Svensk biståndspolitik bör föras på ett sätt så att det civila
            samhället stärks. Enskilda organisationer är inte bara oersättliga
            som genomförare av offentligt svenskt bistånd utan också mycket
            betydelsefulla då de ger oss enskilda människor en möjlighet att
            ta ansvar för utvecklingen i världen. Genom dem kan vi bidra,
            var och en av oss, för att bekämpa fattigdom och förtryck, och
            för att lindra nöd hos våra medmänniskor. Det civila samhället
            är en naturlig plats för människor att göra en insats och visa
            att det inte går att förhålla sig likgiltig inför världens utmaningar.
            Genom agendan för utvecklings­effektivitet har stater och andra
            aktörer gjort åtaganden om att erkänna civila samhället som aktörer
            i sin egen rätt och att säkra dess möjligheter att verka fritt.
            Dock begränsas människors möjlighet att organisera sig i allt
            större utsträckning. Ett minskat utrymme för civilsamhället är
            ett utvecklingshinder, då det innebär att organisationer inte
            kan agera aktörer för utveckling, något som bland annat Agenda
            2030 slår fast som helt centralt för att de nya hållbara utvecklingsmålen
            ska kunna uppnås. Sverige bör sätta hårdare press på partnerländer
            där det civila samhällets utrymme krymper. Framför allt bör man
            verka för att förhindra att nya lagar stiftas som begränsar civilsamhällets
            och oppositionspolitikers möjligheter att verka.
          </p>
          <head xml:id="i-PXkUHZ19gsHgkULsgn5Bux" type="h1">
            Barns och kvinnors hälsa
          </head>
          <p xml:id="i-RtU7ipoLKLcSjWQj1PkxAD">
            Den världsomspännande kraftsamlingen för att nå millenniemålen
            till 2015 gav resultat. Fattigdomen i världen har minskat och
            utvecklingen går åt rätt håll på de allra flesta områden. Fortsatt
            krävs dock stora insatser från de rika länderna för att komma
            till rätta med den fortfarande alltför höga barnadödligheten och
            den undermåliga mödrahälsan i många fattiga länder, främst i Afrika
            söder om Sahara.
          </p>
          <p xml:id="i-GHztN6f6URSMPqdoTVbTb7">
            För förbättrad mödrahälsa krävs långsiktigt arbete. ”Snabba lösningar”,
            som till exempel fler utbildade barnmorskor på plats i dessa länder,
            avhjälper en del av problemen. Men för verklig förändring för
            kvinnors och flickors situation krävs i många fall förändrade
            strukturer och värderingar. Många svåra skador och dödsfall i
            samband med förlossning sker för att modern varit alltför ung
            för att kroppen skulle klara av en graviditet och förlossning.
            Sedvänjan att unga flickor gifts bort måste aktivt motverkas på
            ett kulturellt och värderingsmässigt plan för att mödradödligheten
            ska minska. Det handlar till syvende och sist om barn och att
            upprätthålla barnens rätt till liv och hälsa.
          </p>
          <p xml:id="i-XVLRVZKkPw3W9cC5fQyeZC">
            Det är inte rimligt att barn i vår tid ska behöva mista livet
            i relativt enkla sjukdomar som diarré och lunginflammation. Vi
            har idag alla möjligheter att minska barnadödlig­heten, som till
            stor del beror på basala och förhållandevis enkelt avhjälpta brister
            i miljön runt barnen. Arbetet måste fortsätta. Just vaccinationsprogram
            har visat sig vara ett mycket effektivt bistånd då en relativt
            billig punktinsats bokstavligen kan rädda liv. Fortfarande saknar
            780 miljoner människor tillgång till rent vatten i vår värld.
            Det har förödande konsekvenser för människors hälsa, och barn
            drabbas särskilt hårt. En av de sjukdomar som sprids i förorenat
            vatten är kolera, som varje år skördar minst 100 000 människoliv.
            I det krigshärjade Jemen ser vi nu det största kolerautbrottet
            i modern tid med 800 000 fall, och det ökar. Även i flyktinglägren
            i Bangladesh sprids sjukdomen för närvarande i en rasande fart.
            Det här är en sjukdom som inte borde finnas i vår värld 2017.
            Kristdemokraterna anser att stödet till den globala fonden och
            till vaccinalliansen Gavi bör höjas.
          </p>
          <head xml:id="i-LwPmvMmyb1J6P7dHEGCVB6" type="h1">
            När bistånd missbrukas
          </head>
          <p xml:id="i-FPh2KbbMUSFEKjGNkaq8y8">
            I tider då miljontals människor flyr från korrupta och diktatoriska
            regimer måste vi börja fråga oss vad dessa länders regeringar
            är skyldiga att göra för att bistå den egna befolkningen. Demokratikämpar
            och humanitära organisationer är framförallt i diktaturer i stort
            behov av omvärldens bistånd, och det är av största vikt att dessa
            medel främst kanaliseras via civilsamhällesorganisationer eller
            internationella multilaterala organisationer och inte via korrupta
            regimer. Sverige bör utarbeta strategier för att sätta press på
            mottagarländer att ta ansvar för sina medborgare och leva upp
            till ratificerade konventioner.
          </p>
          <p xml:id="i-WQmdeiqosE4q3qBsERXDoq">
            När regeringen hösten 2014 erkände Palestina som stat ställdes
            inga motkrav. Kristdemokraterna var kritiska då, liksom nu, och
            anser att erkännandet skedde på ett både förhastat och ogenomtänkt
            sätt. Vi ser hur Palestina fortsätter att utvecklas i fel riktning.
            Uppvigling till våld, indoktrinering och hatpropaganda är fortsatt
            vardagsmat i regionen.
          </p>
          <p xml:id="i-ACoKqFYiDVBF5nEMoZJaDi">
            Det är angeläget att stödja den palestinska civilbefolkningen.
            Självklart ska Sverige tillsammans med EU och andra internationella
            aktörer arbeta för demokrati och mänskliga rättigheter i palestinska
            områden, det ligger även i Israels intresse. Men när biståndsmedel
            motverkar sitt eget syfte och i själva verket bidrar till fördjupade
            motsättningar är det hög tid att agera. Kristdemokraterna kräver
            att politiken gentemot och biståndet till den palestinska myndigheten
            görs om i grunden och att inget bilateralt bistånd ges till den
            palestinska myndigheten så länge insatser går till terrorhyllningar
            och uppvigling till våld mot Israel.
          </p>
        </div>
        <div xml:id="i-PTckcJBDGSKChMDZy9NcxZ" type="motSignatures">
          <list xml:id="i-FFLTjTzCLraruPP3rHrGGv">
            <item xml:id="i-6g8UJVqeSr1zkL6i2XfB9K">
              Sofia Damm (KD)
            </item>
            <item xml:id="i-9ZASVEeKGK8oB5M5cUqeRY">
              Andreas Carlson (KD)
            </item>
            <item xml:id="i-UVztkpH7bpAf4goM55wfhS">
              Mikael Oscarsson (KD)
            </item>
            <item xml:id="i-4FLVcY8hZkr17TPJTaMvn3">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
