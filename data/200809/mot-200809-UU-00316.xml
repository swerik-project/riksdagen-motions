<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00316">
  <teiHeader>
    <fileDesc>
      <titleStmt>
        <title>Försummade sjukdomar</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försummade sjukdomar</title>
          <idno type="rdwebb">GW02U316</idno>
          <rs type="number">U316</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U316/text</ref>
          <ref type="dokument_url_html">http://data.riksdagen.se/dokument/GW02U316</ref>
          <ref type="dokumentstatus_url_xml">http://data.riksdagen.se/dokumentstatus/GW02U316</ref>
          <ref type="doc">http://data.riksdagen.se/fil/35A40F6D-5264-4B7D-B20B-D39B5D5D7A44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JoBGEfix5fjEK7iWnoKwaU" type="signed"/>
        <correspContext corresp="i-JoBGEfix5fjEK7iWnoKwaU">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-JY2xHd3BX7VbFAKySQec55" type="numbering">
          <date when="2008-10-08"/>
        </correspAction>
        <correspAction xml:id="i-JjSf6YBtpZ8PC9P1byg16N" type="submission">
          <date when="2008-10-06"/>
        </correspAction>
        <correspAction xml:id="i-6nJHjyYHPs94VyxtAi4Xkr" type="transfer">
          <date when="2008-10-06"/>
        </correspAction>
        <correspAction xml:id="i-MN1RgEPQQRVf4TAUFxf1ts" type="assigned"/>
        <correspContext corresp="i-MN1RgEPQQRVf4TAUFxf1ts">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Ap56Z9AYVFjvqR7pjtU1Hc">
            Förslag till riksdagsbeslut
          </head>
          <p xml:id="i-EHjVgjCBkgqfyw9hLb41rH">
            Riksdagen tillkännager för regeringen som sin mening vad som
            anförs i motionen om att Sverige internationellt ska verka för
            att hitta nya finansieringslösningar för försummade sjukdomar.
          </p>
        </div>
        <div type="motContent">
          <head xml:id="i-XGo8znrodF9eZfZpK9LQEf" type="h1">
            Motivering
          </head>
          <p xml:id="i-DjqmiBiczDJRYch96eaWVy">
            Enligt WHO:s World Health Report skördar varje år hiv/aids, tbc,
            malaria, Chagas sjukdom, sömnsjuka och leishmaniasis 14 miljoner
            dödsoffer.
          </p>
          <p xml:id="i-FXjVdxqKcqViFBtjSg9axN">
            Detta är inget mindre än en global katastrof, i synnerhet som
            det sker i en tid då vi egentligen borde ha alla möjligheter att
            stävja dessa sjukdomar. De orsakar inte bara tragedier på ett
            mänskligt plan, utan får även ödesdigra konsekvenser på andra
            områden.
          </p>
          <p xml:id="i-8mTq6Lf16k436sBD1osQU5">
            Insikten om detta återspeglas också av den centrala roll de spelar
            bland FN:s millennieutvecklingsmål, där ett av de åtta målen är
            att hejda och inleda en minskning av hiv/aids, malaria och andra
            större sjukdomar fram till år 2015. Det görs även andra insatser.
            Vid årsskiftet 2002 upprättades den globala fonden mot hiv/aids,
            tbc och malaria. Denna fond är formellt oberoende men stöds av
            FN:s generalsekreterare och samverkar med FN-systemet. Avsikten
            med fonden är att de konkreta behoven och önskemålen i de drabbade
            länderna ska vara vägledande.
          </p>
          <p xml:id="i-WGWDBPvkUyUqs4F2e1nqCA">
            Det är främst de tre stora sjukdomarna hiv/aids, malaria och
            tbc som finns med på den globala agendan, och det är främst på
            dessa sjukdomar fokus ligger i millenniemålen.
          </p>
          <p xml:id="i-XQvNBvrTosNNQcidrTRqSX">
            Kampen mot dessa sjukdomar är viktig, och större ansträngningar
            krävs. Samtidigt får man inte glömma bort de andra sjukdomar som
            skördar stora offer i fattiga länder.
          </p>
          <p xml:id="i-RXuf7HFdtakz56LPS5QC8A">
            WHO brukar tala om tio bortglömda sjukdomar: sömnsjuka, Chagas
            sjukdom, denguefeber, leishmaniasis, lepra, lymfatiskt filariasis
            (elefantiosis), malaria, flodblindhet, bilharzia och tbc. Tbc
            drabbar även människor i den rikare delen av världen, och även
            malaria gör det i viss mån på grund av det ökade resandet. Sjukdomar
            som Chagas sjukdom, sömnsjuka, leishmaniasis däremot delar det
            gemensamma ödet att de är bortglömda sjukdomar i västvärlden,
            men skördar miljontals offer i länder i syd. Dessa brukar också
            benämnas de mest försummade sjukdomarna.
          </p>
          <p xml:id="i-SdZGyhyP7sKxmFeQDVRm9v">
            Sjukdomarna är fattigsjukdomar. Bristande sanitet bidrar i många
            fall till spridningen, och ett förebyggande arbete måste därför
            till. Men det krävs också läkemedel. Många är drabbade, men ändå
            saknas det säkra, billiga, effektiva och anpassade diagnoser och
            läkemedel för att behandla och åtgärda sjukdomarna.
          </p>
          <p xml:id="i-SMpNwaV9WetsTsPaAP6eAt">
            För till exempel denguefeber finns idag inget känt botemedel.
            Några av de läkemedel som finns är giftiga. Ett av de läkemedel
            som finns mot sömnsjuka innehåller exempelvis arsenik. Andra problem
            är svåra bieffekter, gamla och ineffektiva mediciner samt resistens.
          </p>
          <p xml:id="i-4fMHaDwUxfcyosK2FazJBD">
            Ofta finns det relativt mycket grundforskning gjord, men tillämpad
            forskning saknas.
          </p>
          <p xml:id="i-MjTzkpzTpE56JYTj9vmbUX">
            I vissa fall finns det medicin framforskad, men den är inte i
            produktion. Och ifall det finns mediciner tenderar dessa att vara
            för dyra.
          </p>
          <p xml:id="i-2FBGvL6LGifjSHTWZT6SCM">
            Läkemedelsforskningen styrs i hög grad av marknadsmässiga överväganden,
            och därför finns det en tydlig övervikt för forskning på sjukdomar
            som är vanliga i västvärlden, där det både finns resursstarkare
            patienter och högre offentliga sjukvårdsbudgetar, vilket innebär
            att större vinst kan genereras.
          </p>
          <p xml:id="i-GDWp6xeDP8xpesL1eURpib">
            För fattiga länder där socialförsäkringssystem i stort sett saknas
            blir läget ett annat. En tredjedel av världens befolkning saknar
            fortfarande tillgång till livsviktiga mediciner i de fattigaste
            delarna av Afrika och Asien kan det i vissa fall röra sig om upp
            till halva befolkningen.
          </p>
          <p xml:id="i-L77D6m6B2yz2JxzG8X5Pka">
            I en artikel i The Lancet häromåret påvisades att bara 16 stycken
            av de 1 393 nya läkemedel som registrerades mellan 1975 och 1997
            var avsedda för tropiska sjukdomar och tbc. Global Forum for Health
            Research talar om att i runda tal 10 procent av de resurser som
            läggs ner på medicinforskning lades ner på de hälsoproblem som
            finns i utvecklingsländer som står för 90 procent av världens
            hälsoproblem.
          </p>
          <p xml:id="i-D4CdocsakZebFFWEEnpZ1w">
            Enligt beräkningar skulle det räcka med 20 miljarder kronor för
            att forska fram bättre läkemedel mot dessa sjukdomar. Men de som
            är drabbade har inte råd att betala de priser för medicin som
            krävs för att läkemedelsföretagen ska anse sig ha råd att bedriva
            forskning.
          </p>
          <p xml:id="i-Jy36bJ4rF1Bvsp74gt6bpc">
            Olika initiativ har dock tagits för att komma tillrätta med problemet.
            Arbete sker bland annat inom FN och olika organisationer, och
            för drygt tre år sedan bildades DND (Drugs for Neglected Diseases)
            av bland andra Läkare utan gränser och hälso- och forskningsinstitut
            i bland annat Kenya och Brasilien. Organisationen samarbetar med
            bland annat UNDP och syftet är att med hjälp av de senaste vetenskapliga
            rönen utveckla mediciner mot sjukdomar som drabbar de fattigaste
            i världen. Enligt planerna ska man under tolv år lägga ner dryga
            2 miljarder för att utveckla sex sju nya mediciner, i första hand
            mot sömnsjuka, leishmaniasis och Chagas sjukdom. Behovet snarare
            än betalningsförmågan ska styra. Det rådande patentsystemet, som
            främst bygger på kommersiella intressen, måste också förändras
            eftersom det inte tar tillräcklig hänsyn till de hälsobehov som
            finns i fattiga länder.
          </p>
          <p xml:id="i-VQmY3JToQdza3SGfc4DzDe">
            Inom ramen för WHO finns sedan 2006 en mellanstatlig arbetsgrupp
            om folkhälsa, innovation och immaterialrätt (IGWG). Denna hade
            till uppgift att ta itu med såväl problemen med forskning och
            utveckling kring de här sjukdomarna som de hinder som finns i
            fråga om tillgång till redan befintliga läkemedel. Under Världshälsoförsamlingen
            i slutet av maj i år gjordes en överenskommelse om en global strategi
            och handlings­plan. En resolution som WHO:s medlemsstater antog
            innebär också att en expertarbets­grupp ska skapas, med uppgift
            att undersöka förslag till nya och innovativa finansieringskällor
            för att stimulera FoU i syfte att bemöta hälsobehov i utvecklingsländer.
          </p>
          <p xml:id="i-aXxiUjxnnTU7ucZqc6wXu">
            Men mer behöver göras. Det är alldeles uppenbart att läkemedel
            inte kan ses som vilken vara som helst, utan måste betraktas som
            en global allmän nytta. Det krävs därför nytänkande och nya strategier
            för att åtgärda den brist som finns på forskning om och utveckling
            av läkemedel för icke-lönsamma sjukdomar. Inte minst därför krävs
            det nya lösningar och strategier för att lösa de problem som finns
            på området. Detta betonas också i den rapport, Pre-scription for
            healthy development: increasing access to medicines, som skrevs
            som underlag till Investing in Development, millennieprojektets
            rapport om hur millenniemålen ska uppnås. I denna talas det om
            att nytänkande, olika slags sätt att finansiera och organisera
            läkemedelsutvecklingen behövs. Dessutom talas det om alternativa
            modeller för det rådande patentbaserade systemet.
          </p>
          <p xml:id="i-BSswSUA6hVi5diHm81DkJJ">
            Det finns en rad olika förslag till lösningar som vart och ett
            är värt att studera närmare. Ett av dessa förslag är en global
            vinstskatt på läkemedelsbolagen för att finansiera forskningen
            för de försummade tropiska sjukdomarna. Ett förslag som framkommit
            är att läkemedelsbolagen ska beläggas med minst 1 % global vinstskatt,
            där pengarna går till att forska i idag olönsamma sjukdomar.
          </p>
          <p xml:id="i-QLWYJFWSSsQm8PbeDLpHGp">
            Även andra möjligheter måste undersökas. En annan variant är
            att varje land tvingas avsätta resurser till allmännyttig forskning
            på det medicinska området, alltefter ekonomisk förmåga. Möjlighet
            ska då också finnas att köpa och sälja forskningsrättigheter enligt
            den modell som idag finns för utsläppsrättigheter av koldioxid.
            Ett tredje förslag till åtgärd som har många förespråkare är att
            föreslå ett slags prispengar för dem som utvecklar läkemedel för
            bortglömda sjukdomar. När väl prispengarna är utbetalda får tillverkningen
            ske licensfritt.
          </p>
          <p xml:id="i-NvSZeMRscrAbFNCo64pAw8">
            Vi menar att Sverige internationellt ska verka för att initiativ
            tas till att hitta nya finansieringsmöjligheter för forskning
            kring dessa försummade sjukdomar. Detta torde ligga väl i linje
            med det fattigdomsperspektiv som finns i den svenska politiken
            för global utveckling. Visserligen har det redan tagits vissa
            initiativ för att hitta nya globala finansieringslösningar på
            ett mer generellt plan, exempelvis i slutsatserna från Monterreykonferensen
            2002. Även EU har tagit upp frågan i rådsslutsatser från 2005.
            Vi menar dock att det finns all anledning för den svenska regeringen
            att med kraft även verka för ytterligare lösningar specifikt för
            det här området.
          </p>
        </div>
        <div type="motSignatures">
          <list>
            <item xml:id="i-CMFD4SaMMuNYC4VurEoAci" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-YwAFZEXyLhTGv6V5RUiYj" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-7QSCXp86RNtiWenBYapNd5" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-JLywawnpMQvgkmLwiAWst1" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
