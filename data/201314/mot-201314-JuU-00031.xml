<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00031">
  <teiHeader>
    <fileDesc>
      <titleStmt>
        <title>med anledning av prop. 2013/14:237 Hemliga tvångsmedel mot allvarliga brott</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:237 Hemliga tvångsmedel mot allvarliga brott</title>
          <idno type="rdwebb">H102Ju31</idno>
          <rs type="number">Ju31</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju31/text</ref>
          <ref type="dokument_url_html">http://data.riksdagen.se/dokument/H102Ju31</ref>
          <ref type="dokumentstatus_url_xml">http://data.riksdagen.se/dokumentstatus/H102Ju31</ref>
          <ref type="doc">http://data.riksdagen.se/fil/15F957DA-6DD6-4FFF-AB54-088C4AF675F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WW1mRFiS4oj29XQr8GkMKn" type="basedOn"/>
        <correspContext corresp="i-WW1mRFiS4oj29XQr8GkMKn">
          <ref>Proposition 2013/14:237</ref>
        </correspContext>
        <correspAction xml:id="i-C7sqtLudRYUN1K2FHK3rqt" type="signed"/>
        <correspContext corresp="i-C7sqtLudRYUN1K2FHK3rqt">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-C87xw1JjcqiKEEFR5uyQCn" type="referral">
          <date when="2014-06-24"/>
        </correspAction>
        <correspAction xml:id="i-HnF1jN2esjYabC71fJubg7" type="referral">
          <date when="2014-06-24"/>
        </correspAction>
        <correspAction xml:id="i-3PL4cad4moswpWcxDXJEhZ" type="dismissal">
          <date when="2014-06-23"/>
        </correspAction>
        <correspAction xml:id="i-B2r4yogvQXBCjBW7Wq11SA" type="dismissal">
          <date when="2014-06-23"/>
        </correspAction>
        <correspAction xml:id="i-AphoHdoB5Xje6Qz86gjVyZ" type="submission">
          <date when="2014-06-11"/>
        </correspAction>
        <correspAction xml:id="i-8H3BK6qRXbeE1PKtDdu7sJ" type="transfer">
          <date when="2014-06-11"/>
        </correspAction>
        <correspAction xml:id="i-RFjjTHeJVrJ3YVTuGUCRaS" type="assigned"/>
        <correspContext corresp="i-RFjjTHeJVrJ3YVTuGUCRaS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6jgRiuLoM1Cg8CoU3ZCTem" type="motHeader"/>
      <div xml:id="i-DQdpVyrvRvxFax6mAJPweZ" type="motBody">
        <div xml:id="i-EjTdtdwVhKKWwRd68guC55" type="motProposal" subtype="förslag">
          <head xml:id="i-5SGdvLAmUpFFTm11CwzQmk">
            Förslag till riksdagsbeslut
          </head>
          <list xml:id="i-S1dwUvk4DWd5ypmq9fNyGb" style="ol">
            <item xml:id="i-R298i2Ng6HBgDzNquD8gr9">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som innebär att de tidsbegränsade lagarna inte
              görs permanenta förrän man har sett hur effektiva de är.
            </item>
            <item xml:id="i-V9Gjenh4hr8s7smBqYzF12">
              Riksdagen tillkännager för regeringen som sin mening vad som
              anförs i motionen om behovet av en samlad integritetsskyddsmyndighet.
            </item>
            <item xml:id="i-66ePqGx4z9Ct4Bi2mWkHPs">
              Riksdagen tillkännager för regeringen som sin mening vad som
              anförs i motionen om att även användningen av hemliga tvångsmedel
              inom Säkerhetspolisen ska omfattas av den årliga skrivelsen.
            </item>
            <item xml:id="i-8rTRVdL4xYRar7VX7jMA9P">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som innebär att hemlig rumsavlyssning förbjuds.
            </item>
          </list>
        </div>
        <div xml:id="i-5Ey473Nfkpxza6tGAkbALL" type="motContent">
          <head xml:id="i-PFg92ZRJjoKjWc4YjPYrgr" type="h1">
            1. Inledning
          </head>
          <p xml:id="i-RFrF3iefAHnTrNwz5Qb47F">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grundläggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
          </p>
          <p xml:id="i-LFU3VrhZ2YoYvsLTveGq2h">
            Regeringen föreslår nu att de tidsbegränsade lagarna om hemliga
            tvångsmedel ska göras permanenta. Vänsterpartiet anser att det
            är viktigt att det finns en välavvägd balans mellan intresset
            av att effektivt kunna bekämpa brott och integritetsskyddsintresset.
            Alla människor har rätt till en bred privat sfär som skyddas på
            praktisk och principiell grund.
          </p>
          <head xml:id="i-6CZBGNBvjEbtM52Z7DQ5qk" type="h1">
            2. Begränsa giltighetstiden av tvångsmedelslagarna
          </head>
          <p xml:id="i-Qmn4pqysFcgjsWq69yDvwk">
            Vänsterpartiet har vid flera tillfällen motionerat med anledning
            av de tidsbegränsade lagarna om hemliga tvångsmedel eftersom vi
            inte ansett att behoven av lagarna påvisats i tillräckligt hög
            grad eller att de skyddsmekanismer som byggs in för att skydda
            enskildas integritet varit tillräckligt bra och effektiva. Vänsterpartiet
            anser dock inte att det ska vara helt förbjudet att använda exempelvis
            hemliga tvångsmedel, men vi är kritiska till att införa ny lagstiftning
            på området samt till det frekventa användandet av dessa tvångsmedel.
            Vår kritik vid såväl införandet av ny lagstiftning som tillämpandet
            av lagarna består främst av att integritetsintresset får stå tillbaka
            för effektivitetsmål.
          </p>
          <p xml:id="i-TsuFWoCFc7ECsUWbH8Vnju">
            Under de senaste åren har användandet av hemliga tvångsmedel
            ökat stort samtidigt som vi kan se att antalet uppklarade brott
            med hjälp av hemliga tvångsmedel inte har ökat. Tillgången till
            och användandet av hemliga tvångsmedel innebär inte en sådan hög
            effektivitetsnivå som ofta framhålls av förespråkarna. Vi delar
            således inte regeringens bedömning att beaktansvärd nytta har
            förekommit eller att behovet av att kunna använda hemliga tvångsmedel
            för att förhindra viss allvarlig brottslighet är påtagligt. Självklart
            finns det exempel där telefonavlyssning och annan användning av
            hemliga tvångsmedel har varit en viktig del av bevisningen; det
            vi motsätter oss är det frekventa användandet av tvångsmedel och
            det integritetsintrång det innebär. Vänsterpartiet anser därför
            att de tidsbegränsade lagarna inte ska göras permanenta förrän
            deras effektivitet visats.
          </p>
          <p xml:id="i-E5yiq17dxHxuM2xzvqCCRx">
            Regeringen bör återkomma till riksdagen med ett förslag som innebär
            att de tidsbegränsade lagarna inte görs permanenta förrän man
            har sett hur effektiva de är. Detta bör riksdagen som sin mening
            ge regeringen till känna.
          </p>
          <head xml:id="i-HuNnMmcoMfxS7qrPoWagFr" type="h1">
            3. En samlad integritetsskyddsmyndighet
          </head>
          <p xml:id="i-RGfLvmjXfFqJZGeKDxsXwh">
            Säkerhets- och integritetsskyddsnämndens granskningar har i ett
            antal fall visat på ett behov av en mer systematisk förbättring
            av lagstiftningen ur ett integritetsskyddsperspektiv. Vissa av
            dessa frågor har utretts av utredningen (exempelvis förbuden mot
            avlyssning i vissa fall) medan andra frågor ännu återstår att
            utreda. Andra exempel på frågor värda att uppmärksamma är polisens
            möjlighet att i datasystem gallra uppgifter och bygga in olika
            integritetsskyddsmekanismer eller möjligheten för tillsynsorgan
            att rikta förelägganden mot de granskade myndigheterna att vidta
            åtgärder, något som saknas i dag. De avslöjanden som den senaste
            tiden gjorts i medierna om den närmast totala övervakningen av
            elektronisk kommunikation av amerikanska National Security Agency,
            med sannolik svensk koppling, tillsammans med uppgifterna om polisregister
            om romer i Sverige, gör att riksdagens roll i rättsstaten blir
            än mer central. Vi anser därför sammantaget att det behövs ett
            omtag för att ta fram åtgärder för att stärka integritetsskyddet
            vid de brottsutredande myndigheternas användande av hemliga tvångsmedel.
            Vad regeringen aviserat i budgetpropositionen för 2014 (utg.omr.
            4 s. 25) om en parlamentariskt sammansatt kommitté, är vällovligt,
            men inrymmer inte de frågor vi tar upp här.
          </p>
          <p xml:id="i-Ldh5zMCdGXk8hZAJAkxuTo">
            Vänsterpartiet anser att ett samlat grepp ska tas för att se
            hur integritetsskyddet kan förbättras, oavsett om personuppgifterna
            hanteras på internet, hos eller av en kommunal eller statlig myndighet,
            privata företag eller utbyts inom ramen för mellanstatliga samarbeten.
            Vi anser att en myndighet ska ha det ansvaret. Exakt hur detta
            ska ske måste bli föremål för närmare utredande.
          </p>
          <p xml:id="i-HX8vznQe7JNDiA8j7saSRu">
            Vad som här anförts om ett samlat grepp för att stärka integritetsskyddet
            genom en integritetsskyddsmyndighet bör riksdagen som sin mening
            ge regeringen till känna.
          </p>
          <head xml:id="i-KTTgUj2Q3MyXhUsSm4YLXe" type="h1">
            4. En förbättrad skrivelse till riksdagen
          </head>
          <p xml:id="i-6w5FArVcahtm3jt5Bxc3Pf">
            Vänsterpartiet har vid upprepade tillfällen lyft att det i den
            årliga skrivelsen till riksdagen saknats redovisning av användningen
            av vissa hemliga tvångsmedel beträffande de väsentliga delarna
            av den mest integritetskränkande hemliga övervakningen. Varken
            den hemliga rumsavlyssningen eller användandet av hemliga tvångsmedel
            hos Säkerhetspolisen omfattas. Detsamma gäller åtgärder för att
            förhindra vissa allvarliga brott. I propositionen föreslås att
            regeringens årliga skrivelse ska utökas till att omfatta fler
            områden än tidigare. Vi välkomnar detta. Dock ska även användningen
            av hemliga tvångsmedel inom Säkerhetspolisen omfattas av den årliga
            skrivelsen. Detta bör riksdagen som sin mening ge regeringen till
            känna.
          </p>
          <head xml:id="i-DvNiRPwaGBKP5wpcauaH7t" type="h1">
            5. Hemlig rumsavlyssning
          </head>
          <p xml:id="i-C747DTKZM2K4pkdA7YMhLV">
            Vänsterpartiet är motståndare till hemlig rumsavlyssning eftersom
            vi anser att det innebär alltför stora inskränkningar av den personliga
            integriteten och att varken behov eller effektivitet är belagda.
            Det är allmänt konstaterat att buggning innebär större integritetsintrång
            än de flesta andra hemliga tvångsmedel som i dagsläget är tillåtna
            i Sverige. Försvarare av buggning brukar hävda att den som har
            rent mjöl i påsen inte har något att frukta. Problemet är att
            det sällan går att vara helt säker på vem som har gjort sig skyldig
            till ett brott. Mikrofoner kommer att placeras i miljöer där oskyldigt
            misstänkta befinner sig. Därtill kommer kränkningar som alltför
            ofta förbises, nämligen de kränkningar som personer i de misstänktas
            omgivning får utstå. Liknande kränkningar förekommer redan i dag
            när hemlig teleavlyssning används. Där avlyssnas även den som
            den misstänkte samtalar med. Buggning är dock en långt mer ingripande
            åtgärd, vilket gör att drabbandet av oskyldiga blir desto allvarligare.
            Dessutom torde fler oskyldiga drabbas vid buggning än vid hemlig
            teleavlyssning. Regeringen bör därför återkomma till riksdagen
            med ett förslag som innebär att hemlig rumsavlyssning förbjuds.
            Detta bör riksdagen som sin mening ge regeringen till känna.
          </p>
        </div>
        <div xml:id="i-46C9zDguUjKR3rLBKR7Te5" type="motSignatures">
          <list xml:id="i-Q9KhYHjN5M95MEbPwaJLth">
            <item xml:id="i-Hej6M5r3h1Vzjbf34qCsRk">
              Lena Olsson (V)
            </item>
            <item xml:id="i-4HTZ95H8BVpAbfwMZmtLF3">
              Bengt Berg (V)
            </item>
            <item xml:id="i-RCGxjwcmP3uqYSd2wqzpAE">
              Marianne Berg (V)
            </item>
            <item xml:id="i-QnAzC8zxnoEWM1qX9goQu4">
              Jens Holm (V)
            </item>
            <item xml:id="i-MaN4tdPq4Ud6DhVPeJZBuR">
              Amineh Kakabaveh (V)
            </item>
            <item xml:id="i-H7rXorJifr6r3iPxxE2dDv">
              Lars Ohly (V)
            </item>
            <item xml:id="i-CmdYBDkfZxZiwn4NeGiMGt">
              Eva Olofsson (V)
            </item>
            <item xml:id="i-Rm5Yxmz8wg4bpbyDB6MMcV">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
