<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-02706">
  <teiHeader>
    <fileDesc>
      <titleStmt>
        <title>Rädda igelkotten från robotgräsklipparna</title>
        <author corresp="i-mxJ22KDE3cthH5PFLdLST i-KmY3t8VznGaS11qXwo1gNg">av Maria Gardfjell och Elisabeth Falkhaven (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2706 av Maria Gardfjell och Elisabeth Falkhaven (båda MP)</title>
          <idno type="rdwebb">H8022706</idno>
          <rs type="number">2706</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8022706/text</ref>
          <ref type="dokument_url_html">http://data.riksdagen.se/dokument/H8022706</ref>
          <ref type="dokumentstatus_url_xml">http://data.riksdagen.se/dokumentstatus/H8022706</ref>
          <ref type="docx">http://data.riksdagen.se/fil/02AF1904-BBD2-42CC-A46E-8D8C48A4908D</ref>
          <ref type="pdf">http://data.riksdagen.se/fil/57C0EA26-8B66-4512-8445-1A696D0CD618</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GyDMC8mAyzmKW7z25W4ZLS" type="signed"/>
        <correspContext corresp="i-GyDMC8mAyzmKW7z25W4ZLS">
          <note type="signatory" corresp="i-mxJ22KDE3cthH5PFLdLST"/>
          <note type="signatory" corresp="i-KmY3t8VznGaS11qXwo1gNg"/>
        </correspContext>
        <correspAction xml:id="i-NGsdxrh1xCbiDUaH8hHSPf" type="submitted">
          <date when="2020-10-05"/>
          <time when="16:12:01"/>
        </correspAction>
        <correspAction xml:id="i-MdiEwUyBXxHgbDpLrbtwv5" type="reviewed">
          <date when="2020-10-05"/>
          <time when="16:19:19"/>
        </correspAction>
        <correspAction xml:id="i-HigiyEcM33YiCbqUs4jXBL" type="referred">
          <date when="2020-10-14"/>
        </correspAction>
        <correspAction xml:id="i-LQQVi75Y52oFb7V497QMmQ" type="assigned">
          <date when="2021-08-12"/>
          <time when="11:20:55"/>
        </correspAction>
        <correspContext corresp="i-LQQVi75Y52oFb7V497QMmQ">
          <ref type="assignedTo">Civilutskottet</ref>
        </correspContext>
        <correspAction xml:id="i-5nzvsoeRt92m17PDJAjRyL" type="behandlas_i"/>
        <correspContext corresp="i-5nzvsoeRt92m17PDJAjRyL">
          <ref type="uppgift">2020/21:CU12</ref>
          <ref type="ref_dok_id">H801CU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XSAVxD81e1MnLECLnnRUV1" type="motHeader">
        <div xml:id="i-BFBiqDgrasPE29AzxndY8A" type="motTitle">
          Motion till riksdagen 2020/21:2706 av Maria Gardfjell och Elisabeth
          Falkhaven (båda MP) Rädda igelkotten från robotgräsklipparna
        </div>
      </div>
      <div xml:id="i-CANUSZyrbWwnSYDFLTHf9t" type="motBody">
        <div xml:id="i-2haAowAa787Frp3XZEhNfw" type="motProposal" subtype="förslag">
          <head xml:id="i-AQYm5QBsgSu4jCYsbxrjM">
            Förslag till riksdagsbeslut
          </head>
          <list xml:id="i-S1sNFb1cRPyh3M9cHGKNvF">
            <item xml:id="i-EXhfi8qacNFJR7zEUfb4XN" sortKey="Yrkande 3">
              Riksdagen ställer sig bakom det som anförs i motionen om att
              robotgräsklippare och andra produkter bör förbättras genom att
              produktsäkerhetslagen ändras så att den också omfattar skador
              på vilda djur, t.ex. igelkotten, och detta tillkännager riksdagen
              för regeringen.
            </item>
          </list>
        </div>
        <div xml:id="i-51JMNjwonHDmMv2Ym7wgD9" type="motContent">
          <head xml:id="i-8H48NrMD2jMJQLfDBtT3jq" type="h1">
            Motivering
          </head>
          <p xml:id="i-SJmBcKWgu3swTmkkjSa55Y">
            Hoten mot igelkotten är många. På senare år har ytterligare ett
            hot mot igelkottarna upp­kommit – robotgräsklipparna. Organisationer
            som arbetar med katastrofhjälp för vilt har meddelat att igelkottar
            skadas av robotgräsklippare framförallt om klipparna körs natte­tid
            när kottarna är aktiva. Robotgräsklipparna har i media beskrivits
            som ”igelkottens värsta fiende”. Det finns därför all anledning
            att fundera på vad som kan behöva göras för att minska hoten mot
            igelkotten.
          </p>
          <p xml:id="i-KE4wPmb3wZKxFxZGcxp21b">
            Igelkotten (Erinaceus europaeus) är i nuläget klassad som Nära
            hotad (NT) i Sverige, men populationen minskar och det är möjligt
            att arten framöver kommer att klassificeras om till Sårbar (VU).
            Igelkottar dör av flera olika skäl, både naturliga och antropogena.
            Några av de största dödlighetsfaktorerna för igelkottar är ökad
            biltrafik samt klimatförändringar och andra faktorer som påverkar
            igelkottens vinterdvala och födosök. Det förkommer att igelkottar
            skadas och dödas av robotgräsklippare, men det saknas forskning
            om hur robotgräsklippare påverkar igelkottstammen. Även om det
            i nuläget inte finns några vetenskapliga studier på området, finns
            det ett större antal artiklar kopplade till de vanligaste faktorerna
            bakom igelkottars död, vilket som nämnts ovan är vägtrafik och
            förändringar av landskap och klimat.
          </p>
          <p xml:id="i-N8uFg913tSkcF5v9MFepLT">
            Igelkott finns inom Sverige i kulturbygder i Götaland, Svealand
            samt längs Norrlands­kusten. Igelkottar är vanligare i anslutning
            till mänsklig bebyggelse (villasamhällen, parker, trädgårdar)
            än i ren jordbruksbygd. Det finns uppgifter om att antalet igelkottar
            minskar i Västra Götaland, medan arten uppges öka och sprida sig
            i Norrlands kustland. Antalet reproduktiva individer överstiger
            gränsvärdet för rödlistning, men antalet indivi­der har minskat
            under de senaste 12 åren.
          </p>
          <p xml:id="i-HrMzeKnj4oSMyjmqemYgxa">
            Igelkottar dör av flera olika faktorer. Landskapsförändringar
            och förändring av våra samhällen har på många ställen orsakat
            en minskning av goda övervintringsplatser för igelkottens vinterdvala
            (så kallad hibernation). Igenväxningen av landskapet har troligen
            försämrat möjligheten att hitta föda på landsbygden. Igelkottar
            dör även genom naturlig predation (främst från grävlingar) och
            direkt mortalitet orsakad av människor. Ett stort antal igelkottar
            dör även av biltrafiken. Lokalt har igelkotten sannolikt försvunnit
            på grund av bildöden, och biltrafiken bedöms vara ett av de största
            hoten mot arten. Vissa omständigheter tyder även på att miljögifter
            kan ha större effekt på igelkotten än på många andra däggdjur.
          </p>
          <head xml:id="i-E1t8Kq4sYV2PJaeCwzQTix" type="h2">
            Igelkottar som skadas av robotgräsklippare
          </head>
          <p xml:id="i-7dsxzW7U9xp3TYKm2WZuC7">
            Under senare år har självgående robotgräsklippare blivit ett
            nytt hot mot igelkotten. Robotgräsklippare är eldrivna och tysta,
            och efter att ha laddats upp i sin laddnings­station kan de klippa
            gräs dygnet runt. Igelkottar som är ute och söker föda på gräsmattor
            märker inte alltid när en robotgräsklippare närmar sig. De kan
            bli påkörda och hamna under robotgräsklipparen, vilket kan leda
            till att de blir allvarligt skadade eller dödade. Viltjourer i
            landet har rapporterat om att de får in igelkottar med skador
            orsakade av robotgräsklippare. Det som gör att igelkottar är särskilt
            sårbara är att de inte har en instinkt att fly vid fara, och istället
            rullar ihop sig.
          </p>
          <p xml:id="i-4jAiqNgsRhFpq6ok7AjAZL">
            Rekommendationen är att inte låta robotgräsklipparen klippa under
            natt och gryning, då igelkotten är mest aktiv i sitt födosök utan
            istället låta den klippa under dagen. Ett annat råd är att köpa
            robotgräsklippare som har en högre kvalitet, eftersom det främst
            påstås vara robotgräsklippare med låg kvalitet som bara kör på
            och över igelkottar.
          </p>
          <p xml:id="i-PkZM4LhJZjpYawCjaRirHC">
            Sverige har regionaliserad viltförvaltning och ansvaret för skydd
            av vilda djur ligger på Naturvårdsverket samt länsstyrelserna.
            Det saknas ett formaliserat informations­ansvar för producenter
            och återförsäljare vad gäller risk för fysiska, mekaniska skador
            på vilda djur. Det är dock ett flertal producenter och återförsäljare
            av robotgräsklippare som tydligt informerar om skaderisker för
            igelkottar och hur dessa risker kan minimeras.
          </p>
          <head xml:id="i-YNWou4TMVNHzcpzsDkKpej" type="h2">
            Ansvar för information om skydd av igelkottar
          </head>
          <p xml:id="i-8G7MGnLWJeUZ1Hbi9UgyhV">
            I Sverige är alla vilda fåglar och däggdjur fredade i hela landet
            enligt jaktlagstiftningen. Undantag gäller under de tider på året
            då det finns jakttid för cirka 50 av arterna, bland annat älg,
            rådjur, dovhjort, hare, räv, vissa änder och hönsfåglar. Man får
            därmed aldrig utan tillstånd fånga eller skada igelkottar eller
            andra fåglar och däggdjur som det inte finns jakttid för. Sverige
            har regionaliserad viltförvaltning med flera ansvariga myndig­heter.
            Naturvårdsverket är nationell jakt- och viltmyndighet och ansvarar
            för att de na­tionella målen nås. Länsstyrelserna har det regionala
            ansvaret inom viltförvaltningen. Ansvaret för att informera om
            skydd av hotade djurarter ligger således på dessa myndig­heter.
          </p>
          <p xml:id="i-EApqgb3viGqJwFxeVRfKuv">
            Produktsäkerhetslagen (2004:451) syftar till att säkerställa
            att varor och tjänster som tillhandahålls konsumenter inte orsakar
            skada på person. Producenten ska lämna den säkerhetsinformation
            som behövs för att en konsument skall kunna bedöma riskerna med
            varan eller tjänsten och skydda sig mot dessa risker. Denna lag
            gäller dock endast säkerhet för människor och inkluderar inte
            vilda djur. Det finns även regler för märk­ning av produkter som
            innehåller kemiska ämnen vilka är miljöfarliga, dvs. innehåller
            ämnen som är giftiga för djur och växter i miljön. Denna lagstiftning
            omfattar dock endast kemiska ämnen, inte risker för fysiska skador
            orsakade av mekanisk påverkan, t.ex. av en gräsklippare. Vad gäller
            risker för vilda djur har utredningstjänsten inte kunnat finna
            något producentansvar vad gäller risker för mekaniska fysiska
            skador på vilda djur. Däremot arbetar flera producenter av robotgräsklippare
            själva med säkerhet även för djur och vissa informerar även om
            säkerhetsrisker för husdjur och vilda djur.
          </p>
          <p xml:id="i-8ZbBxJyyUbp2LpmLmrepgY">
            Husqvarna och Gardena varnar t.ex. om skaderisk för igelkottar
            i vissa av sina bruksanvisningar.
          </p>
          <p xml:id="i-5wSjhi7XnfYRqLikYyrhYo">
            Vissa andra tillverkare av robotgräsklippare verkar inte informera
            om risk för skador på vilda djur. I sina ”vanliga frågor” på webbplatsen
            anger exempelvis Stihl att det går utmärkt att köra robotgräsklipparen
            på natten eftersom den är tyst, men producenten nämner inte risken
            för nattaktiva djur som igelkotten. I Stihls bruksanvisningar
            finns endast allmänna varningar som rör skaderisker för människor
            och husdjur, t.ex. används följande mer oprecisa instruktion ”Anpassa
            även programmeringen så att inga barn, andra personer eller djur
            kan befinna sig på gräsmattan under klippningen.” Detsamma gäller
            bruksanvisningarna till Stigas robotgräsklippare i vilka igelkottar
            inte heller nämns specifikt.
          </p>
          <p xml:id="i-961pJhi21MvLojsN3UMfXf">
            Husqvarna, som i dagsläget är den största tillverkaren av robotgräsklippare,
            arbetar på olika sätt med att minska skaderisken för djur som
            igelkottar. Bland annat använder Husqvarna lättviktsblad som viker
            undan vid hinder istället för fasta knivblad som kräver högre
            motstånd innan de stannar. Företaget har även uppgett att de undersöker
            olika former av låg- och högteknologiska lösningar för att bättre
            skydda djur som t.ex. igelkottar. En högteknologisk lösning Husqvarna
            undersöker är att utrusta robotgräs­klippare med en kamera som
            kan identifiera djur. En lågteknologisk lösning är att utrusta
            gräsklipparen med en liten bom som kopplas till klipparens underrede
            och som kan skjuta undan objekt som t.ex. igelkottar. Husqvarna
            har även utvecklingsprojekt, med lägre byggda gräsklippare och
            gräsklippare med värmesensorer vilka gör att klip­paren stannar
            automatiskt om det stöter på ett föremål med en viss kroppstemperatur.
          </p>
          <p xml:id="i-93ZxsoJkewzWQqxtTAFAzZ">
            Vissa återförsäljare av robotgräsklippare, som t.ex. Granngården,
            informerar om skaderisk för igelkottar i webbutiken där robotgräsklippare
            säljs. Under avsnittet ”pro­duktdetaljer” som tillhör varje robotgräsklippare
            på Granngårdens webbplats finns för­utom tekniska specifikationer
            följande text: ”Tänk på igelkottarna! För att undvika att igelkottar
            tar skada bör du endast ha din robotgräsklippare igång dagtid.
            Igelkottar kom­mer ut ur sina gömmor kvälls- och nattetid och
            riskerar då att skadas av din klippare.”
          </p>
          <p xml:id="i-HFhc4tRWoB1r1jYoc9RUB9">
            Samma text finns även hos andra återförsäljare, t.ex. Ekliden
            Motorservice.
          </p>
          <p xml:id="i-GM3GVTVBHo8ddV6y5UMnCZ">
            Kunskaperna om hoten mot igelkotten måste öka. Produktsäkerhetslagen
            bör kompletteras med en informationsskyldighet som också omfattar
            skador på vilda djur, till exempel igelkotten.
          </p>
          <p xml:id="i-H8W1MuvDQDSf6qASL3TpgZ">
            Tills att denna lag ses över bör ansvariga myndigheter samverka
            med producenter och återförsäljare av robotgräsklippare så att
            alla konsumenter får information som kan rädda igelkottarna från
            att bli offer i svenskarnas trädgårdar.
          </p>
        </div>
        <div xml:id="i-AyHGCjJ5FjHM6H61TmPxps" type="signatureBlock">
          <list xml:id="i-TFprKmNkhBuCFnBVoYpiD5">
            <item xml:id="i-CKm6eg3s84XBSmkw5vcMrL" type="signature">
              Maria Gardfjell (MP)
            </item>
            <item xml:id="i-FJrbm9xRH7PruPbrndtjmr" type="signature">
              Elisabeth Falkhaven (MP)
            </item>
          </list>
        </div>
      </div>
    </body>
  </text>
</TEI>
