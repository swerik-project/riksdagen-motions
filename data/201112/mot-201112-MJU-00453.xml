<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00453">
  <teiHeader>
    <fileDesc>
      <titleStmt>
        <title>Om behov av alternativ till djurförsök</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Om behov av alternativ till djurförsök</title>
          <idno type="rdwebb">GZ02MJ453</idno>
          <rs type="number">MJ453</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ453/text</ref>
          <ref type="dokument_url_html">http://data.riksdagen.se/dokument/GZ02MJ453</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ453</ref>
          <ref type="doc">http://data.riksdagen.se/fil/1C9DEDB7-09E8-4975-B011-C0079CB5527B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-APXxQsYDxGtXmNN2QZWiYq" type="signed"/>
        <correspContext corresp="i-APXxQsYDxGtXmNN2QZWiYq">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-KgZNUkCzZjxnrh7FaWU2Zu" type="numbering">
          <date when="2011-10-10"/>
        </correspAction>
        <correspAction xml:id="i-Ndyz6VeWA5fN63AmQDw4p1" type="submission">
          <date when="2011-10-05"/>
        </correspAction>
        <correspAction xml:id="i-NfdiKbpjzdnif1GFgjUWPy" type="transfer">
          <date when="2011-10-05"/>
        </correspAction>
        <correspAction xml:id="i-4K5peoN1t1jzGteSHbmspk" type="assigned"/>
        <correspContext corresp="i-4K5peoN1t1jzGteSHbmspk">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FxbdDJ6TQpthx6AnYQNy7V" type="motBody">
        <div xml:id="i-5iH5bsgZN6m9EKQS5NRwbF" type="motProposal" subtype="förslag">
          <head xml:id="i-AYfmoGJhGg6BsMMivwAaqX">
            Förslag till riksdagsbeslut
          </head>
          <list xml:id="i-6crc8kSfTnaEjxs38qkDQe" style="ol">
            <item xml:id="i-QJGfTbA8CKZJUjwS2UHrg2">
              Riksdagen tillkännager för regeringen som sin mening vad som
              anförs i motionen om forskningsmedel för alternativ till djurförsök.
            </item>
            <item xml:id="i-S4GVF24AVd4KUZbpqkj3La">
              Riksdagen tillkännager för regeringen som sin mening vad som
              anförs i motionen om kemikalietester utan djurförsök.
            </item>
          </list>
        </div>
        <div xml:id="i-7s1NQU4zdz7CxgPYxNzQWr" type="motContent">
          <head xml:id="i-2GZd2Yg5eZ8ShSjVNSoXdB" type="h1">
            Motivering
          </head>
          <p xml:id="i-BaoGE2KVcRFsBGqG3xFVU8">
            Varje dag används 2 800 djur i djurförsök på laboratorier i Sverige.
          </p>
          <p xml:id="i-9FoBSWkcdZEjr1g1kNVZJ9">
            Alternativ till djurförsök bör utvecklas av etiska skäl, men
            det finns också starka vetenskapliga, praktiska och ekonomiska
            skäl att ersätta djurförsök. Till exempel är djurtester av kemikalier
            mycket dyra och tidskrävande. Med dagens testmetodik skulle det
            ta flera decennier att få fram data om alla kemikalier och blandningar
            som människor utsätts för. Allt fler bedömare anser också att
            djurtesterna inte är tillräckligt bra på att förutsäga de risker
            som kemikalier kan medföra för människors hälsa. Små skillnader
            i t.ex. kinetik, metabolism, hormonsystem, receptorer, organfysiologi
            m.m. kan leda till stora skillnader i respons mellan olika arter
            efter exponering av kemikalier.
          </p>
          <p xml:id="i-NGuTd7bdHKqp6XSnTHFNHn">
            Ett konkret och högaktuellt exempel är att det idag inte finns
            några testmetoder, vare sig djurtester, celltester eller datorberäkningsmodeller,
            som med säkerhet kan fastställa om ett ämne påverkar människans
            hormonsystem på ett skadligt sätt. Trots djurtesternas brister
            pågår diskussioner om att föra in krav på djurtester för att undersöka
            hormonstörande effekter i EU:s kemikalielagstiftning Reach.
          </p>
          <p xml:id="i-BeGMtfXKPnMrExH5GCz1dh">
            I USA samarbetar myndigheter som ansvarar för miljön, läkemedel
            och kemikalier sedan några år tillbaka i flera stora projekt som
            gemensamt går under beteckningen Tox21 för att utveckla snabbare,
            bättre och mer relevanta testmetoder än djurförsöken. Man vill
            inte längre förlita sig på den begränsade och svårtolkade information
            som djurtesterna ger. Förutom att utveckla och utvärdera cellmodeller,
            kemiska analysmetoder och datorbaserade modeller, pågår just nu
            kartläggning av de biologiska pathways (de händelsekedjor i kroppen
            som leder till funktionsförändringar eller celldöd och som kan
            leda till skador eller sjukdom) som är relevanta vid toxiska reaktioner.
            Att kartlägga dessa pathways betraktas av många som lika revolutionerande
            som det var att kartlägga människans gener.
          </p>
          <p xml:id="i-FbKHbrqr8im1EswaFWVMgD">
            Enligt företrädare för amerikanska myndigheter beräknas det ta
            1520 år att kartlägga pathways och utveckla relevanta tester och
            metoder. Arbetet kan påskyndas genom att forskare, myndigheter
            och industri i Europa deltar i projektet.
          </p>
          <p xml:id="i-T83LzKQ1uuh73NTjesfFdJ">
            Svenska forskare har en erkänt hög kompetens inom relevanta forskningsområden
            och skulle kunna bidra med värdefull kunskap, men Tox21-projekten
            är inte särskilt väl kända inom myndigheter och bland forskare
            i Sverige. En strategi bör tas fram för hur Sverige ska bidra
            till utvecklingen av kemikalietester utan djurförsök, med beaktande
            av det arbete som pågår inom de s.k. Tox21-projekten i USA.
          </p>
          <p xml:id="i-RcAxxZiCcyg77bAAfJ9wVn">
            Även inom forskning om människans biologi, sjukdomar och behandling
            är det ofta en stor fördel om forskningen kan utföras på celler
            eller vävnader från djur istället för i djurförsök. På så sätt
            minskar man behovet av att försöka översätta forskningsresultat
            från en djurart till människa.
          </p>
          <p xml:id="i-RVHeZuvf3tPhJNyawShXas">
            I forskningspropositionen (2008/09:50) Ett lyft för forskning
            och innovation fastställs att utveckling av alternativa metoder
            till djurförsök är av yttersta vikt och att regeringens bedömning
            är att forskningsområdet behöver utvecklas och att Sverige har
            god kompetens och möjligheter att ha en ledande roll på området.
            Trots detta avsätts idag endast 13 miljoner kronor per år till
            forskning för att ersätta, minska och/eller förfina djurförsök,
            via Vetenskapsrådet. Medlen till forskning för att ersätta djurförsök
            behöver ökas.
          </p>
          <p xml:id="i-4Ke3azoVR3vWYV9HADN9FR">
            EU:s nya djurförsöksdirektiv (2010/63/EU) genomsyras av tanken
            på att djurförsök så långt som möjligt ska ersättas, begränsas
            och förfinas. Direktivet ställer ökade krav på medlemsländerna
            att främja forskning, utvärdering och spridning av metoder som
            kan ersätta djurförsök. De djurförsöksetiska nämnderna ska, enligt
            direktivet, med beaktande av sakkunskap bedöma hur väl planerade
            djurförsöksprojekt uppfyller kraven på ersättning, minskning och
            förfining.
          </p>
          <p xml:id="i-QWCF7CDkGp1tdzy5Vak7Am">
            Jordbruksverket har i uppdrag att se till att djurskyddslagen
            följs, men har inget uttalat uppdrag att utarbeta och förverkliga
            strategier för att ersätta fler djurförsök. Ingen myndighet sprider
            information om alternativ till djurförsök och de djurförsöksetiska
            nämnderna saknar en instans att vända sig för att få experthjälp
            i frågor som rör alternativ till djurförsök. Samordning och tillräckliga
            resurser saknas.
          </p>
          <p xml:id="i-Ff2tAHWVkCE7F2rUHTQzUD">
            I flera EU-länder, däribland England och Finland, har olika former
            av 3R-center skapats för att samordna, effektivisera och driva
            utvecklingen av alternativ till djurförsök framåt. De har också
            i uppdrag att sprida information, utgöra expertorgan och främja
            utbildning. En motsvarande satsning skulle kunna förstärka och
            effektivisera Sveriges arbete med alternativ till djurförsök.
            Även Sverige skulle alltså behöva ett center för alternativ till
            djurförsök.
          </p>
        </div>
        <div xml:id="i-PGENcj4cEWH7jic92TTLXK" type="motSignatures">
          <list xml:id="i-DMDHWaJGLwR15VMLEbYkdv">
            <item xml:id="i-Xviwdmu7737R1KdCC5xSUh" who="i-9Kt7koTgzUZUA9ovNXYdWj">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
