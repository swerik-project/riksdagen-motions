<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00216">
  <teiHeader>
    <fileDesc>
      <titleStmt>
        <title>Lagfartskapning</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagfartskapning</title>
          <idno type="rdwebb">GW02C216</idno>
          <rs type="number">C216</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C216/text</ref>
          <ref type="dokument_url_html">http://data.riksdagen.se/dokument/GW02C216</ref>
          <ref type="dokumentstatus_url_xml">http://data.riksdagen.se/dokumentstatus/GW02C216</ref>
          <ref type="doc">http://data.riksdagen.se/fil/9E529B49-6224-461E-B05B-B513472E8CAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2AjFKQTMcHXMKt1zXq7BgT" type="signed"/>
        <correspContext corresp="i-2AjFKQTMcHXMKt1zXq7BgT">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-NjQF4h41iZGiczUiffsPWq">
          <date when="2008-10-02"/>
        </correspAction>
        <correspAction type="submission" xml:id="i-PLVqGL1UBQjebEmzsiy32p">
          <date when="2008-09-26"/>
        </correspAction>
        <correspAction type="transfer" xml:id="i-Ws7xiFTwKCQm4xHB4LfgXz">
          <date when="2008-09-25"/>
        </correspAction>
        <correspAction type="assigned" xml:id="i-Rzbs9cmj2r9HDnkVPh41GA"/>
        <correspContext corresp="i-Rzbs9cmj2r9HDnkVPh41GA">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6mCkFajXzoBvEfvMjpaKKL">
            Förslag till riksdagsbeslut
          </head>
          <p xml:id="i-AErwjLZTz3xVXycx1QKjKy">
            Riksdagen tillkännager för regeringen som sin mening vad som
            anförs i motionen om åtgärder för att snarast förhindra fortsatt
            kapning av lagfarter.
          </p>
        </div>
        <div type="motContent">
          <head type="h1" xml:id="i-DdCb97krXUtZr2P7kbiemL">
            Inledning
          </head>
          <p xml:id="i-Dd44Ua9JZz2YQZmyy3ZXNP">
            Rapporter kommer allt tätare om fastighetsägare som finner sin
            fastighet stulen och ibland avyttrad utan att de har någon som
            helst aning om vad som förevarit. Grunden till problemet är att
            lagfarter utfärdas utan kommunikation med den tidigare ägaren.
            Så är uppenbarligen inte fallet i andra länder och detta innebär
            att vi har ett område öppet för bedrägeri i stor skala. Till detta
            kommer att den som blivit bestulen på sin fastighet har mycket
            svårt att få rättelse.
          </p>
          <head type="h1" xml:id="i-BRA8DmshDM4CXt5kB1dffR">
            Bakgrund
          </head>
          <p xml:id="i-PGHS2anSFTmhd69q5vwpcQ">
            Att äga en fastighet är inte så säkert som många av oss trott.
            Då syftar jag inte på sjunkande värden eller på försäkringars
            brister. Nej, det jag syftar på är att den som är ägare till en
            fastighet kan tro sig vara ägare under lång tid utan att formellt
            sett vara ägare. Fastigheten kan vara såld både en och två gånger
            och lagfarten kan ha bytt ägare flera gånger utan att den verklige
            ägaren får någon som helst information. Den nye ägaren kan till
            och med byta lås i din fastighet och stänga dig ute, och det är
            du som blir betraktad som brottsling när du försöker ta dig in
            i ditt eget hus. Du är nämligen inte ägare trots att du inte har
            sålt ditt hus eller din bostadsrätt. Det är någon annan som har
            sålt ditt hus och tredje person, den nye ägaren har alla rättigheter.
            Han eller hon har ju handlat i god tro.
          </p>
          <p xml:id="i-CaDtkcyjDDRGaqHtyHFxMK">
            Kapning av fastigheter blir allt vanligare och det sker, enligt
            den information jag har, normalt genom förfalskningar av namnteckningar.
            Stöld av handlingar ur brevlådan ingår i en del fall, en längre
            bortavaro från hemmet kan också utnyttjas. Uppenbarligen kan kapningen
            även ske i samband med en försäljning där betalning uteblir från
            den köpare som uppenbarligen enbart var en mellanhand. I båda
            fallen tycks den egentlige ägaren vara nästan rättslös.
          </p>
          <p xml:id="i-FeeDFnHYjKQNYipmSypu8G">
            Det svenska systemet för hur lagfarter lämnas ut verkar ha stora
            brister. Problematiken kan tyckas solklar och enkel. Lika självklart
            kan man tycka att en uppstramning skulle kunna ske genom en lagändring
            med innebörden att ingen ny lagfart får utfärdas med mindre än
            att myndigheten har haft en säker kommunikation med den förre
            ägaren.
          </p>
          <p xml:id="i-8HjJNYsqZrF9d17iPbNZeC">
            Jag har dock hört att det går att kringgå även sådant. Jag har
            läst förslag om att kommunikationen ska ske på många olika sätt
            för att minimera risken att ägaren blir överkörd. Men det har
            även framförts att nya regler inte får göra det oöverkomligt svårt
            att göra snabba affärer. Det finns alltså flera olika hänsyn att
            ta. Kapning av fastigheter borde dock inte kunna få vara så enkelt
            som det uppenbarligen är i dag. Den som drabbas bör även få samhällets
            hjälp att återfå sin kapade fastighet. Det ska inte krävas att
            den drabbade själv kan bekosta en flerårig rättslig kamp för att
            få tillbaka sin egendom.
          </p>
          <head type="h1" xml:id="i-JixcBGM3onpSDMUpHHjpCJ">
            Förslag till åtgärd
          </head>
          <p xml:id="i-A8B3xJeRShSfKNY6NsEqkt">
            Regelverket som styr hur lagfarter på fastigheter lämnas måste
            förändras så att kapning av fastigheter inte kan ske så lättvindigt
            som uppenbarligen är fallet i dag. Om det ska ske genom att säljaren
            personligen infinner sig hos någon av de sju inskrivningsmyndigheterna
            eller om säljarens intention kan bekräftas på annat sätt som minimerar
            risken för kapning är svårt att säga. Jag vet att det pågår en
            diskussion om att säljaren aktivt ska höras från myndighetens
            sida för att få ägarbytet bekräftat i någon form. Hur det arbetet
            fortgår har jag dock ingen information om. Man kan även tänka
            sig att lagfarten inte vinner laga kraft förrän efter en längre
            betänketid för säljaren så att exempelvis en bortavaro från hemadressen
            under en semester inte ska räcka för att en ny ägare ska anses
            vara den rättmätige. Någon form av säkerställd aktiv handling
            som inte kan förfalskas vore önskvärd.
          </p>
          <p xml:id="i-HKFTtk9W3hB4dmG9JUEhtR">
            Den som drabbats av en kapning måste få samhällets hjälp att
            återfå sin förlorade fastighet. Bara det faktum att samhället
            tar det som sitt ansvar att ställa saker till rätta kanske är
            en tillräcklig åtgärd för att kaparna ska ge upp redan från början.
            Om det ansvaret kan göras mycket effektivt och utformas så att
            den som genom kaparens lurendrejeri blir ny ägare inte får någon
            kompensation så borde incitamentet vara borta och göra det hela
            ointressant. Detta bör en utredare titta på. Kanske är det en
            enklare väg än att komplicera lagfartsrutinerna.
          </p>
          <p xml:id="i-CthTYGbjk4NM25A6ydsKWp">
            Eftersom det verkar komplicerat att lösa jag har läst ett antal
            artiklar i ämnet med olika idéer så torde det lämpligaste vara
            att en snabbutredning görs av en enmansutredare. Regeringen bör
            ge denna fråga hög prioritet eftersom det är ett hårt slag för
            den som drabbas av detta.
          </p>
          <p xml:id="i-7bGkzyHdMwyYDtvWkP5Cvj">
            Jag föreslår mot bakgrund av detta att riksdagen tillkännager
            för regeringen som sin mening vad som anförs i motionen beträffande
            åtgärder för att snarast förhindra fortsatt kapning av lagfarter.
          </p>
        </div>
        <div type="motSignatures">
          <list>
            <item xml:id="i-NybAAY7rkoJAZijM1qvQ6Q" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
