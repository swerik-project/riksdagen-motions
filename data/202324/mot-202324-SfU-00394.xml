<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-00394">
  <teiHeader>
    <fileDesc>
      <titleStmt>
        <title>En rättvis och värdig pension</title>
        <author corresp="i-WEoMGT8dJNxw1Jyo3WZNCW">av Daniel Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:394 av Daniel Persson m.fl. (SD)</title>
          <idno type="rdwebb">HB02394</idno>
          <rs type="number">394</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB02394/text</ref>
          <ref type="dokument_url_html">https://data.riksdagen.se/dokument/HB02394</ref>
          <ref type="dokumentstatus_url_xml">https://data.riksdagen.se/dokumentstatus/HB02394</ref>
          <ref type="pdf">https://data.riksdagen.se/fil/586659B7-A1B8-4BA3-972A-9619AAAC78FC</ref>
          <ref type="docx">https://data.riksdagen.se/fil/04E0EBBC-3AEA-4FB3-B08B-264C00A2ED82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WEoMGT8dJNxw1Jyo3WZNCW</idno>
            <name>Daniel Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8t8RP6gB5isA8md3zQGD7s" type="signed"/>
        <correspContext corresp="i-8t8RP6gB5isA8md3zQGD7s">
          <note type="signatory" corresp="i-WEoMGT8dJNxw1Jyo3WZNCW"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction type="submitted" xml:id="i-XL8AQ264y8oc8JspVyhyku">
          <date when="2023-09-29"/>
          <time when="14:52:20"/>
        </correspAction>
        <correspAction type="reviewed" xml:id="i-WHSYYKyaMVaqe8ZNMDUgz">
          <date when="2023-09-29"/>
          <time when="17:22:18"/>
        </correspAction>
        <correspAction type="referred" xml:id="i-NowDdE6BpMD5XGTQYXAK29">
          <date when="2023-10-17"/>
        </correspAction>
        <correspAction type="assigned" xml:id="i-NJwBXPXACe7vqKAEi9q7UA">
          <date when="2024-03-19"/>
          <time when="13:14:49"/>
        </correspAction>
        <correspContext corresp="i-NJwBXPXACe7vqKAEi9q7UA">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-TqdG7eSVqkEg9jDjFjQYGq"/>
        <correspContext corresp="i-TqdG7eSVqkEg9jDjFjQYGq">
          <ref type="uppgift">2023/24:SfU9</ref>
          <ref type="ref_dok_id">HB01SfU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU9</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JYEVYXr5RHHTFpBUAxdQ7Z"/>
        <correspContext corresp="i-JYEVYXr5RHHTFpBUAxdQ7Z">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:394 av Daniel Persson m.fl. (SD) En rättvis och värdig pension</div>
      </div>
      <div type="motBody">
        <div type="motProposal" subtype="förslag">
          <head xml:id="i-HQSvoU1iZRwS7zkcuiQh6D">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-SZqAiNE7GZyVkVfnn1tAVH">
              Riksdagen ställer sig bakom det som anförs i motionen om att
              utreda möjligheten att höja pensionsavsättningarna inom arbetsgivaravgiften,
              samtidigt som den allmänna löneavgiften sänks i motsvarande mån,
              och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-CTAxzaH9425LbNdo4A6ZXD">
              Riksdagen ställer sig bakom det som anförs i motionen om att
              verka för en mer jämställd pension och tillkännager detta för
              regeringen.
            </item>
          </list>
          <list>
            <item sortKey="Yrkande 3" xml:id="i-KTBD2JUmv22iiwCdqV5Y6g">
              Riksdagen ställer sig bakom det som anförs i motionen om att
              se över regelverket för den omotiverade skillnaden mellan gifta
              och sambor och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-7i8nDHKVYBb2x2k4Ct4Hn2">
              Riksdagen ställer sig bakom det som anförs i motionen om att
              nivån på bostadstillägg ska vara likvärdig och tillkännager detta
              för regeringen.
            </item>
          </list>
          <list>
            <item sortKey="Yrkande 5" xml:id="i-9EhkV6aBF9Cox6UQv27kUr">
              Riksdagen ställer sig bakom det som anförs i motionen om att
              göra det möjligt att pausa sin tjänstepension och tillkännager
              detta för regeringen.
            </item>
          </list>
          <list>
            <item sortKey="Yrkande 6" xml:id="i-PKwtA5TbDtBWJJAmrJRe1f">
              Riksdagen ställer sig bakom det som anförs i motionen om utökad
              möjlighet för överföring av premiepensionsrätter till att även
              omfatta sambor och tillkännager detta för regeringen.
            </item>
          </list>
          <list>
            <item sortKey="Yrkande 7" xml:id="i-CutkAsNiD2MHwYMLhYyeYC">
              Riksdagen ställer sig bakom det som anförs i motionen om att
              se över möjligheten att slopa avgiften vid överföring av premiepensionsrätten
              och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-BbWveu8M1WpWWKuzTvica9">
              Riksdagen ställer sig bakom det som anförs i motionen om att
              införa en ny form av privat pensionssparande och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7NKfhTszzuPhDR7ceBcPwc">
            Motivering
          </head>
          <p xml:id="i-PfQG4ttoteeALMcsfVN1eS">
            För Sverigedemokraterna är det av yttersta vikt att varje person
            som uppnår pensions­åldern ska kunna leva ett tryggt, värdigt
            och anständigt liv, där ingen ska behöva arbeta efter att pensionsåldern
            uppnåtts, så att övergången från arbetstagare till pensionär ska
            bli ekonomiskt hållbar. Enligt siffror från Pensionsmyndigheten
            behöver nu tre av fyra svenska pensionärer ta emot någon form
            av bidrag från svenska staten för att klara sin försörjning.
          </p>
          <p xml:id="i-RskMX3Kpf33SepdmGZaYJY">
            Som statligt bidrag räknas garantipension, inkomstpensionstillägg,
            bostadstillägg och äldreförsörjningsstöd. Det är främst kvinnor
            som har de lägsta pensionerna; en förklaring är att kvinnodominerade
            yrken ofta är lägre betalda än mansdominerade. Det faktum att
            kvinnor arbetar deltid i högre utsträckning för att ta hand om
            barn och hem återspeglas även i pensionen. För oss är det en prioriterad
            fråga att skyddsnätet är heltäckande så att ingen pensionär ska
            behöva leva på existensminimum, avstå från mediciner eller samla
            burkar för sin överlevnad i välfärdsstaten Sverige.
          </p>
          <head type="h2" xml:id="i-5Tk2FUhxaLxjGxwDixdJsx">
            Högre pensioner (1)
          </head>
          <p xml:id="i-UvvgXqHxyAmpxss5SMYq9a">
            Ålderspensionssystemet är inte långsiktigt finansiellt hållbart
            i den meningen att med­borgarna inte får en tillräckligt hög pension,
            mätt som andel av slutlönen. Exempelvis får en genomsnittlig 80-talist
            (född 1985) som träder in på arbetsmarknaden vid 25 års ålder
            och arbetar fram till 67 år, med en slutlön på 30 000 kr per månad
            (i nuvarande penningvärde), en inkomstpension på enbart 13 600
            kr. Det motsvarar bara drygt 45 procent av slutlönen, vilket är
            långt ifrån målbilden på minst 80 procent. Detta är inte acceptabelt.
          </p>
          <p xml:id="i-UURfu1mKUAgBcMZwPqDkTS">
            Vi menar att det ska finnas ett så kallat respektavstånd, där
            det ska vara skillnad på pensionen om en person har arbetat i
            hela sitt liv jämfört med om personen inte har gjort det. En grundbult
            i vårt pensionssystem är att det ska löna sig att ha arbetat i
            hela sitt liv och bidragit till vår gemensamma välfärd. Dessvärre
            så är verkligheten en annan. När nyblivna pensionärer efter ett
            helt arbetsliv jämför sin pension med någon som inte arbetat,
            så är skillnaden inte nämnvärd. Den som arbetat, och därmed gjort
            sig förtjänt av allmän pension och tjänstepension, får efter skatt
            ungefär lika mycket kvar i plån­boken som någon med garantipension
            och bostadstillägg. Detta är givetvis inte rimligt. En väg som
            nämns i Tidöavtalet kan var en förändrad skatt på tjänstepensionen,
            vilket vi menar behöver utredas vidare.
          </p>
          <p xml:id="i-WqaihWBt26Jeg3m47G3gyF">
            Ett annat alternativ att utreda kan vara att växla mellan en
            lägre allmän löneavgift och högre pensionsavsättningar inom arbetsgivaravgifterna,
            för att uppnå högre pensioner och samtidigt undvika att företagarna
            drabbas av högre skatter. Resultatet blir då att samma person
            får en lika hög eller högre pension utan att den generella pensions­åldern
            behöver höjas. Detta skulle vara en mer hållbar och långsiktig
            lösning än det pensionstillägg som den föregående regeringen genomfört.
            Vi anser därför att regeringen ska utreda en sådan lösning för
            att på allvar kunna stärka pensionerna.
          </p>
          <head type="h2" xml:id="i-R5ULP62hupTDcaM22Wy6Eb">
            Jämställd pension (2)
          </head>
          <p xml:id="i-9KCq1qYxsm4YtvFUj4UCC">
            En rapport från Pensionsmyndigheten, ”Varför får kvinnor och
            män olika mycket i inkomstpension? Svar på regleringsbrevsuppdrag
            för 2018”, visar att kvinnor över tid tagit ett större ansvar
            för obetalt arbete under småbarnstiden och att både föräldra­ledighet
            och deltidsarbete påverkar den framtida pensionsinkomsten negativt.
            Kvinnors arbetstid minskar alltså när de får barn och mönstret
            etableras redan under föräldra­ledigheten (SOU 2015:50). Ytterligare
            en betydelsefull skillnad mellan kvinnors och mäns tid på arbetet
            är att kvinnor i större utsträckning än män är frånvarande på
            grund av sjukdom. Kvinnor arbetar ofta på arbetsplatser där den
            psykosociala arbetsmiljön är krävande. De har ofta människovårdande
            yrken eller serviceyrken som kräver både engagemang och kompetens
            och många gånger daglig kontakt med ett flertal personer, vilket
            ökar risken för att bli smittad av en förkylning eller andra åkommor.
            Detta sam­tidigt som de ekonomiska resurserna och inflytandet
            över den egna arbetssituationen ibland är begränsade.
          </p>
          <p xml:id="i-3MUESoan95WLPMbcymCgwE">
            Sverigedemokraterna ser det som självklart att föräldraledighet
            och deltidsarbete, för att ge barnen en trygghet under småbarnsåren,
            är något som ska värderas högre och ge minsta möjliga negativa
            effekt på pensionen. Vi vill därför uppdra till regeringen att
            utreda förslag som ger jämställda pensioner genom att skapa mer
            jämställda förutsätt­ningar för den som tar större ansvar för
            familj och hem. Exempelvis genom att förstärka pensionsrätten
            för barnår. För att förebygga sjukskrivning som kan påverka pensionen
            negativt är det också av största vikt att regeringen på allvar
            förbättrar arbetsvillkoren inom offentlig sektor.
          </p>
          <head type="h2" xml:id="i-WCuN2JZVZKVue8C771BEuo">
            Den omotiverade skillnaden i garantipensionen mellan gifta och
            sambor (3)
          </head>
          <p xml:id="i-ETsNY9edQkdaV2fk5ArSWM">
            Garantipensionen är i grunden ett bidrag och ett grundskydd för
            den som har haft en liten eller ingen arbetsinkomst alls under
            livet. Om du är gift så får du en lägre garanti­pension än om
            du är ogift. Med gift menas också om du är sambo med någon som
            du tidigare har varit gift med eller har eller har haft barn tillsammans
            med. Med ogift menas också om du inte längre bor permanent tillsammans
            med din make/maka eller med någon som du har eller har haft barn
            tillsammans med.
          </p>
          <p xml:id="i-SRbiteeEhHwvJkjjU2ed3Q">
            Det innebär att ett äldre par som varit sambor under en längre
            tid och inte har gemensamma barn får en sämre garantipension om
            de beslutar sig för att gifta sig. Sverigedemokraterna anser att
            detta är ett föråldrat synsätt som är opassande i dagens samhälle
            och uppdrar åt regeringen att se över bestämmelserna som stadgar
            rätten till nivå på garantipension kopplad till individens civiltillstånd,
            med syftet att pensionärer inte ska drabbas negativt ekonomiskt
            för att de är gifta eller väljer att gifta sig.
          </p>
          <head type="h2" xml:id="i-Tj6Ff456jWrWFNmS3EcyPc">
            Likvärdigt bostadstillägg (4)
          </head>
          <p xml:id="i-WY3Ld6Lj7NenMGeafhVXci">
            När du ansöker om bostadstillägg så skiljer sig maxbeloppen åt
            om du har äldre­försörjningsstöd; då räknar man med att en skälig
            bostadskostnad är upp till 7 500 kronor i månaden för ogifta och
            3 750 kronor i månaden för de som är gifta, registrerade partner
            eller sambor. Om du inte har äldreförsörjningsstöd, så kan du
            som ensamstående få upp till 7 290 kronor per månad i bostadstillägg.
            Är du gift eller sambo och ni lever ihop kan du som mest få 3
            645 kronor per månad i bostadstillägg. Oavsett så bör boende­kostnaderna
            vara lika, och därför borde detta justeras så att nivåerna blir
            mer likvärdiga.
          </p>
          <head type="h2" xml:id="i-ACe3FnnrhNrznzZnRFHMz2">
            Pausad tjänstepension (5)
          </head>
          <p xml:id="i-A61sTzXhPb5UFmoX4xhdWP">
            Idag kombinerar ca 350 000 seniorer pension med jobb. Pensionärer
            som återgår till arbete efter pensionering kan idag pausa den
            allmänna pensionen men inte den kollektiv­avtalade tjänstepensionen.
            Pensionärer som vill kombinera jobb och pension riskerar därmed
            en rejäl skattesmäll, vilket gör att många avstår från arbete.
            De som väljer att jobba tvingas att skatta bort stora delar av
            sin tjänstepension.
          </p>
          <p xml:id="i-J1MmA1BoQ9zympVF2CDwVy">
            Det råder konsensus bland de politiska partierna, arbetsgivare,
            fackförbund, Pensions­gruppen, pensionsbranschen, Pensionsmyndigheten
            och Riksrevisionen. Samtliga är överens om att människor ska kunna
            pausa sin tjänstepension. Enligt Svenska institutet för opinionsundersökningar
            (Sifo) är även 67 procent av befolkningen för ett sådant förslag.
          </p>
          <p xml:id="i-GfHcL4JSH46wvXFBGoT3eW">
            Möjligheten att pausa uttaget av tjänstepension uppmuntrar människor
            att arbeta, vilket är positivt för individen, staten och arbetskraftsutbudet.
            Sverigedemokraterna vill därför uppdra åt regeringen att implementera
            det färdiga lagförslag som återfinns i SOU 2015:68 och därmed
            ge möjlighet att pausa tjänstepensionen.
          </p>
          <head type="h2" xml:id="i-Pn79MotvHQ5RrcTNkrvoST">
            Möjlighet för sambor att överföra premiepensionsrätt (6)
          </head>
          <p xml:id="i-C3CD3kmB1gt7nNYKQGA4zv">
            Ett sätt för hushåll att själva kompensera för ojämlikheten på
            arbetsmarknaden är att föra över premiepensionsrätter mellan varandra.
            De flesta som för över sina premie­pensionsrätter är män och de
            som mottar premiepensionsrätter är kvinnor. Idag är det dock endast
            gifta och registrerade partners som har rätt att föra över premiepensions­rätter
            till varandra. För att minska pensionsgapet mellan män och kvinnor
            tycker vi att det är rimligt att även sambor med gemensamma barn
            ska ges möjlighet till överföring av premiepensionsrätter.
          </p>
          <head type="h2" xml:id="i-FL9UL8Yiv1Yn3BwHtUzs7d">
            Slopad avgift vid överföring av premiepensionsrätt (7)
          </head>
          <p xml:id="i-3dC4Bvf7JSyGRJY41vSxdc">
            Vid överföring av premiepensionsrätter mellan makar eller registrerade
            partners tas en avgift ut på sex procent. Denna avgift gör att
            både mottagarens pension (i huvudsak kvinnors) och hushållets
            totala pension blir lägre, vilket motverkar hela syftet med överföringen
            av premiepensionsrätten. Vi vill därför se över möjligheten att
            slopa avgiften vid överföring av premiepensionsrätten.
          </p>
          <head type="h2" xml:id="i-FGRFFtoUaU5XemgbYxvkS5">
            Privat pensionssparande (8)
          </head>
          <p xml:id="i-Ct4NL1v4NmgYZ1MboAsqEA">
            För att stärka det privata sparandet i alla inkomstklasser bör
            det införas ett nytt system – en allemanspension – med samma ålderskategorier
            som för det individuella pensions­sparandet och samma regler för
            uttag, men där det inte sker något skatteavdrag vid själva insättningarna,
            på upp till ett prisbasbelopp per år.
          </p>
        </div>
        <div type="motSignatures">
          <list>
            <item xml:id="i-WVsFLb4NwihaJNAdmfLNy6" who="i-WEoMGT8dJNxw1Jyo3WZNCW">
              Daniel Persson (SD)
            </item>
            <item xml:id="i-DPYT993zjomUfuPK5GCvZ8" who="i-6ceKG6oPX1kT6SHqK6JSnq">
              Clara Aranda (SD)
            </item>
            <item xml:id="i-DJKwxQpZf6YUNJjA459j7s" who="i-VFaAexqzCaq9JmKCfc1WJ9">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
