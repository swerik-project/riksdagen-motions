<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-001.pdf"/>
      <div type="motHeader" xml:id="i-6ZUcNwFXoroiKTUysDGvdc">
        <div type="motTitle" xml:id="i-N1mworq2qkcp2DgmRJ8Qcp"/>
        <div type="motSubmissionInfo" xml:id="i-LPd9uXFPQEq3buQPk5QzqY"/>
      </div>
      <div type="motBody" xml:id="i-GrekVd77ZivjfXL1PYNnj5">
        <div xml:id="i-8UkN2UKmDdXBr3tPrtnuLk">
          <p xml:id="i-HKhP4EJ8JUhtJuM6q72MS3">
            Motioner i Andra kammaren, Nr 256. 9
          </p>
          <p xml:id="i-CmCng8fjWj835aurRym7fh">
            Nr 256.
          </p>
          <p xml:id="i-No9ojhTnW6FM2XxrDnusLP">
            Av herr Hellberg i Lycksele, om skrivelse till Kungl. Maj:t an-
            gående utredning i fråga om åtgärder till hämmande av emigrationen
            genom befrämjande av Norrlands kolonisation.
          </p>
          <p xml:id="i-V3RBRGuxqJNvuG8TwuHrWA">
            Frågan om stärkandet av vårt lands försvarskraft har blivit allt
            mera brännande. Men i den diskussion, som föres härom och om sättet
            för frågans lösning synes man helt och hållet se bort ifrån en
            sida av saken, som enligt mitt förmenande måhända är den allra
            viktigaste. Vårt försvar kan icke göras starkt endast och allenast
            därigenom att man anskaffar stora och dyrbara krigsfartyg, anlägger
            fästningar och för- ser armén med moderna vapen. Det är minst
            lika nödvändigt att ha en god tillgång på levande försvarskraft.
            Redan nu finnas talrika vakanser med undantag för officerskårerna,
            som alltid äro fulltaliga, ofta övertaliga. Vakanserna bli givetvis
            inte färre genom sådana försvarsåtgärder som kräva ännu mera folk.
            Nödvändigt är också att se till, att vi inte få uteslutande befäl
            och underbefäl. Det behöves även trupper, och talrika sådana,
            om framgång skall vinnas i ett eventuellt försvarskrig. Men trup-
            perna få inte bestå av missnöjt folk, som hyser den uppfattningen
            att de ingenting ha att försvara. Sådant folk kommer ej att utföra
            några storverk. Det måste sörjas för att folket verkligen känner
            och vet att det har något att försvara. I fråga om befolkningsförhållanden
            är Sverige mycket ogynnsamt ställt, jämfört med övriga europeiska
            stater. Av 19 stater hava Frankrike, Spanien, Norge, Italien och
            Portugal mindre folkökning än Sverige. Endast Norge och Finland
            ha ett mindre invånarantal per kvadrat- kilometer än Sverige.
            Endast Norge har ett mindre antal ingångna äktenskap på 1,000
            in- vånare än Sverige. Endast Belgien och Frankrike ha ett mindre
            antal levande födda på 1,000 invånare än Sverige. Bihang till
            riksdagens protokoll 1914. 4 saml. 120 häft. (Nr 255—256). 2
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-002.pdf"/>
          <p xml:id="i-S18fnUZSVP1Gmp3RRETZpE">
            10 Motioner i Andra kammaren, Nr 256.
          </p>
          <p xml:id="i-2MPtYaaTX36nMPdahtFLrK">
            Frågar man vari förklaringen till dessa för Sverige ogynnsamma
            för- hållanden äro att söka, svara några att de bero på den »sedliga
            förvild- ningen&gt;. Jag anser att den huvudsakligaste anledningen
            är att söka i den mycket stora emigrationen. Aven i detta avseende
            intar vårt land en märkesplats. Av invand- rarna till Förenta
            staterna 1910—1911 hade Sverige släppt till 0,38 &amp; av sin befolkning,
            Danmark 0,27 4, Ryssland och Finland 0,12 4, Tyskland 0,05 4,
            Schweiz 0,01, Italien 0,54, Norge 0,58 0. s. v. Under åren 1902—1912
            utvandrade 271,165 menniskor från Sverige — inte åldringar och
            barn utan mest folk i sina bästa år. Immigran- ternas skara uppgick
            till 92,851 personer, alltså en nettoutvandring av ej mindre än
            178,314 personer. Av emigranterna voro 152,645 män, därav 21,647
            eller 13,35 4 20 år gamla. Störst var antalet emigrerande 20-åringar
            åren 1902 och 1903 — tiden för senaste värnpliktsökningen — då
            3,126 resp. 2,547 lämnade landet året före värnpliktstidens inträdande.
            Under 1912 lämnade 2,780 män och 1,040 kvinnor i åldern 19—20
            år sitt fädernesland. Allra kraftigast är emigrationen från Norrland,
            som trots sin folk- fattigdom fick släppa till ej mindre än 15,9
            4 av det under 1912 bok- förda antalet emigranter från hela riket.
            Härtill kommer ett ej ringa antal, som kvarstå i våra kyrkböcker
            men befinna sig i annan världsdel. Det är ingalunda det sämsta
            folket som emigrerar. Tvärtom torde emigranterna i huvudsak utgöras
            av de dugligaste och mest företagsamma, de som känna på sig att
            de skola lyckas slå sig fram. Omkring 2,000 manliga 20-åringar
            årligen — vilken oerhörd åder- låtning är ej detta för vårt folkfattiga
            land och för dess försvar. Ån värre ter sig emigrationen, då man
            vet att under senaste tioårsperioden ej min- dre än 47,53 2 av
            samtliga emigranterna utgjordes av personer i åldern 20—35 år.
            Det är många bataljoner, som på detta sätt gå förlorade för varje
            år, utan att man söker finna botemedel häremot. Orsakerna till
            den sorgliga företeelse, emigrationen erbjuder, äro flera. Alldeles
            visst är emellertid att en av de förnämsta anledningarna måste
            sökas i svårigheten för en ung man att bilda eget hem. Man klagar
            över flykten från jordbruket till industrien, där arbetssökande
            trängas, men huru skall det kunna vara annorlunda, då det är förenat
            med hart när oöverstigliga svårigheter för en man utan annat kapital
            än två starka armar att erhålla en jordbit att bruka. Kronan har
            väldiga områden ut- märkt god odlingsmark i Norrland, som nu ligga
            värdelösa för stater.
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-003.pdf"/>
          <p xml:id="i-PsbZTHKttZvE21Uh7t6LFk">
            Motioner i Andra kammaren, Nr 256. 11
          </p>
          <p xml:id="i-DTUTcFD2sn6sj6Z57sidTF">
            Det finns massor av folk, som icke har någon högre önskan än
            att få arrendera ett lämpligt område sådan jord för att därpå
            försörja sig, men den myndighet som förvaltar dessa områden är
            ofta obeveklig, när det gäller jordupplåtelser. Folket vet detta,
            och många gånger får man höra att det är lönlöst att ens göra
            ett försök att erhålla jord på kronomark. Föreställningen om jordbruksmöjligheterna
            i Norrland är tyvärr all- deles oriktig. Och den kan knappast
            vara annorlunda, då det finns veten- skapsmän som i tal och skrift
            bevisa att folk icke kan existera på jord- bruk inom denna landsända,
            bevis, som understrykas med uttalanden att man hellre skulle rekommendera
            sina söner att bli jordbrukare i Kanada än i Norrland. Det är
            inte blott möjligt utan mycket troligt att det är gynnsammmare
            förhållanden för en nybyggare i Kanada än i Norrland, men erfarenheten
            visar att även den senare kan reda sig, och då detta styrkts med
            starkare och mera påtagliga bevis än statistiken kan det knappt
            anses fosterländskt att utföra en sådan missionering som den åsyftade.
            Man gör klokt i att säga folk sanningen, att låta dem känna förhållan-
            dena sådana de verkligen te sig utanför studiekammaren, och med
            led- ning härav må var och en själv välja såsom honom bäst synes.
            Den uppfattningen att Norrland icke är lämpligt för jordbruk är
            för- åldrad. Att den blivit djupt rotad är begripligt, ty det
            fanns en tid då man hyste samma mening beträffande Uppland. Denna
            senare villfarelse försvann så småningom, när påtagliga bevis
            började hopa sig för att Upp- land dugde att odla och att jordbruket
            även gav odlaren lön. Liknande bevis ha under många år framlagts
            även från Norrland. Hushållnings- sällskapens berättelser, som
            tyvärr ägnas alltför ringa uppmärksamhet, visa tydligt och klart
            att Västerbottens län knappast står Kronobergs län efter i fråga
            om jordbruk. Och det är en naturlig sak att så är, då enligt lektor
            E. O. Arenander på Ultuna »man i Småland i allmänhet skulle vara
            glad, om man hade sådan jord.som i Norrland&gt;. Han säger där- jämte
            att »&gt;även de myrar, som ligga inom moränlidernas region, äro
            av utmärkt beskaffenhet såsom odlingsjord». Jorden inom »&gt;fjällens
            och is- sjösedimentens region» är inte heller att förakta. Den
            ger på många ställen så vackra rågskördar, att man på en del håll
            i Skåne icke kan frambringa liknande. Och man lefver häruppe på
            jordbruk, ehuru man kan ha ända till 15 mil till närmaste väg.
            Det är klart, att befolkningen icke har fullt så höga anspråk
            på livet, som jordbrukarna i de trakter, vilka äro lyckligare
            lottade i fråga om kommunikationer och annat. Men däri är ju intet
            ont. Visserligen kan man invända, att nödår en och annan gång
            förekommer. Det är sant, men det beror till mycket stor del på
            bristande kommunikationer. Frånvaron av sådana vållar, att produkterna
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-004.pdf"/>
          <p xml:id="i-Ehz61z1o8puf5swtyyh1ZZ">
            12 Motioner i Andra kammaren, Nr 256.
          </p>
          <p xml:id="i-S1pFrZ3zMbSeKxcF1QsioX">
            betalas mycket lågt, medan allt vad man skall köpa får betalas
            mycket dyrt. När en jordbrukare i Stockholmstrakten betalar 66
            öre för socker, får en jordbrukare i Sorsele betala 80 öre, och
            när den förre får minst 2 kr. 10 öre för smöret, får den senare
            1,40, trots lappmarkssmörets ut- märkta beskaffenhet. En hemmansägare
            vid sjön Malgomaj i Vilhelmina socken har varit jordbrukare där
            i 25 år. Han började med en skuld på sitt jordbruk av 2,800 kronor.
            På denna skuld återstod 1912 ett belopp av 265 kronor. Men under
            tiden har han fött upp åtta barn. Hans jordbruk ligger 5 mil från
            närmaste väg och jordmånen på platsen ifråga betecknades af distrikts-
            lantmätaren såsom »halvdålig&gt;. Den väl matade rågen mätte dock
            över 2 meter i längd. Lantmätaren upplyste, att i en annan by
            i trakten fanns meterdjup mylla, och därunder kalkbotten. Enligt
            hans uppgift är växtligheten på denna ort fenomenal. Litet varstans
            i dessa nordliga bygder började för ett 20-tal år sedan folk att
            slå sig ner på kronojorden och odla densamma. Det var behovet
            av en bit jord att livnära sig på som tvang en del fattiga människor
            att trotsa myndigheterna och taga ett litet område i besittning.
            »Nöden har ingen lag». Man må säga hvad som helst om dessa människors
            handlings- sätt — säkert är, att utan dessa pionjärer hade de
            866 skogstorp och 224 odlingslägenheter som vid 1911 års utgång
            funnos inom Västerbotten och Norrbotten icke varit till, och lika
            säkert är, att en hel del av dessa od- lare i sådant fall sannolikt
            brutit bygd i annat land. Det är framförallt dessa personer, som
            i handling visat att Norrland kan koloniseras och att även värdelös
            kronojord kan genom odling föda sin man. Två arbetare kommo 1894
            till en kronopark i lappmarken, nära två mil från närmaste väg,
            långt från någon människoboning. Där började de odla och bygga
            av virke, som revirförvaltningen sålde till dem. Den ena lyckades
            omsider få kontrakt på sin lägenhet, där han nu föder 2 hästar,
            2 oxar, 5 kor och 22 får. Den andra däremot kom i onåd hos en
            skogs- statens tjänsteman och vräktes från den stuga han i 18
            år bebott, sedan hans odling och några hektar därutöver upplåtits
            arrendefritt på 15 år till traktens rikaste hemmansägareson. I
            arrendet ingår förmodligen även den stuga och de övriga byggnader,
            som mannen under årens lopp uppfört. Vräkningen förrättades vid
            midnatt en dag i augusti 1912, då mannen och hans vanföra hustru
            samt två barn, 3 och 1 år gamla, fingo ligga över natten under
            bar himmel. Bohaget måste förvaras i en jordgrop till den 12 december,
            då myrarna frusit så att detsamma kunde avhämtas. Men då var större
            delen därav, bland annat en symaskin, förstört. Vräk-
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-005.pdf"/>
          <p xml:id="i-Ek2hhxFA8Egc6oNQfWYRTD">
            Motioner i Andra kammaren, Nr 256. 13
          </p>
          <p xml:id="i-PsGxJAx7aX5RWPZ2FySj12">
            ningen var så obarmhärtig, att till och med en del fisk, som
            upphängts till torkning på en stång ute på åkern, kastades ut
            i skogen. . Icke ett enda öre får mannen för sitt 18-åriga arbete.
            Han kom därifrån mera utblottad än då han började att odla. På
            detta sätt får icke Norrlands kolonisation bedrivas. Myndigheterna
            skola tillvarataga och bevaka statens intressen, men tjänstemännen
            missuppfatta sin ställning, om de uppträda som förtryckare. Därför
            att en person representerar det allmänna behöver han icke sakna
            mänskliga känslor. Vid Juktån i närheten av den stora jordbrukarbyn
            Bastuträsk i Sten- sele socken började den nu 71-årige B. I. Holmgren
            år 1895 olovligt odla kronojord. Han bodde till en början under
            en upp- och nedvänd båt, men byggde sig snart en stuga, till vilken
            det behövliga timret inköptes av kronan. Skogsstatens tjänstemän
            sökte gång efter annan få honom bort från kronoparken, men mannen
            var envis som den måste vara, vilken har för avsikt att försörja
            sig av en bit nästan värdelös jord. Han stannade alltså kvar,
            trots de upprepade hotelserna om vräkning. Efter 12 år fick han
            kontrakt på sitt nybygge, 5 hektar jord, och sedan dess har kronan
            utarrenderat ytterligare 4 hektar åt honom. Till hjälp i arbetet
            har han haft sin nu 38-årige son, vilken genom direktör Rösiös
            välvilja fått ge- nomgå en småbrukarkurs på Hagaberg, utan att
            resa, underhåll eller kur- sen kostade Holmgren ett öre. På detta
            synnerligen välskötta jordbruk, Norrlunda, en av de vackraste
            odlarbragder man kan få se, födes nu en häst, 4 kor, 2 ungnöt
            och svin, men dessutom finnes hö till avsalu. Här odlas korn,
            råg och potatis samt grönfoder, och numera har anlagts en präktig
            köksträdgård, där det bland annat även växer rosor. Statsbidra-
            get, 500 kronor, erhöll Holmgren först 1911. Dessförinnan hade
            ingen hjälp lämnats honom. 1913 erhöll han andra pris för sitt
            jordbruk. Att han ej fick första pris berodde endast därpå att
            ladugården var i mindre gott skick. Detta är emellertid icke Holmgrens
            fel. Han begärde för länge sedan av revirförvaltningen 180 timmer
            till ny ladugård, men detta kunde ej beviljas. Sedan ritningar
            uppgjorts och skriftväxling förts mel- lan Holmgren och myndigheterna
            i två år, fick han äntligen år 1913 till- stånd att erhålla en
            utstämpling av träd på rot till 200 kronors värde. Det beror nu
            på revirförvaltaren, huru skogen värdesättes. Men man kan vara
            förvissad att på Norrlunda skall uppföras en präktig ladugård.
            Holmgrens exempel har följts av en hel del andra, som under årens
            lopp slagit sig ned vid Juktån. På ett område av en halv mils
            utsträck- ning i längd utefter älven finnas nu 20 torp eller odlingslägenheter.
            Med ett fåtal undantag reda sig dessa människor rätt bra. Ingen
            behöver lida nöd. Någon arbetsförtjänst erhålla de i kronoskogarna
            med avverkning
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-006.pdf"/>
          <p xml:id="i-3fAdZBgktN2oQBatfJjAzs">
            14 Motioner i Andra kammaren, INVr 256.
          </p>
          <p xml:id="i-M3ypQJ5Hj6wJTp7jCm2nc9">
            under vintermånaderna. Men flertalet av dem ha icke fått uppbära
            något statsbidrag, alldenstund de icke uppfyllt den nu gällande
            förordningens mycket olämpliga bestämmelse om villkoren för statsbidragets
            utbetalande. En tredjedel utbetalas när manbyggnaden är färdig,
            en tredjedel när ladu- gårdsbyggnaden är färdig och återstående
            tredjedelen när minst en hektar jord uppodlats. Denna bestämmelse,
            vari Riksdagen sistlidet år beslöt att begära ändring, tillämpas
            olika av olika revirförvaltare. De som vilja hjälpa torparna hålla
            icke så styft på formerna, men de som helst se att kronojorden
            vore befriad från detta såsom obehörigt ansedda intrång tillämpa
            bestämmelserna orimligt strängt. En torpare berättade för mig
            i början av detta året att hans manbyggnad vore fullt färdig,
            men att målning av förstugan och trappuppgången till vinden icke
            verkställts, enär mannen icke hade råd att köpa färg, och av denna
            anledning kunde revir- förvaltaren icke godkänna byggnaden såsom
            färdig. På sådant sätt kan en torpare mycket lätt drivas bort
            från sin lägenhet, ty han har under årens lopp ådragit sig en
            del skuld för byggnadsmaterialier m. m. Det är för övrigt under
            arbetets början som en nybyggare skulle hållas under armarna och
            lämnas statsbidrag i mån av arbetets fortgång. Då skulle han slippa
            att svälta, såsom nu mycket ofta är fallet innan han hunnit få
            något ur jorden, och om de största bekymren för födan vore borta
            skulle arbetet bli lättare och utsikterna för framgång större
            än vad nu kan vara fallet. Exemplen kunde mångfaldigas. De redan
            anförda visa emellertid klart och tydligt, dels att för odling
            lämplig kronojord kan föda sin brukare, dels att kolonisationen
            icke skötes på det sätt den borde skötas. Vid de besök som jag
            gjort hos torparna vid Juktån och på åtskilliga andra platser
            ha dessa uttalat en del önskemål, som de hoppas att stats- makterna
            måtte behjärta. Det som mest bekymrar dem är deras osäkra ställning
            och det enligt deras mening obehöriga och oförtjänta förmynderskap,
            för vilket de äro utsatta av jägeristatens ofta unga och oerfarna
            tjänstemän. Vidare ha de ingen säkerhet för att under livstiden
            få besitta sina lägenheter och njuta fruk- ten av sitt eget arbete.
            En liten förseelse mot det stränga kontraktet, och avhysningen
            kan väntas när som helst. Ån mindre ha deras efterlevande någon
            trygghet för att vid makens och faderns frånfälle få övertaga
            och med samma rätt bruka den jord, han brutit. De önska icke äganderätt,
            men tryggad besittningsrätt för sig och sina efterkommande. Mot
            äganderätten anföra de, att sådan icke kan erhållas utan skuld-
            sättning. Men även om skuldsättning icke behövde ifrågakomma är
            ägan- derätten på ett sätt mera vansklig än den tryggade besittningsrätten,
            ty om sjukdom och olyckor eller missväxt inträffar, kunna sådana
            svårigheter
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-007.pdf"/>
          <p xml:id="i-MxvTwdmwrx6r8147LrxHNL">
            Motioner i Andra kammaren, Nr 256. 15
          </p>
          <p xml:id="i-WytKAYzn7h9r7BCgPATaGk">
            uppstå, att egendomen genom iråkad skuld eller oförmåga att fullgöra
            ränta och amortering kan gå ifrån honom. Utdikningsanslag äro
            nödvändiga. De medföra i allmänhet överras- kande goda resultat.
            Jordbrukaren får pengar, åkerjordens areal ökas och frostländigheten
            minskas. Det finns »utfattiga&gt; byar, exempelvis Rentjärn i Malå
            socken, som genom dylika anslag »arbetat upp sig» betydligt. B-
            drag till kartlösen äro erforderliga. Ofta möter mycket stora
            svårigheter för en torpare att kunna lösa de för avdikningsanslags
            erhållande upprät- tade kartorna. För staten har ett sådant anslag
            knappast någon betydelse, men för en fattig jordbrukare skulle
            det betyda mycket. Vidare önska innehavare av torp och odlingslägenheter
            större areal. I allmänhet äro lägenheterna högst 5 hektar, men
            detta är för litet. De önska helst 10 hektar, vilken areal även
            vid kolonien vid Juktån torde kunna tilldelas var och en i sammanhängande
            områden. En svårighet, varöver mycket klagades, är den att de
            sakna det stöd som ett mindre skogsområde skulle kunna skänka.
            Dispositionsrätten till ett sådant skulle också befria dem från
            att för varje gång som ett träd behöves för gårdens reparation,
            till ved eller dylikt göra framställning hos revirförvaltaren
            om utbekommande av ett sådant. Det uttalades önskan att en koloni
            skulle tilldelas en skogsallmänning, tillräckligt stor att bereda
            delägarna en nettoinkomst på omkring 150 kronor årligen. Man var
            över- tygad om att det på en sådan allmäning skulle bli verklig
            skogsvård, vil- ken är på de norrländska kronoskogarna så gott
            som okänd, enär inga nämnvärda kostnader offras därpå. Här skulle
            det emellertid ligga i del- ägarnas eget intresse att erhålla
            största möjliga avkastning, vilket nödvän- gör att arbete nedlägges
            på att göra skogen växtlig. Staten hade för år 1911 en nettobehållning
            av 2 kronor 36 öre per hektar duglig skogsmark från kronoskogarna
            över hela landet. Härav torde framgå att avsättningen av en allmänning
            till varje på kronans mark an- lagd jordbrukarkoloni eller ett
            skifte, avdelat till enstaka liggande lägenhet, icke kan medföra
            någon avsevärd minskning av statens skogsinkomster. . Snarare
            skulle måhända en rationell skogsvård på sålunda upplåtna områ-
            den kunna bliva ett föredöme för staten själv, varigenom avkastningen
            från dess skogar kunde ökas. Torparna ha nämligen i många fall
            visat sig vara verkliga förgångsmän, som kunna övervinna stora
            svårigheter, och det är mycket troligt att de skulle bliva det
            även i förevarande fall. Upplåtelse av skogsområden till odlarna
            på kronojord kan icke med- föra någon som helst skövling, ty dels
            finnes utsyningstvånget, dels blir skogsmarken icke odlarnas egendom.
            Endast de träd, som jägeribetjä- ningen utstämplar, får av skogsinnehavarna
            avyttras eller på annat sätt användas.
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-008.pdf"/>
          <p xml:id="i-GjJLwb22cLRRNR93iPbY64">
            16 Motioner i Andra kammaren, Nr 256.
          </p>
          <p xml:id="i-KenMvffAArgLpXXNkoHig2">
            Slutligen är kommunikationsfrågan här som annorstädes synnerligen
            viktig. Där utfartsvägar saknas, äro alltid svårigheterna stora.
            Enkla vägar, som i anläggning betinga 7,000 å 10,000 kronor milen
            äro i regel till- räckligt goda. Anspråken ställas icke högre
            av dem för vilka de äro av- sedda. Av allra största vikt är emellertid,
            såsom jag i en motion vid 1912 års riksdag framhöll, dels att
            den som önskar odlingslägenhet på krono- mark kan få sin önskan
            uppfylld utan lång väntan, dels att lägenheter ut- stakas kolonivis,
            dit sökande hänvisas att själv välja den lägenhet han fin- ner
            lämplig. Ur alla synpunkter är det en olycka, att lägenheterna
            spri- das vida omkring. Av allt att döma har det varit till en
            ofantlig fördel för torparna vid Juktån att de slagit sig ner
            i varandras närhet, ty här- igenom övervinnas många svårigheter.
            De lära mycket av varandra i fråga om jordbrukets skötsel, och
            de stödja och hjälpa varandra på olika sätt. Synnerligen viktigt
            är det också med hänsyn till vägars anläggning och skolors anordnande
            att byar bildas. Min nyssnämnda motion bifölls i huvudsak av Riksdagen,
            som avlät en skrivelse till Kungl. Maj:t. Något synbart resultat
            har dock icke förmärkts. Det har uppgivits, att domänstyrelsen
            anmodat revirförvaltarna att då ti- den så medger utstaka jordbrukskolonier.
            Man torde kunna antaga att flertalet revirförvaltare icke haft
            tid att verkställa sådan utstakning. Jägeri- statens tjänstemän
            intressera sig helt naturligt för sin egentliga uppgift, och denna
            ger dem också full sysselsättning, därest densamma skall på ett
            tillfredsställande sätt fyllas. Finnes därtill en viss ovilja
            emot kolonisa- tionen, och sådan kan man ofta konstatera, kommer
            utvecklingen i önskad riktning att gå ytterst långsamt, om man
            ens kan vänta någon utveckling. Ett talande exempel härpå är följande.
            En äldre lägenhetsinnehavare i Degerfors revir gjorde för tre
            år sedan hos domänstyrelsen framställning om att till sin lägenhet
            på omkring 5 hektar få upplåtet ytterligare ett område. Såsom
            skäl åberopades, att hans båda söner ville stanna hemma och hjälpa
            till med jordbruket. Möjligen hoppades de att en gång få övertaga
            detsamma. Skulle ny upplåtelse ej kunna ske, återstode för dem
            intet annat än att emigrera. Revirförvaltaren anförde, att större
            delen av redan upplåtna 5 hektar jord vore odlad och i utmärkt
            god hävd samt att lägenheten vinterfödde 4 å 5 kor m. m. Byggnaderna,
            särskilt ladu- gården, vore präktiga. Men då det kunde befaras,
            att det redan odlade området bleve vanhävdat, om ytterligare jordupplåtelse
            skedde, avstyrktes framställningen. Sönerna behövde inte emigrera
            utan kunde skaffa sig arbete på annat håll. Överjägmästaren instämde
            häri och domänstyrelsen resolverade, att ansökningen icke föranledde
            någon åtgärd, men skulle sty-
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-009.pdf"/>
          <p xml:id="i-BGHDfMz67ZdjfnMgGvepUh">
            Motioner i Andra kammaren, Nr 256. 17
          </p>
          <p xml:id="i-KDLeoKBXHHpTjSSs7DUCEd">
            relsen, när nu gällande kontrakt om några år utginge, taga i
            övervägande huruvida lägenhetens areal kunde ökas. Efter något
            år passerade domän- styrelsens chef det åsyftade stället, som
            ligger utmed allmänna landsvägen, Han torde då hava funnit att
            lägenheten ligger alldeles ensam, att mycket stora utvecklingsmöjligheter
            finnas för jordbruket utan något som helst intrång på skogen och
            att mannen gjort sig förtjänt av bifall till sin an- sökan. Jag
            föranleddes till detta antagande därav att torparen anmodades
            inkomma med ny ansökan. Sådan insändes också, men vilket öde som
            drabbat densamma känner jag icke. Om en enskild person äger en
            myckenhet jord, för vilken han ej har användning, och folk erbjuder
            sig att odla upp densamma alldeles gratis, blott de få ta avkastningen
            och erhålla något litet stöd vid arbetets början, men jordägaren
            vägrar att gå med härpå, så skulle denne knappast kunna anses
            som en god förvaltare av sin egendom. Om därtill kommer att jordägaren
            hade att påräkna viss andel av kostnaden för nära nog allt vad
            brukaren av den värdelösa jorden inköper av livsförnödenheter,
            jord- bruksredskap och annat, samt en viss årlig avgäld av jorden
            kunde för- väntas efter ett antal år, men upplåtelse det oaktat
            vägrades, så skulle tänkande människor sannolikt betrakta egendomsherren
            såsom oförståndig. Komme han i ekonomiskt trångmål, så skulle
            ingen förvåna sig däröver. I fråga om kronan och jordupplåtelserna
            förhåller det sig ungefär så. Det är oförståndigt att ej odla
            den odlingsbara jorden. Det är oförstån- digt att ej låta de människor,
            som ha lust och kraft att odla kronojord, också få denna blygsamma
            önskan uppfylld. För kronan tillkommer ett ännu starkare skäl
            än för den enskilde. "Kronan erhåller på detta sätt en ej föraktlig
            förstärkning av försvaret. Den som skall leva på att odla kronojord
            får sannerligen icke ligga på latsidan. Det måste vara en duktig
            arbetare. Och sådana ha vi icke så gott om, att vi ha råd att
            årligen exportera några tusen till andra länder. a Folkmängdstätheten
            är inte stor i nordligaste Norrland. År 1910 funnos 1,6 invånare
            per kvadratkilometer i Norrbotten, 2,9 i Västerbotten och 2,5
            i Jämtland. Vore det inte av betydelse åtminstone för försvaret
            att söka uppbringa dessa beklagligt små siffror genom det enda
            möjliga sättet: kolonisation. I Norrbotten, Västerbotten och Jämtland
            skördades år 1912 40,000 hektoliter höstråg, 1,000 hektoliter
            vårråg, 1,062,300 hektoliter korn, 110,100 hektoliter havre, 41,000
            hektoliter blandsäd, 15,400 hl. ärter och 950,900 hl. potatis.
            Vore det inte alla skäl i att avsevärt öka dessa skördar, då så
            är möjligt? Anledningen härtill synes vara så mycket större, som
            Sverige under år 1910 importerade malen och omalen spannrnål för
            54,969,585 Bihang till riksdagens protokoll 1914. 4 saml. 120
            häft. (Nr 255—256.) 3
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-010.pdf"/>
          <p xml:id="i-SztnLCKgks2o52s27sKfZE">
            18 Motioner i Andra kammaren, Nr 256.
          </p>
          <p xml:id="i-DhD7o11MgtUGQNTzGoXaat">
            kronor 47 öre, därav för 16,990,627 kronor från europeiska Ryssland.
            Då vi inte exporterade någon spannmål, synes det som om vi i händelse
            av krigiska förvecklingar skulle stå oss ganska illa beträffande
            den ingalunda oviktiga brödfrågan. År 1906 höll rektor Arenander,
            Ultuna, föredrag för ett antal riks- dagsmän m. fl. om jordbruksmöjligheterna
            i Norrland. I detta föredrag, som på begäran utgavs i broschyrform,
            heter det bland annat:
          </p>
          <p xml:id="i-LJ8SKZfkZ9ugujAemqdo3J">
            &gt;Det är synd att föda skog på god jord». (Gottlänskt ordspråk).
          </p>
          <p xml:id="i-P5p2uvftDbT9jWf5EqwJwQ">
            För att jämföra jordbruk med skogsbruk få vi ej låta dupera oss
            därav, att vi genom avverkning av en skog på en gång få en stor
            summa, då jordbruket däremot synes ge så litet, utan vi måste
            anlägga en liten annan synvinkel för att rätt bedöma dem inbördes
            och ur nationalekonomisk syn- punkt. För att belysa den frågan,
            vill jag anföra de reflexioner, som en bonde gjorde till mig,
            när han tävlat om och vunnit hushållningssällskapets pris för
            rovodling: »Här har jag nu fått för över 600 kronor rovor på elt
            år per hektar, men om jag säljer en hektar väl belägen och &gt;grov
            samt ohuggen&gt; skog, så kan jag icke beräkna att få mera än 300
            kronor per hektar. Men en sådan skörd kan jag icke taga oftare
            än vart 60— 100:de år. Tänk, huru mycket gräs, korn, rovor och
            potatis jag kan få från samma hektar jord under 60—100 år!» Lektor
            Arenander fortsätter: »Sådant var hans enkla resonnemang. — Det
            förmår oss emellertid att anlägga den rätta måttstocken. Jag har
            roat mig att uträkna det sammanlagda värdet under 60 år på skördarna
            från 1 hektar åkerjord i Norrland, lagd i 8-årig cirkulation med
            1) träda, 2) midsommarråg, 3, 4, 5, 6) vall, 7) havre och vicker,
            8) !/3 korn, !/3 potatis, !/3 rovor. — Värdet av dessa skördar
            blir vid mycket måttlig skör- deberäkning (ja nästan väl låg)
            och vid mycket måttliga priser dock 4,472 kronor 80 öre! Vilka
            stora nationalekonomiska (folk- och djurnärings-) värden representera
            ej dessa av den odlade jorden vunna produkter, och huru mycket
            folk kan ej under tiden ha sin bärgning och utkomst av den till
            jordbruk använda mot den till skog lagda! — Och den befolkningen
            är därtill den bästa och den sundaste ett land kan äga. Vore jorden
            lagd till skog under tiden, så skulle ingen ha sin utkomst av
            densamma, utan folket skulle dö ut ett par gånger om, innan nästa
            skörd kom. Det är denna måttstock, som vi skola anlägga, när vi
            vilja jämföra båda. Och det är därför också som i alla tider och
            hos alla folk det an- setts som en Gudi behaglig gärning att bryta
            ny bygd och vidga kulturens råmärken.
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-011.pdf"/>
          <p xml:id="i-D8NtePDSXZWGS6dBUMtdx4">
            Motioner i Andra kammaren, INVr 256. 19
          </p>
          <p xml:id="i-BBGx2fscT7ZMc81iRetMwM">
            Naturligtvis gäller detta endast sådan mark, som är odlad, eller
            som är lämplig för odling. Det ges mycken mark, som endast är
            lämplig till och kan och bör bära skog. Om sådan mark kan det
            icke vara tal vid en dylik jämförelse. Jag formulerar min uppfattning
            sålunda: Det är en stor nationaleko- nomisk förlust för en nation,
            när odlad mark lägges till skog, eller odlings- bar mark undandrages
            jordbruket och får ligga till skog&gt;. Så långt lektor Arenander.
            Vore det inte skäl i att vidtaga kraftiga åtgärder i syfte att
            hämma . emigrationen? Inte genom lagstiftning, utan genom upplåtande
            av jord och utförandet av därmed sammanhängande företag. Statsmakterna
            böra icke längre blunda för den landsfara, som emigrationen dock
            innebär. Det har beräknats att varje person kostar nationen, lågt
            räknat, 2,000 kronor. En nettoutvandring av 178,314 människor
            åren 1902—1912 gör en nationalförlust av 356,628,000 kronor —
            över 32 miljoner kronor om året! Vi ha absolut inte råd till en
            sådan export. Staten bör utan räddhåga gripa sig an med åtgärder,
            som äro ägnade att bevara svenskarne åt Sverige. En effektiv åtgärd
            i sådan riktning är Norrlands kolonisation. Villkoren härför synas
            vara, att domänstyrelsen och dess tjänstemän befrias från all
            befattning med den jord, som är an- vändbar för odling. Särskilda
            organ för kolonisationen skapas. Inte by- råkratiska ämbetsverk
            utan affärsmässigt arbetande byråer. Kolonister lämnas högre anslag
            än det nu utgående, och detta utbetalas i den mån arbetet fortskrider.
            I annat fall försvåras och fördröjes arbetet av bröd- bekymmer.
            Tryggad besittningsrätt och skogsallmänningar. Och först och sist
            kommunikationer. Ingen skall genom oriktiga förespeglingar lockas
            dit upp. Men sanningsenliga redogörelser för förhållandena spridas
            över landet så att vanföreställningar om Norrland skingras, och
            på grundvalen av dessa skildringar skola många sörlänningar slå
            sig ner i Norrland i stället för i Kanada. De stora kronoskogarna
            i Norrland äro en guldgruva för staten, trots frånvaron av skogsvård.
            Västerbottens län ensamt gaf staten en netto- behållning av mer
            än tre miljoner kronor för 1911. Och behållningen uppgår till
            detta belopp varje år. Men av denna summa stannar blott en liten
            bråkdel kvar i form av anslag till utdikningar, vägar m. m. Huvud-
            parten tillföres statskassan för andra ändamål. Därest ett större
            belopp användes för kolonisation skall även jordbruket liksom
            nu skogen bidraga till att göra landet rikt och dess försvar starkt.
            Det finns folk som redan för sju, åtta år sedan begärde att få
            arren- dera en bit kronojord, men fingo avslag. De ha förnyat
            försöket, men
          </p>
          <pb facs="riksdagen-motions-pdf/data/1914/mot_1914_a_ak__256/mot_1914_a_ak__256-012.pdf"/>
          <p xml:id="i-JQ1a5NbSUcb7D8kRNVJcuX">
            20 Motioner i Andra kammaren, Nr 256.
          </p>
          <p xml:id="i-Ko3unoiDXFsVKhhnF5x8Zc">
            med samma resultat. Trots detta ha de ännu kvarvarande likväl
            icke upp- givit allt hopp. De vänta ännu att få sin önskan uppfyld.
            Men det bör icke väcka alltför stor förvåning om de människor,
            som icke kunna få besitta en bit kronojord ens på de mest otrygga
            villkor, göra sig den frågan: vad ha vi att försvara? Och de lära
            väl ha något fog för den frågan, då de se att en tall har större
            värde för staten än en människa. Det är nödvändigt för försvarets
            skull, för landets skull att förhållandena ändras. Folket måste
            känna att det har något att försvara. Med ett missnöjt folk, som
            kanske saknar det nödvändigaste och som förvägrats att besitta
            och bruka en enda liten fläck av den fosterjord, som dock är deras,
            vinner man inga stora segrar. Här är ett verksamhetsfält, där
            alla borde kunna enas till kraftig handling. Det gäller att skaffa
            folket arbete i eget land, att stärka för- svaret och att rycka
            upp de slumrande miljonernas land till den rangplats bland de
            europeiska nationerna, som detsamma har alla förutsättningar att
            intaga. Extra ordinära åtgärder erfordras härför. Men statsmakterna
            känna icke förhållandena. De känna ej heller vad som kräves för
            att verksamt främja kolonisationen. För att få kännedom härom
            borde en parlamen- tarisk kommission utses med uppgift att under
            stundande sommar före- taga studieresor däruppe och omedelbart
            framlägga sina erfarenheter och föreslå åtgärder, som i första
            hand anses nödvändiga och lämpliga i syfte att genom Norrlands
            kolonisation hämma den förödande emigrationen. På grund av det
            anförda får jag vördsamt hemstäla,
          </p>
          <p xml:id="i-BzZEKAXFAW4tSLWYimJhDY">
            att riksdagen måtte besluta att i skrivelse till Kungl. Maj:t
            anhålla, att det täcktes Kungl. Maj:t låta verk- ställa skyndsam
            utredning om de åtgärder, som kunna och böra vidtagas för emigrationens
            hämmande genom ett kraftigt främjande av Norrlands kolonisation.
          </p>
          <p xml:id="i-6PDQRAG2wqah7N6AGVkVs4" type="date">
            Stockholm den 3 februari 1914. E. F. Hellberg i Lycksele.
          </p>
          <p xml:id="i-WLxQhiGfJKzbteVVGQCN7g">
            Stockholm, fvar Heggströms Boktr. A. B., 1914.
          </p>
        </div>
      </div>
    </body>
  </text>
</TEI>
