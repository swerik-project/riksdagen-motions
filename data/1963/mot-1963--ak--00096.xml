<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00096">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__96/mot_1963__ak__96-001.pdf"/>
      <fw xml:id="i-N5b1Gihdx9jAmM6uyY9Xaj">
        12 Motioner i Andra kammaren, nr 96 år 1963
      </fw>
      <div xml:id="i-QispSQGicrpmxsok8R9DGf" type="motHeader">
        <div xml:id="i-CML2cVADzDzi5AZrGNaUk1" type="motTitle"/>
        <div xml:id="i-HC6P7q2pnH6yCNFfCgW8xg" type="motSubmissionInfo"/>
      </div>
      <div xml:id="i-LADyeE7hBcJgBEx4yXvyyH" type="motBody">
        <div xml:id="i-3FcKUTttwq74R1SNRGMcBW">
          <p xml:id="i-EecwtsGanjnGNqytfCE3pQ">
            Nr 96
          </p>
          <p xml:id="i-7rqaer7vANG6izxvQZy8Qo" type="titleString">
            Av herrar Nilsson i Gävle och Holmberg, om utredning i syfte
            att överföra hyreshus i samhällelig ägo.
          </p>
          <p xml:id="i-TxxNfQewKbmDwEmYm9fB31">
            (Lika lydande med motion nr 79 i Första kammaren)
          </p>
          <p xml:id="i-JKswsLS1C2SudW9dcswnuP">
            Bostadsfrågan i vidsträckt bemärkelse rymmer många och stora
            problem: den alltjämt omfattande bostadsbristen, de höga hyrorna,
            bostadslånepoli- tiken, räntesubventionering av olika slag, statliga
            och kommunala familje- bostadsbidrag, bostadsförmedlingsverksamheten,
            markfrågor, saneringen av det äldre bostadsbeståndet etc. Den
            sociala betydelsen av en tillfredsställande lösning av bostadsfrågan
            behöver i detta sammanhang inte närmare framhållas. Inte heller
            de uppen- bara sociala vådorna i det förhållandet att massor av
            människor, också många barnfamiljer och inte minst de unga människor
            som önskar bilda fa- milj och sätta bo, får vänta i åratal i en
            bostadskö för att sedan i många fall på grund av de höga hyrorna
            inte ha råd att ta emot en erbjuden bostad när deras tur äntligen
            kommer. Samhällets ansvar för bostadsfrågans lösning är stadgad
            i lag genom den särskilda lag om kommunernas ansvar för bostadsförsörjningen,
            som redan för många år sedan antogs av riksdagen. Det kommer också
            till uttryck i åläggandet att kommunerna från och med i år på
            försök skall upprätta årli- ga, s. k. rullande femårsplaner i
            syfte att åstadkomma en mera ändamåls- enlig planering. Att det
            sedan mer än tjugo år tillbaka råder stor bostads- brist, framför
            allt i de större städerna och tätorterna, visar att hela det komplex
            av olika statliga och kommunala åtgärder än i ena än i andra rikt-
            ningen, som vidtagits under årens lopp, uppenbarligen varit otillräckliga
            för att åstadkomma en bestående lösning av bostadsfrågan. Att
            det samtidigt skett en höjning av bostadsstandarden, så att många
            familjer nu inte bor så trångt eller omodernt som tidigare, är
            en klen tröst för de bostadslösa eller dem som ännu bor under
            miserabla förhållanden. Att hyrorna stigit i höjden, så att de
            för många ter sig oöverkomliga, är också ett uttryck för att den
            sam- hälleliga bostadspolitiken hittills varit otillräcklig. De
            förutsedda förbättringarna av familjebostadsbidragen utgör enligt
            vår mening inte heller någon bestående lösning, även om förbättrat
            familjebo- stadsstöd av detta slag måste finnas i avvaktan på
            genomförandet av en sam- hällelig bostadspolitik av helt annat
            slag. Vi anser det nödvändigt att nu på allvar ta upp till diskussion
            frågan om att med ett djärvare grepp lösa bostadsproblemet. Utgångspunkten
            bör där- vid vara, att bostadsfrågan är en social och samhällelig
            fråga och att det är absurt att enskilda fastighetsägare skall
            ha inflytande över och även
          </p>
          <pb facs="riksdagen-motions-pdf/data/1963/mot_1963__ak__96/mot_1963__ak__96-002.pdf"/>
          <fw xml:id="i-TFsCkJcK6FEsTjDFTCRnrT">
            Motioner i Andra kammaren, nr 96 år 1963 13
          </fw>
          <p xml:id="i-BpFifBncNk2ifptiNe1iqi">
            möjligheter att profitera på människors elementära behov att
            ha någonstans att bo för att kunna existera och ge sitt bidrag
            till den fortsatta samhälle- liga utvecklingen. För tjugo år sedan
            antogs Arbetarrörelsens efterkrigsprogram, ett hand- lingsprogram
            utarbetat av representanter för Socialdemokratiska arbetarpar-
            tiet, Landsorganisationen, Socialdemokratiska kvinnoförbundet
            och Social- demokratiska ungdomsförbundet och till vars väsentliga
            förslag även Sveri- ges kommunistiska parti anslöt sig. I detta
            program, som sålunda omfatta- des av hela arbetarrörelsen i vårt
            land och senare blev regeringsprogram, be- handlades också bostadsfrågan.
            Det framhölls, vilket är naturligt, att det i första hand gällde
            att häva bostadsbristen, något som — enligt vad vi ovan anfört
            — dock inte lyckats med hittillsvarande åtgärder. I programmet
            (nr 20 av de 27 punkterna) ställdes emellertid också det mera
            långsiktiga, prin- cipiella kravet att gradvis överföra tomtmark
            och hyreshus i kommunal ägo. I motiveringen till detta krav anföres
            ovederläggliga argument för att bo- stadsförsörjningen och standardhöjningen
            på detta område endast kan ske genom planmässiga, samhälleliga
            åtgärder. I frågan om saneringen av det gamla, omoderna bostadsbeståndet
            säges exempelvis: En stor svårighet i detta saneringsarbete vållas
            genom bostadsbeståndets splittring på flera ägare. Vore bostadsbeståndet
            i städernas inre, sanerings- mogna delar i samhällets ägo, skulle
            förnyelsen kunna försiggå på ett vä- sentligt enklare och mera
            effektivt sätt. Kostnaderna blir också större där- för att enskilda
            ägare — av vilka flera nyligen köpt sina fastigheter — mås- te
            ersättas, när samhället beordrar rivning av äldre bebyggelse,
            som inte längre motsvarar moderna stadsplanetekniska krav, men
            som kan ha ett av spekulationen uppdrivet högt kapitalvärde. Det
            blir därför i längden nöd- vändigt, att beståndet av privatägda
            hyreshus gradvis överföres i samhällets ägo, och likaså, att tomtmarken
            kommunaliseras och lägges under tomträtt. Därmed undvikes också,
            att framtida tomtvärdestegringar ger anledning till oförtjänta
            inkomster åt enskilda. (Ovanstående kurs. gjord i programmet.)
          </p>
          <p xml:id="i-NKbtk6DgWK1VxqXE2Z7FHM">
            Det som här säges om hyreshusens, flerfamiljshusens överförande
            i sam-
          </p>
          <p xml:id="i-Q3CVAyKDqZMcK9wQ1opJ1T">
            hällets ägo — förslaget gäller självfallet inte egnahem eller
            småfamiljshus för en eller två familjer — är inte bara tillämpligt
            för städer utan för tät-
          </p>
          <p xml:id="i-HoeuV29mvw7U1vHfjYY1mW">
            orter över huvud taget. Ett genomförande av detta krav skulle
            heller inte endast underlätta saneringsarbetet utan på ett radikalt
            sätt ändra förutsätt- ningarna för att tillfredsställande lösa
            bostadsfrågan. Många nu komplice- rade problem skulle i hög grad
            förenklas. En sammanfattning utan att ingå på detaljer: 1. Markfrågorna,
            då det gäller bostadsbebyggelse, skulle inte vålla samma svårigheter
            som nu. Den hittills olösta frågan om att enskilda inte skall
            få berika sig på oförtjänt markvärdestegring skulle lösas. Tomtjobberi
            och markspekulation, som nu bidrar till att driva hyrorna i höjden,
            skulle omöj- liggöras. 2. Saneringen av det äldre bostadsbeståndet
            skulle, på sätt som framgår av det ovan anförda citatet, i hög
            grad underlättas, och en snabbare höjning av bostadsstandarden
            skulle därmed kunna genomföras.
          </p>
          <pb facs="riksdagen-motions-pdf/data/1963/mot_1963__ak__96/mot_1963__ak__96-003.pdf"/>
          <fw xml:id="i-HNDf66AFcQDTtsssBdFYXW">
            14 Motioner i Andra kammaren, nr 96 år 1963
          </fw>
          <p xml:id="i-R5Mo25ukwEJrR2s9bgCmJU">
            3. Det omfattande och ofta invecklade, praktiskt taget varje
            år ändrade systemet med olika former av bostadslån och räntesubventioner
            skulle kun- na avskaffas eller förenklas till enkla låneformer
            för kommunerna. 4. Bostadsförmedlingsverksamheten skulle effektiviseras
            genom att kom- munala bostadsförmedlingar skulle förfoga över
            hela hyreshusbeståndet och inte som nu endast en mindre del. Svartabörsjobberi
            med lägenhetsöverlå- telser och spekulationsaffärer med insatslägenheter
            skulle kunna förhind- ras. 5. Sist och inte minst skulle hyresfrågan
            kunna lösas på ett rationellt sätt, varigenom olika former av
            bostadssubventionering för barnfamiljer, pen- sionärer, ensamstående
            mödrar o. d. skulle kunna ersättas med en helt ny och enklare
            metod för hyressättningen, mera rättvis för alla kategorier.
          </p>
          <p xml:id="i-TPLK5hxRy2hamfmieD1Jbx">
            Det skulle, kort uttryckt, vara möjligt att genomföra en för
            ett demokra- tiskt samhälle enkel och rättvis princip: Bostad
            efter behov — hyra efter förmåga! I vilken takt och under vilka
            former flerfamiljshusen kan överföras i kommunal ägo måste givetvis
            bli föremål för närmare utredning. Likaså bör frågan utredas om
            vilka ekonomiska åtgärder som måste vidtagas från sta- tens sida
            för att bereda kommunerna möjlighet att övertaga dessa hus. Eko-
            nomiskt synes åtgärder av detta slag inte behöva bli avskräckande,
            då fler- talet hyreshus är intecknade och belånade. även om gällande
            lagstiftning re- dan nu synes möjliggöra expropriation även med
            den rationella bostadsför- sörjningens ordnande som motivering,
            bör en utredning samtidigt föran- stalta om översyn av lagstiftningen
            och föreslå eventuellt nödvändiga änd- ringar för att underlätta
            de föreslagna åtgärderna. Med hänvisning till vad som anförts
            föreslår vi, att riksdagen i skrivelse till Kungl. Maj:t hemställer
            om att en utredning snarast möjligt göres i syfte att i samhälle-
            lig ägo överföra hyreshus och tillhörande tomtmark.
          </p>
          <p xml:id="i-YY4M3bfDprNyc5kdZtHDGS">
            Stockholm i januari 1963
          </p>
          <p xml:id="i-8MxATMfxxnsETSeqcDr3Gv">
            Henning Nilsson Helmer Holmberg
          </p>
          <p xml:id="i-SsgTo4aVXth1mFEYXnkzX2">
            Stockholm 1963. Isaac Marcus Boktryckeri Aktiebolag 630138
          </p>
        </div>
      </div>
    </body>
  </text>
</TEI>
