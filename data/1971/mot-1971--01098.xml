<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01098">
  <teiHeader>
    <fileDesc>
      <titleStmt>
        <title>om transport av olja med ledning från Trondheim, m. m.</title>
        <author>av herr Ångström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om transport av olja med ledning från Trondheim, m. m.</title>
          <idno type="rdwebb">FU021098</idno>
          <rs type="number">1098</rs>
          <ref type="dokument_url_text">http://data.riksdagen.se/dokument/FU021098/text</ref>
          <ref type="dokument_url_html">http://data.riksdagen.se/dokument/FU021098</ref>
          <ref type="dokumentstatus_url_xml">http://data.riksdagen.se/dokumentstatus/FU021098</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ANGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5bDim7vJrQLeMaZTwyv3pm" type="signed"/>
        <correspContext corresp="i-5bDim7vJrQLeMaZTwyv3pm">
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1098/mot_1971__1098-001.pdf"/>
      <fw xml:id="i-3qYXbyyMJucZjJSVPjGQBZ">
        Mot. 1971:1098 13
      </fw>
      <div xml:id="i-pN1WL6ctr1hPGapjeGoBE" type="motHeader">
        <div xml:id="i-EWx13nWKc51Cesy75wmcH1" type="motTitle"/>
        <div xml:id="i-DJc8YABSTZykZqeoiq4CgF" type="motSubmissionInfo"/>
      </div>
      <div xml:id="i-DKnXNBjspv9VAncwU1PWAs" type="motBody">
        <div xml:id="i-bXSuRZywqmdA4EBbqtvha">
          <p xml:id="i-SFcDFqAGWR43tnyP5jj2f9">
            Nr 1098
          </p>
          <p xml:id="i-LkPFgwPPESptvnTfc4R1VY">
            av herr Ångström om transport av olja med ledning från Trondheim,
            m. m.
          </p>
          <p xml:id="i-8zWwDwt122aRbN44RrFzcZ">
            Oljan har under de senaste decennierna blivit en viktig energiform
            för hela det svenska folkhushållet. Oljeprodukterna dominerar
            helt transport- sektorns energiförsörjning och utgör den viktigaste
            energikällan såväl för många industriella värmeprocesser som för
            lokaluppvärmning. I Sverige har hittills inte upptäckts ekonomiskt
            exploaterbara oljetill- gångar. Landet måste därför täcka hela
            sitt oljebehov genom import. Större delen av den raffinerade produkten
            — väsentligen bensin, fotogen, dieselolja samt tunn och tjock
            eldningsolja — importeras via tankfartyg till de större importhamnarna.
            De svenska raffinaderierna klarar dock en växande andel av den
            svenska marknaden och får råoljan från olika världsdelar med tankfartyg.
            Oljekonsumtionen är fördelad över hela landet med tyngdpunkten
            förlagd till industri- och befolkningscentra i mellersta och södra
            Sverige. En betydande del av den inhemska marknaden finns också
            i norra Sverige med koncentration till Gävle-Sundsvallsområdet
            och andra industri- centra. Distributionen av oljeprodukterna
            kan sägas ske i två steg, dels bulktransporter från utländska
            och inhemska raffinaderier till olika marknadsregioner, där depålagring
            vanligen sker, dels individuell distri- bution från regiondepåerna
            till konsumenterna. Bulktransporterna sker med tankfartyg av olika
            storlekar, med järnväg eller med stora tankbilar, medan detaljdistributionen
            främst sker med tankbilar. Befintliga och projekterade inhemska
            raffinaderier är lokaliserade till väst- och östkusthamnar. Från
            allmän lokaliseringssynpunkt kan man ifrågasätta om inte ett eller
            flera raffinaderier borde förläggas till inlandet. För den mellersta
            delen av Sverige har en sådan lokalisering till Örebroområdet
            diskuterats. Sett ur rent företagsekonomiska perspek- tiv synes
            dock ett raffinaderi lokaliserat till Örebroområdet få vissa svårigheter
            att konkurrera med raffinaderier lokaliserade till kusten och
            med tillgång till billiga sjötransporter. Under senare tid har
            dock inträtt en viss förändring i bedömningarna där speciella
            miljövårdssynpunkter fått en allt större slagkraft. Med nyligen
            inträffade förlisningar av stora tankbåtar och de oljeskador som
            därvid uppstått som bakgrund, är farhågorna stora för vad liknande
            olyckor skulle innebära av förstöring av vårt lands kustregioner
            om en
          </p>
          <pb facs="riksdagen-motions-pdf/data/1971/mot_1971__1098/mot_1971__1098-002.pdf"/>
          <fw xml:id="i-3GHr8pZfyGjKBkYz9B7Nfi">
            Mot. 1971: 1098 14
          </fw>
          <p xml:id="i-XRUpCoKXNppB8iFVYkJenp">
            liknande olycka skulle inträffa i Östersjöområdet. Andra distributionssätt
            än med tankbåtar bör därför aktualiseras. Transport med rörledning
            är ett sådant alternativ. Om man sammanlägger synpunkter på lokaliseringseffekter
            och miljöskydd faller det naturligt att aktualisera en ökad intransport
            av råolja till vårt land över hamnen i Trondheimsfjorden och sedan
            med rörledning över till Östersunds- eller Sundsvallsområdet,
            där ett raffina- deri då skulle uppföras. Från detta raffinaderi
            skulle oljan sedan distribueras till konsumenter i landets norra
            regioner och till Mälardalen. Förutsättningarna för en sådan intransport
            av olja till Sverige förefaller goda. Hamnen i Trondheim har kapacitet
            för att ta emot stora tankbåtar, och Trondheimsfjorden erbjuder
            det naturliga skydd mot stormar och dåligt väder som är en mycket
            stor fara för denna typ av tonnage. I Trondheim har svenska oljeintressenter
            redan byggt en oljeanläggning i samråd med norska myndigheter,
            och denna kan utbyggas till erforderlig kapacitet. Vid förda förhandlingar
            har norska regeringen förklarat sig i princip ej ha något att
            erinra mot att oljeledningar anläggs på norskt område för transitering
            av olja från den svenska oljeanläggningen i Trondheimsområdet
            till Sverige. Den norska regeringen har vidare förklarat att om
            man från svensk sida önskar aktualisera frågan, skall förhandlingar
            tas upp mellan svenska och norska regeringarna rörande villkoren
            för ett sådant projekts genomförande. Långvarig teknisk och ekonomisk
            erfarenhet finns tillgänglig för att bedöma oljeledningars användbarhet.
            Med nuvarande materialval, kon- struktions- och byggnadsmetoder
            samt driftövervakningssystem synes rörtransporter från allmän
            miljösynpunkt vara att föredra framför alternativa transporter,
            vare sig de sker med tankfartyg, järnväg eller tankbil. Kostnaderna
            för rörtransport är främst beroende på transport- volymen, och
            man måste göra en noggrann utredning om vilket distributionsområde
            ett raffinaderi i förslagsvis Östersundsområdet skulle omfatta
            och förbrukningsvolymen inom detta område, för att få ett underlag
            för den ekonomiska bedömningen. Rationaliseringar i jord- och
            skogsbruk har drabbat Jämtland och mellersta Norrland mycket hårt,
            och under den senaste tioårsperioden har avflyttningen från området
            varit mycket stor. Ersättningsindustrier för att klara bortfallet
            i sysselsättning från jord- och skogsbruket har varit mycket svåra
            att anskaffa. Anläggandet av en oljeledning från Trondheim och
            byggandet av ett oljeraffinaderi, eventuellt med någon petrokemisk
            industri i anslutning, skulle vara ett betydande tillskott för
            hela mellersta Norrlands näringsliv.
          </p>
          <pb facs="riksdagen-motions-pdf/data/1971/mot_1971__1098/mot_1971__1098-003.pdf"/>
          <fw xml:id="i-7SKWqLjz3NPPVq1wXxbzxS">
            Mot. 1971: 1098 15
          </fw>
          <p xml:id="i-QMewqfVENzmAwQEe9V2Bxi">
            Med stöd av vad ovan anförts hemställes att riksdagen i skrivelse
            till Kungl. Maj:t begär att en utredning tillsättes med uppdrag
            att undersöka möjligheterna att trans- portera olja med rörledning
            från Trondheim till lämplig ort i mellersta Norrland, förutsättningarna
            för byggandet av ett oljeraffinaderi vid rörledningens slutstation
            samt lokaliserandet av petrokemisk industri i anslutning till
            raffinaderiet.
          </p>
          <p xml:id="i-B9UmmUe55DX64fZPeR85fw" type="date">
            Stockholm den 26 januari 1971
          </p>
          <p xml:id="i-MhA7AfFPpAfd65H3rs2Cme" type="signatureBlock">
            RUNE ÅNGSTRÖM (fp)
          </p>
        </div>
      </div>
    </body>
  </text>
</TEI>
