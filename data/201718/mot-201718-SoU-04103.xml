<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04103">
  <teiHeader>
    <fileDesc>
      <titleStmt>
        <title>med anledning av prop. 2017/18:186 Inkorporering av FN:s konvention om barnets rättigheter</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4103 av Emma Henriksson m.fl. (KD)</title>
          <idno type="rdwebb">H5024103</idno>
          <rs type="number">4103</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024103/text</ref>
          <ref type="dokument_url_html">http://data.riksdagen.se/dokument/H5024103</ref>
          <ref type="dokumentstatus_url_xml">http://data.riksdagen.se/dokumentstatus/H5024103</ref>
          <ref type="docx">http://data.riksdagen.se/fil/61063B27-E629-4E5B-AD2F-24D29A6479FE</ref>
          <ref type="pdf">http://data.riksdagen.se/fil/5E9BAAE9-CBA8-4613-ABCC-1BAD29D77506</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-B2sjETkbrRYXbj5w2AC7D5" type="basedOn"/>
        <correspContext corresp="i-B2sjETkbrRYXbj5w2AC7D5">
          <ref>Proposition 2017/18:186</ref>
        </correspContext>
        <correspAction xml:id="i-2xoz1ypw4uVPNwuwJdYuyc" type="signed"/>
        <correspContext corresp="i-2xoz1ypw4uVPNwuwJdYuyc">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-JcxfDAs912YwhoLubJTjxe" type="submitted">
          <date when="2018-04-11"/>
          <time when="16:26:10"/>
        </correspAction>
        <correspAction xml:id="i-6iit9n7XxSqtwM3RXPbUJ6" type="dismissed">
          <date when="2018-04-12"/>
        </correspAction>
        <correspAction xml:id="i-XUMB8VAZJpps5RsFSvX8HN" type="reviewed">
          <date when="2018-04-12"/>
          <time when="10:26:01"/>
        </correspAction>
        <correspAction xml:id="i-79jajacPEWva65AnftKee2" type="referred">
          <date when="2018-04-13"/>
        </correspAction>
        <correspAction xml:id="i-QVz6wEY1ybyVm5LHVbjZNT" type="assigned">
          <date when="2018-06-13"/>
          <time when="16:47:37"/>
        </correspAction>
        <correspContext corresp="i-QVz6wEY1ybyVm5LHVbjZNT">
          <ref type="assignedTo">Socialutskottet</ref>
        </correspContext>
        <correspAction xml:id="i-4M4B5bWExfzmXLF2ve7drU" type="behandlas_i"/>
        <correspContext corresp="i-4M4B5bWExfzmXLF2ve7drU">
          <ref type="uppgift">2017/18:SoU25</ref>
          <ref type="ref_dok_id">H501SoU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU25</ref>
          <ref type="ref_dok_titel">Inkorporering av FN:s konvention om barnets rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4103 av Emma Henriksson m.fl. (KD)
          med anledning av prop. 2017/18:186 Inkorporering av FN:s konvention
          om barnets rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Qp92V7UFyRugoPyuuq8N3E">
            Förslag till riksdagsbeslut
          </head>
          <list>
            <item xml:id="i-4oECTFg6QtLy3irXYMdZKZ" sortKey="Yrkande 1">
              Riksdagen ställer sig bakom det som anförs i motionen om att
              följa upp och vid behov vidta åtgärder som syftar till att säkerställa
              att de grundläggande principerna i FN:s konvention om barnets
              rättigheter efterlevs och tillämpas i enlighet med svensk rätt
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XH8Ua63ADqKEJCtVexcsXE" type="h1">
            Motivering
          </head>
          <p xml:id="i-Vj5q4vB5txqyTDVDFiXsEb">
            Kristdemokraterna är, och har historiskt varit, starkt drivande
            för att stärka barns rättigheter i samhället. Det ska vara en
            självklarhet att alla människor har lika värde och samma rättigheter,
            oberoende av ålder. Som en del i det arbetet har vi flertalet
            gånger motionerat i riksdagen om att FN:s konvention om barnets
            rättigheter ska bli en del av svensk lagstiftning. Vi anser att
            det finns starka skäl att stärka barnkonventionens rättsliga status
            i Sverige. Det skulle leda till att barns rättigheter och ställning
            kan stärkas inte minst inom rättsväsendet och i asylprocessen.
            Om barnkonventionens riktlinjer är lag blir det tydligt för beslutsfattare,
            myndigheter och domstolar att de ska säkra att det finns kompetens
            om och att hänsyn tas till barns behov och rättigheter.
          </p>
          <p xml:id="i-A8KMpMYQNKwEGa4K5hbKBG">
            Sverige ratificerade barnkonventionen 1990 som ett av de första
            länderna i världen. Därmed har vi som nation folkrättsligt förbundit
            oss att förverkliga den för att säkerställa att barn och ungdomar
            ges de bästa förutsättningarna och de bästa möjliga uppväxtvillkoren.
            Men vi har ännu inte inkorporerat konventionens bestämmelser i
            svensk lag. Såväl myndigheter som jurister påpekar återkommande
            då beslut fattas som står i strid med konventionen att barnkonventionen
            inte uttryckligt är svensk lag. Under våren 2009 granskades Sverige
            av FN:s barnrättskommitté som rekommenderade att barnkonventionen
            inkorporeras i svensk lag.
          </p>
          <p xml:id="i-9C7mzSf5wbbQiqw48AeVGh">
            Flera andra nordiska länder har inkorporerat barnkonventionen,
            däribland Norge, Finland och Island. Erfarenheterna från dessa
            länder har varit en grund för ställningstagandet att även Sverige
            bör inkorporera barnkonventionen. Särskilt intressanta är erfarenheterna
            från Norge eftersom de i likhet med Sverige valde att vid ratificering
            av konventionen först enbart transformera konventionen i övrig
            lagstiftning men sedan 2003 både har konventionen inkorporerad
            och transformerad.
          </p>
          <p xml:id="i-7m3K5qqiaAdZySoALkpEUn">
            Flera utvärderingar av barnkonventionens ställning i Norge visar
            på att barns rättigheter fått en starkare ställning sedan inkorporeringen.
            Detta finns också redovisat i propositionen.
          </p>
          <head xml:id="i-Kf9SpeKiKVnKeMSFZxwUqf" type="h2">
            Alliansregeringen och dåvarande barn- och äldreminister Maria
            Larssons (KD) arbete för att stärka barns rättigheter
          </head>
          <p xml:id="i-MpsGAkVhW63s1ZERz84m1r">
            Oavsett om konventionen är inkorporerad i svensk lag eller ej
            är det viktigt med ett kontinuerligt arbete med att utforma lagstiftning
            som rör barn i överensstämmelse med barnkonventionen, där principen
            om barnets bästa ingår. På Kristdemokraternas initiativ gjorde
            därför alliansregeringen 2010 en kartläggning av hur svensk lagstiftning
            och praxis stämmer överens med rättigheterna i barnkonventionen.
            Det var ett viktigt led i arbetet för att upptäcka var vi har
            de största utmaningarna. I kartläggningen, som presenterades i
            november 2011, konstateras att svensk lagstiftning över lag står
            i god överensstämmelse med rättigheterna i barnkonventionen och
            att lagstiftningen får anses vara väl utbyggd med hänsyn till
            rättigheterna. De svenska reglerna översteg ofta de minimikrav
            som ställs i konventionen. Enligt etablerade lagtolkningsprinciper
            ska svensk rätt i möjligaste mån tolkas på ett sätt som är förenligt
            med för Sverige bindande internationella överenskommelser – fördragskonform
            tolkning.
          </p>
          <p xml:id="i-3WUU6919UqP2k5Moz6vayh">
            För att öka kunskapen om barnets rättigheter och hur de omsätts
            i praktiken framarbetade dåvarande barn- och äldreminister Maria
            Larsson (KD) och alliansregeringen en ny strategi för att stärka
            barnets rättigheter och lade fram den för riksdagen under 2010
            (prop. 2009/10:232, bet. 2010/11:SoU3, rskr. 2010/11:35).
          </p>
          <p xml:id="i-8aszPea6ygwwoRMDa245ht">
            Kommuner och landsting har ansvaret för de flesta verksamheter
            som rör barns levnadsvillkor och säkerställandet av deras rättigheter,
            och det är i kommuner och landsting som de flesta beslut som påverkar
            barn fattas. Därför ingick alliansregeringen under 2010 även en
            överenskommelse med Sveriges Kommuner och Landsting (S2010/4938/FST)
            för att tillämpningen av barnets rättigheter skulle förbättras
            i den praktiska verksamheten. För att ytterligare stärka utvecklingen
            av arbetet med barns rättigheter inom kommuner, landsting och
            statliga myndigheter gav alliansregeringen i juli 2012 Barnombudsmannen
            i uppdrag (S2011/8293/FST) att sprida och kommunicera strategin
            för att stärka barnets rättigheter. Uppdraget, som kallades Pejling
            och dialog, syftade till att kommuner, landsting och statliga
            myndigheter ska känna till och förstå hur strategins nio principer
            kan användas som ett verktyg för att säkerställa barnets rättigheter
            inom den egna verksamheten.
          </p>
          <p xml:id="i-UhnvEvGnExuUXE2SMpWj3">
            I mars 2013 tillsattes även en utredning med syfte att kartlägga
            hur tillämpningen av lagar och andra föreskrifter överensstämmer
            med barnets rättigheter enligt barnkonventionen och de tilläggsprotokoll
            som Sverige har tillträtt. I utredningen skulle också för- och
            nackdelar med att inkorporera barnkonventionen i svensk rätt analyseras.
            Uppdraget skulle redovisas senast den 4 mars 2015. Den 19 februari
            2015 beslutade den socialdemokratiskt ledda regeringen att utvidga
            utredarens uppdrag till att också omfatta att lämna förslag till
            en lag om inkorporering av barnkonventionen (dir. 2015:17). Utredningstiden
            förlängdes till den 28 februari 2016.
          </p>
          <p xml:id="i-4KwzoF1upTAUy1pZo5DJkk">
            Kristdemokraterna välkomnar att det nu äntligen finns en proposition
            om att inkorporera FN:s konvention om barnets rättigheter i svensk
            lagstiftning. Det är ett viktigt steg för att fullfölja det mål
            som vi har arbetat för under väldigt lång tid.
          </p>
          <p xml:id="i-Vg2R3tCBBAFCnWhyFXcwSk">
            Eftersom inkorporering av konventionstext väcker vissa frågor
            kring vilken innebörd det kommer att få vid rättstillämpning jämfört
            med när enbart transformering har tillämpats anser vi att vissa
            klargöranden är nödvändiga.
          </p>
          <head xml:id="i-JeZRuRWaNc9ZxYCP5jAWXZ" type="h2">
            På vilket sätt förväntas barnets rättigheter få ökat genomslag
            i svensk rättstillämpning med barnkonventionen som lag?
          </head>
          <p xml:id="i-BJBwZETR6i49efK8iqwskg">
            Sverige som stat är sedan snart 30 år tillbaka folkrättsligt
            förpliktigad att följa konventionen, och domstolarna och andra
            myndigheter har att i konkreta fall tolka svenska författningar
            fördragskonformt. En inkorporering av barnkonventionen innebär
            inte att barn ges några nya rättigheter.
          </p>
          <p xml:id="i-FmXdo2AUEE4o7Ux88gocEr">
            Den föreslagna inkorporeringen innebär i princip inte någon ny
            uppgift för tillämparna då lagstiftningen redan i dag ska tolkas
            i enlighet med barnkonventionen (s.k. fördragskonform tolkning).
            Däremot innebär inkorporeringen ett förtydligande av att rättstillämparna
            ska beakta de rättigheter som följer av barnkonventionen vid avvägningar
            och bedömningar som görs i beslutsprocesser i mål och ärenden
            som rör barn och tolka svenska bestämmelser i förhållande till
            barnkonventionen utifrån sedvanliga tolkningsprinciper.
          </p>
          <p xml:id="i-4SSLYUbaqskVi3scbGLBEP">
            En inkorporering innebär att barnets roll som rättssubjekt med
            egna specifika rättigheter tydliggörs och kan därmed förväntas
            medverka till att barnet i högre grad hamnar i fokus i de situationer
            som gäller barnet. En inkorporering av barnkonventionen bidrar
            enligt regeringen till att synliggöra barnets rättigheter och
            är ett sätt att skapa en grund för ett mer barnrättsbaserat synsätt
            i all offentlig verksamhet där rättigheterna ses utifrån ett helhetsperspektiv.
          </p>
          <p xml:id="i-UyGZZbQNQJT5A8wvByfYGU">
            Genom en inkorporering blir konventionen som helhet synligare,
            och det blir tydligt att rättigheterna i konventionen hänger samman
            och ska tolkas i relation till varandra och finns samlade i en
            lag. Konventionen blir ett sammanhållet regelverk att förhålla
            sig till.
          </p>
          <head xml:id="i-DQT3A9fdxzBryRcgNtToVB" type="h2">
            Principer för tolkning av internationella konventioner
          </head>
          <p xml:id="i-HSx6gRChC1PZ7w9WHorZak">
            Vid ratificeringen av barnkonventionen anförde dåvarande regeringen
            att det vid tolkningen av konventionens bestämmelser bör hållas
            i minnet att konventionen är avsedd att tillämpas på ett världsomfattande
            plan och således på rättssystem och andra förhållanden av mycket
            skiftande art. Regeringen angav att konventionen måste tolkas
            så att den får en rimlig mening inom ramen för varje nationellt
            system och att artiklarna i många fall också är utformade så att
            det finns utrymme för lämplighetsbedömningar beträffande de åtgärder
            som staterna ska vidta (prop. 1989/90:107 s. 28). Det har också
            framhållits att varje enskild bestämmelse i barnkonventionen bör
            tolkas så att konventionen som helhet får en rimlig innebörd.
            Det innebär att rättigheterna är lika viktiga även om de är olika
            till sin natur. Tolkningen av en viss bestämmelse i konventionen
            bör göras på sådant sätt att det inte uppstår konflikt med någon
            annan bestämmelse (Ds 2011:37 s. 37).
          </p>
          <p xml:id="i-9A7G6eB6fLibpHXAesGPPH">
            De rättskällor och tolkningsregler som används vid tolkning av
            en internationell överenskommelse skiljer sig från de som används
            vid tolkning av en inhemsk lag. Den naturliga utgångspunkten för
            tolkning av en konvention är de folkrättsliga tolkningsmedel som
            kommit till uttryck i Wienkonventionen om traktaträtten (Wienkonventionen,
            mer om detta på s. 82 f. i den aktuella propositionen). Barnrättskommittén
            framhåller vikten av att barnkonventionen beaktas som en integrerad
            helhet, inte bara artikel för artikel, så att de mänskliga rättigheternas
            ömsesidiga beroende och odelbarhet respekteras. Barnrättskommittén
            har identifierat fyra grundläggande principer i barnkonventionen
            (artiklarna 2, 3, 6 och 12). Principerna ska enligt barnrättskommittén
            vara vägledande vid tolkningen och tillämpningen av övriga bestämmelser
            i konventionen, men har också en självständig betydelse.
          </p>
          <p xml:id="i-PaURC3ArUCpyorhHKEw96Q">
            Det saknas erfarenhet av och kunskap om att tolka och tillämpa
            internationella konventioner i Sverige. Kristdemokraterna anser
            därför att det inför en inkorporering av barnkonventionen behövs
            ytterligare kunskapshöjande insatser vid sidan av det arbete som
            redan pågår. I propositionen presenterar regeringen att en vägledning
            som kan utgöra ett stöd för hur man metodmässigt kan gå tillväga
            vid tolkning och tillämpning av barnkonventionen kommer tas fram.
            Regeringen redovisar också de åtgärder som pågår för att öka kunskapen
            om barnkonventionen bland barn och unga i kommuner, landsting
            och statliga myndigheter genom ett kunskapslyft. Dessa åtgärder
            är viktiga och välkomna.
          </p>
          <head xml:id="i-2CNgpDit6LcPBAzmv4r5RQ" type="h2">
            Barnkonventionens ställning i förhållande till annan lag
          </head>
          <p xml:id="i-TZ1gg9aBFuJWpyHS6kwfkQ">
            Att svensk lagstiftning inte strider mot de konventioner som
            Sverige ratificerat är grundläggande för det åtagande landet gör
            i och med en ratificering oavsett om det sker genom inkorporering
            eller inte. De undersökningar som har gjorts, både i tidigare
            utredningsarbete och inom ramen för Barnrättighetsutredningens
            uppdrag, visar att svensk lagstiftning inte strider mot konventionen
            och överlag stämmer väl överens med barnkonventionens bestämmelser.
            Regering bedömer därför att normkonflikter mellan den inkorporerade
            barnkonventionen och annan lag sällan torde uppstå och att eventuella
            konflikter bör kunna lösas med hjälp av olika rättstillämpningsmetoder.
            Detta är en bedömning som delas av Kristdemokraterna.
          </p>
          <p xml:id="i-F8wTndcZvMk4tLJctne9aN">
            Det förhållandet att en svensk författning grundas på en internationell
            förpliktelse innebär inte i sig att författningen får företräde
            framför andra författningar av samma normhierarkiska valör om
            det uppkommer en konflikt mellan olika sådana författningar. Däremot
            gäller som en allmän tolkningsprincip att svenska författningar
            ska tolkas i fördragsvänlig anda (fördragskonformt). En utgångspunkt
            för tolkningen av en svensk författning är att man normalt bör
            kunna utgå från att svenska författningar är förenliga med de
            folkrättsliga förpliktelser som landet har tagit på sig.
          </p>
          <p xml:id="i-K6FUxoE2FgWc5wWpP54GhM">
            Om rättstillämparen efter en analys kommer fram till att det
            föreligger en verklig normkonflikt mellan barnkonventionen och
            en annan lag, dvs. om en regel uppfattas så entydig att det inte
            finns utrymme att tolka den fördragskonformt i en konkret situation,
            gäller dels principen om att en specialregel går före en allmänt
            hållen bestämmelse, dels principen om att yngre lag går före äldre
            lag. Om den svenska lagregeln har utfärdats före inkorporeringen
            kan det leda till att konventionsbestämmelsen ska läggas till
            grund för avgörandet. Det motsatta gäller, enligt denna princip,
            för det fall att den svenska regeln har utfärdats efter inkorporeringen.
            Rättstillämparen måste dock samtidigt överväga om det finns skäl
            att tillämpa den delvis konkurrerande principen om att speciallag
            går före mer allmänt hållen lag. Den principen kan medföra att
            barnkonventionen i något fall får företräde, allt beroende på
            vilka regler det är fråga om och i vilket sammanhang som frågan
            kommer upp. Det faktum att bestämmelserna i barnkonventionen många
            gånger är mer allmänt utformade än bestämmelserna i den svenska
            lagen talar dock för att principen om att speciallag går före
            mer allmänt hållen lag inte sällan skulle leda till att den svenska
            bestämmelsen gavs företräde.
          </p>
          <head xml:id="i-3Dnw5AMvP1egwM4ycZwVyo" type="h2">
            Vilka svårigheter kan uppstå i rättstillämpningen?
          </head>
          <p xml:id="i-QetSneFUiDz9qPpn4D19X3">
            Givetvis är det förenat med vissa svårigheter att i svensk rätt
            införliva en text vars utformning skiljer sig från traditionell
            svensk lagstiftningsteknik. Det framgår i propositionen att medvetenhet
            finns om att det finns artiklar i konventionen som är allmänt
            hållna och som kan ge utrymme för tolkning. Vi delar regeringens
            bedömning att det inte är ett tillräckligt starkt skäl mot en
            inkorporering. Rättstillämparna är framför allt genom EU-rättens
            och Europakonventionens inflytande sedan länge vana vid att hantera
            regelverk som är utformade på ett annat sätt än det traditionellt
            svenska sättet med en relativt hög grad av detaljreglering. Kristdemokraterna
            delar således uppfattning att dessa svårigheter inte är av sådan
            vikt att de hindrar Sverige från att, i likhet med de flesta nordiska
            länder, låta barnkonventionen inkorporeras.
          </p>
          <p xml:id="i-8bE2bT5mjBmHGdajhmqUZz">
            Även om det hade varit önskvärt kan inkorporering av en konvention
            till lag inte fullt ut föregås av sedvanliga förarbetsuttalanden
            om hur den inkorporerade konventionen ska tolkas. De rättskällor
            och tolkningsregler som används vid tolkning av en internationell
            överenskommelse skiljer sig från de som används vid tolkning av
            en inhemsk lag. Även om det inte finns sedvanliga förarbetsuttalanden
            innebär det inte att det helt saknas vägledning för tolkning av
            konventionen. Konventionens originaltext ska tolkas med tillämpning
            av sedvanliga tolkningsregler. Det finns även vägledning i förarbeten
            till lagstiftning genom vilken delar av barnkonventionen har transformerats.
            Vidare kan barnrättskommitténs rekommendationer och allmänna kommentarer,
            trots att det inte är en rättskälla, samt domstolsavgöranden från
            andra länder tjäna som stöd och ge viss vägledning för tolkning
            och tillämpning. En ändamålsenlig tolkning och tillämpning av
            barnkonventionen är avgörande, och vi välkomnar därför regeringens
            initiativ till ett kunskapslyft inom detta område för kommuner,
            landsting och statliga myndigheter under 2017–2019 samt anser
            att den vägledning som presenteras i propositionen som kan utgöra
            ett stöd för hur man metodmässigt kan gå till väga vid tolkning
            och tillämpning av barnkonventionen bör tas fram.
          </p>
          <head xml:id="i-A5xtKbthYFdVKAniH2Qd6J" type="h2">
            Barnkonventionens artikel 20 – Barn som berövats sin familjemiljö
          </head>
          <p xml:id="i-LD951LydMJsSpX2rCoM5BZ">
            Artikel 20 gäller barn som tillfälligt eller varaktigt inte kan
            bo tillsammans med sina familjer. Dessa har rätt till särskilt
            skydd och stöd från statens sida. Formen för omvårdnaden beror
            delvis på det enskilda landets traditioner, men barnets rättigheter
            måste säkras enligt konventionen. Enligt artikel 20 ska konventionsstaterna
            i enlighet med sin nationella lagstiftning säkerställa omvårdnad
            för ett barn som tillfälligt eller varaktigt berövats sin familjemiljö.
            I punkt 3 tas upp exempel på vad sådan omvårdnad skulle kunna
            innefatta i olika länder. Här nämns som exempel bl.a. familjehem,
            adoption och kafalah i islamisk rätt. Kafalah är en permanent
            form av familjehemsplacering som i allmänhet inte ger barnet rätt
            att ta familjens namn eller ärva andra familjemedlemmar. Begreppet
            kafalah har utvecklats eftersom adoption är omöjlig enligt islamisk
            rätt. FN:s barnrättskommitté har accepterat kafalah som alternativ
            omvårdnadsform, men den har trots detta ifrågasatt den behandling
            som några barn fått i sådana placeringar (se Unicefs handbok).
            Vid tolkningen av bestämmelsen bör hållas i minnet att konventionen
            är avsedd att tillämpas på ett världsomfattande plan och således
            på rättssystem och andra förhållanden av mycket skiftande art.
            Konventionen måste tolkas så att den får en rimlig mening inom
            ramen för varje nationellt system och att artiklarna i många fall
            också är utformade så att det finns utrymme för lämplighetsbedömningar
            beträffande de åtgärder som staterna ska vidta. Kristdemokraterna
            vill med hänvisning till kafalah understryka att islamisk rätt
            inte tillämpas i Sverige och att det fortfarande ska gälla även
            efter inkorporering av barnkonventionen till svensk lag.
          </p>
          <p xml:id="i-L1GUKRRzmuGenYJXTD7twD">
            Kristdemokraterna vill i detta avseende understryka vikten av
            att stärka barns rättigheter i samhället och att det är syftet
            med att inkorporera konventionen. I detta sammanhang är det viktigt
            att notera att konventionen är en helhet och att artiklarna är
            beroende av varandra. Artikel 20 bör inte läsas separat. Särskilt
            avseende bör fästas vid de grundläggande principerna (2, 3, 6,
            och 12). Andra viktiga artiklar i sammanhanget: artikel 7, 8,
            9, 16, 18, 21, 22, 25 och 30. Svensk lagstiftning är i de delar
            som berör barn som inte kan vårdas av sina föräldrar väl utvecklad,
            och barnkonventionen kan i dessa delar anses vara fullt ut transformerad
            i den nationella lagstiftningen. Av socialtjänstlagen framgår
            vad som gäller enligt svensk rätt vid vård och fostran utanför
            det egna hemmet, se bl.a. SoL kap 5.1, 6:1, 6:5 och 6:6. Även
            vid en inkorporering är det viktigt att säkerställa att det även
            i fortsättningen är de grundläggande principerna i konventionen
            som ska vara utgångspunkt vid tolkning och tillämpning. Detta
            behöver följas upp regelbundet, vilket bör ges regeringen tillkänna.
          </p>
          <p xml:id="i-B5spW7CvvCFJ7ahZ8stMLP">
            Att inkorporera barnkonventionen parallellt med en fortsatt transformering
            av nationell lagstiftning och ett intensivt kunskapshöjande arbete
            i samhället och särskilt hos de institutioner som har att säkerställa
            barns rättigheter utgör en helhet som gemensamt kan innebära att
            barnens rättigheter stärks. Varken inkorporering, transformering
            eller informationsinsatser är dock i sig tillräckliga om det inte
            finns en gemensam ambition att stärka barns rättigheter som både
            är förankrad och drivs från högsta politiska beslutsnivå. Detta
            måste därför alltjämt vara en angelägenhet som genomsyrar allt
            arbete för att våra åtaganden enligt barnkonventionen ska efterlevas.
          </p>
        </div>
        <div type="motSignatures">
          <list>
            <item xml:id="i-8BevQ1BG5Faw7zow667yz7">
              Emma Henriksson (KD)
            </item>
            <item xml:id="i-6oY8GUibmZbkw5Gu3BMDcD">
              Annika Eclund (KD)
            </item>
            <item xml:id="i-AnwjJ2u64FgHEhk9QJUjZV">
              Lars-Axel Nordell (KD)
            </item>
            <item xml:id="i-LXXMLQA29EmAs9fAdT44cG">
              Magnus Oscarsson (KD)
            </item>
            <item xml:id="i-9hp8Gf8AEsuVGQEaPSYE1X">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
