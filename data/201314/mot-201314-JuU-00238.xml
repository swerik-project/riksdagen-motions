<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00238">
  <teiHeader>
    <fileDesc>
      <titleStmt>
        <title>Sexhandel med barn</title>
        <author corresp="i-D7mgFwiCKxywz1E18YrEuZ">av Agneta Luttropp (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexhandel med barn</title>
          <idno type="rdwebb">H102Ju238</idno>
          <rs type="number">Ju238</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju238/text</ref>
          <ref type="dokument_url_html">http://data.riksdagen.se/dokument/H102Ju238</ref>
          <ref type="dokumentstatus_url_xml">http://data.riksdagen.se/dokumentstatus/H102Ju238</ref>
          <ref type="doc">http://data.riksdagen.se/fil/E00D460B-E46B-4573-9396-BE1B22F09440</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FupzME5y3jHnqtqcgUc6k" type="signed"/>
        <correspContext corresp="i-FupzME5y3jHnqtqcgUc6k">
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-SB8hvDvPwEyNmsGjJLFKfx" type="numbering">
          <date when="2013-10-02"/>
        </correspAction>
        <correspAction xml:id="i-QqoavfFaVc1q2J3d9Djc66" type="submission">
          <date when="2013-10-01"/>
        </correspAction>
        <correspAction xml:id="i-4pMxiceNTvPjr7niexruxE" type="transfer">
          <date when="2013-10-01"/>
        </correspAction>
        <correspAction xml:id="i-RD9iWW8LtdvAu5of7hdXqi" type="assigned"/>
        <correspContext corresp="i-RD9iWW8LtdvAu5of7hdXqi">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NVPyRzMiMcC5CYTW3hdeA2" type="motHeader"/>
      <div xml:id="i-6spyNsanFS4ET7ksqE7Pr3" type="motBody">
        <div xml:id="i-ALgNkH76SAbojnnCLV7gtn" type="motProposal" subtype="förslag">
          <head xml:id="i-AVGV4kj6ADJ4nBDBYJtGWK">
            Förslag till riksdagsbeslut
          </head>
          <list xml:id="i-ShCmG81eT8x9C2N3jiRV16" style="ol">
            <item xml:id="i-H4AmYpbSL1bxcdoLvaaDYn">
              Riksdagen tillkännager för regeringen som sin mening vad som
              anförs i motionen om att inkorporera barnkonventionen med dess
              tilläggsprotokoll i svensk lag. 1
            </item>
            <item xml:id="i-5reTT1wc9PBpLji28AMYiC">
              Riksdagen tillkännager för regeringen som sin mening vad som
              anförs i motionen om att skärpa lagstiftningen och vidta aktiva
              åtgärder mot kommersiell sexuell exploatering av barn.
            </item>
            <item xml:id="i-6WNczDQEtKphA95dBmpShU">
              Riksdagen tillkännager för regeringen som sin mening vad som
              anförs i motionen om att införa barndomstolar och/eller specialutbildade
              domare.
            </item>
            <item xml:id="i-TNhXYJAvZf8mqMAx2vvbXE">
              Riksdagen tillkännager för regeringen som sin mening vad som
              anförs i motionen om ökade insatser för prioritering av barn som
              försvinner under asylprocessen.
            </item>
          </list>
          <p xml:id="i-QLcDJRGTrTwCeHwsh9g5Jc">
            1 Yrkande 1 hänvisat till SoU.
          </p>
        </div>
        <div xml:id="i-361hNYy3hraR46NehgPA2n" type="motContent">
          <head xml:id="i-Nx3L1K5mG9bTH4tqQFASVh" type="h1">
            Motivering
          </head>
          <p xml:id="i-HZmw1Y9tEfJo7eDfLN7pn7">
            Den svenska barnsexhandeln är en del av den globala handeln med
            barns kroppar för sexuella ändamål. Barnsexhandel är sexuella
            övergrepp på barn mot någon form av ersättning. Med samlingstermen
            barnsexhandel menas handel med barn för sexuella ändamål (människohandel),
            dokumenterade sexuella övergrepp på barn (barnpornografi) och
            kommersiellt sexuellt utnyttjande av barn i samband med resande
            (barnsexturism).
          </p>
          <p xml:id="i-ELT4JuyhuLCZF7PeHyXHgp">
            I regeringens handlingsplan mot sexuell exploatering, Socialdepartementet
            2007, står följande:
          </p>
          <list xml:id="i-SsJ9V9DgogF3xWUaRFkot8" style="ul">
            <item xml:id="i-RLq3RHiPiEso9tx5vBdswi">
              Inget barn i Sverige ska utsättas för sexuell exploatering.
            </item>
            <item xml:id="i-EvhruUXC5ENAwXxEAEHKjc">
              Inga barn i andra länder ska utsättas för sexuell exploatering
              av personer från Sverige.
            </item>
            <item xml:id="i-P5dkWRYY5SaBWzrieyVUuJ">
              Barn som drabbas av sexuell exploatering ska få det stöd och
              den hjälp de behöver.
            </item>
            <item xml:id="i-jBay87FQfk5JKwDij9PAC">
              Sverige ska bidra till ett effektivt internationellt samarbete
              i frågan.
            </item>
          </list>
          <p xml:id="i-UKesT6RKXMCPu4AeWSYSfv">
            Handlingsplanen menar också
          </p>
          <list xml:id="i-UUb8URvU3MXL7UeBsau56g" style="ul">
            <item xml:id="i-5SsPowACBqfJjeGxBoTRqg">
              att tiotusenstals övergreppsbilder på barn inte granskas p.g.a.
              bristande resurser, vilket innebär att övergrepp tillåts fortgå
              på barn som skulle kunna ha identifierats och räddats,
            </item>
            <item xml:id="i-QALaMZCi6qtuPqQPL4K3dX">
              att sexuell exploatering av barn många gånger i det svenska rättssystemet
              sanktioneras med böter (barnpornografibrott, köp av sexuell handling
              med barn, sexköp av barn i människohandel) vilket leder till att
              professionella som arbetar med barn och/eller för att tillvarata
              barns rättigheter inte har tillräcklig eller adekvat kunskap om
              barnsexhandel,
            </item>
            <item xml:id="i-BJxo6mTdqHkznpAN2svMbv">
              att hundratals barn i det svenska migrationssystemet försvinner
              varje år vilket innebär en risk för dessa barn att utsättas för
              barnsexhandel.
            </item>
          </list>
          <p xml:id="i-YbWLpo5xdnxdw93Wo9a2BR">
            Sverige fick senast hösten 2011 kritik från FN:s barnrättskommitté
            för bristande implementering av tilläggsprotokollet om handel
            med barn, barnpornografi och barnprostitution. FN:s barnrättskommitté
            konstaterade att Sveriges myndigheter saknar grundläggande kunskap
            och statistik om barnsexhandel, långsiktiga strategier och effektiv
            koordinering mellan olika aktörer mot barnsexhandel, samt att
            straffsatserna inte står i proportion till de grova kränkningar
            som sexuell exploatering av barn utgör. Mycket av den kritik som
            framförs är sedan flera år tillbaka upprepad kritik från FN:s
            barnrättskommitté, vilket inte kan tolkas på annat sätt än att
            Sverige väljer att inte prioritera barns rättigheter. Snart två
            år efter kritiken har inga större ansträngningar gjorts från den
            svenska regeringens håll för att förbättra situationen.
          </p>
          <p xml:id="i-SSNXsqYZbrarSdWwksFjx">
            Ecpat som arbetar aktivt med frågor rörande sexhandel med barn
            har länge framhållit bland annat vikten av att barnkonventionen
            ska inkorporeras i svensk lag. Utöver detta finns från Ecpat flera
            förslag på åtgärder som behöver göras för att sexhandel med barn
            ska upphöra. Miljöpartiet de gröna ser det som en plikt från samhället
            och en rättighet för barnen att göra allt som står i vår makt
            att få stopp på sexhandel med barn.
          </p>
          <p xml:id="i-HxjNSjxUxdpvg374MPUW1n">
            Viktiga steg i den riktningen är följande.
          </p>
          <head xml:id="i-CDZqustffLr7nWniUdXKeR" type="h2">
            Inkorporera barnkonventionen i svensk lag
          </head>
          <p xml:id="i-3vphshiZH8myYUbbxaGXUK">
            Sverige har alla möjligheter att vara ett föregångsland och ansvara
            för att barn inte kränks för vuxnas nöjes skull för sexuell exploatering.
            Det är dags att Sverige tar barns rättigheter på allvar, inkorporerar
            barnkonventionen med dess tilläggsprotokoll i svensk lag och prioriterar
            åtgärder mot kommersiell sexuell exploatering av barn. Sverige
            bör, liksom grannlandet Finland, vara ett föregångsland när det
            gäller det tredje tilläggsprotokollet om en klagomekanism genom
            att signera och ratificera protokollet och därmed deklarera möjligheten
            att klaga som en självklar rättighet.
          </p>
          <head xml:id="i-Paqc5ZoM26xfSL6ehfc29j" type="h2">
            Skärpa lagstiftningen mot kommersiell sexuell exploatering av
            barn
          </head>
          <p xml:id="i-TKTLA5sxCVBHqFS7Cbpvrd">
            Sverige bör se till att den svenska lagstiftningen revideras
            i enlighet med FN:s barnrättskommittés kritik och samtidigt ta
            tillfället i akt att bli ett föregångsland vad gäller lagstiftning
            mot kommersiell sexuell exploatering. En bot är inte en tillräckligt
            proportionerlig sanktion i förhållande till allvaret i ett sexualbrott
            mot barn. För att uppnå ett heltäckande skydd bör registerkontrollen
            ändras och en generell bestämmelse införas som innebär att den
            som förekommer i belastningsregistret eller misstankeregistret
            gällande sexualbrott mot barn, barnpornografibrott eller människohandel
            (oavsett om brotten enbart föranlett böter) förbjuds att anställas
            eller ges förtroendeuppdrag i frivilligsektorn om anställningen
            eller förtroendeuppdraget innebär regelbunden kontakt med barn.
          </p>
          <head xml:id="i-V5665GxZTFHmZghagqw51Z" type="h2">
            Införa barndomstolar och/eller specialutbildade domare
          </head>
          <p xml:id="i-51vrP4AhaPMW9kpptoy8RM">
            För att ytterligare tillgodose barns rättigheter och skydd i
            rättssystemet krävs att specialiserade domstolar inrättas i Sverige,
            där domare har specialkunskap på området sexuella övergrepp på
            barn och våld, alternativt att specialkunskap om barns rättigheter,
            barnpsykologi etc. fordras för att få döma i barnmål. Redan 2004,
            i den statliga utredningen Sexuell exploatering av barn i Sverige
            , presenteras slutsatsen som därefter har upprepats gång på gång
            i olika former och i olika forum.
          </p>
          <p xml:id="i-3sK9RxmgL7zJNT1dPgGY9F">
            Det har vid utredningens genomgång av domar framgått, att domstolarna
            ofta saknar kunskap om dynamiken i och konsekvenserna av denna
            typ av brott. Exempel finns på domar där ansvaret för exploatering
            lagts på minderåriga barn och att risken för upprepad brottslighet
            negligerats.
          </p>
          <p xml:id="i-QwznnhqJwAJUzLVukBnWdK">
            Även domare behöver särskild kompetens i mål som gäller sexuell
            exploatering av barn.
          </p>
          <p xml:id="i-2uHePn9jmo7TkXNN36y5kW">
            Trots att poliser och åklagare i högre grad idag är specialiserade
            på dessa områden är detta inte tillräckligt. Eftersom sakkunniga
            används alltmer sällan i domstolar idag, måste domarna som dömer
            i dessa mål inneha sakkunskap själva.
          </p>
          <p xml:id="i-UECw1LKhoV2M9vrpMTcLBq">
            Barnahusen utgör ett viktigt steg på vägen till att tillgodose
            barns rättigheter och skydd i rättssystemet. Diesen och Diesen
            menar att domstolskvalitén hade varit bättre idag om vi hade haft
            särskilda barndomstolar och att sådana domstolar skulle vara lämpliga
            mottagare av de förbättrade barnutredningar som förhoppningsvis
            blir följden av det utredningssamarbete som är under utveckling
            i barnahusen.
          </p>
          <p xml:id="i-WTLKBr41cLL9qWF6FDr6hQ">
            Rättsväsendet i stort men framförallt domare måste ha större
            barnfokus. Vikten av sådan specialkunskap hos domare och andra
            yrkesgrupper inom rättsväsendet lyfts fram både i den nya EU-agendan
            för barns rättigheter och av Europarådet.
          </p>
          <head xml:id="i-PJGmGAN8aXaUrSzWEUsvg7" type="h2">
            Ökade insatser för barn i migrationsärenden
          </head>
          <p xml:id="i-65A6WV7PBzsUT18PHRm3JV">
            De ensamkommande asylsökande barnen har uppmärksammats relativt
            mycket i den offentliga debatten och varit föremål för en rad
            förändringar som vidtagits vad gäller rutiner i asylprocessen
            och lagstiftning för att öka barnets skydd mot exploatering och
            försvinnanden. Det finns emellertid andra kategorier av utländska
            barn som kommer till Sverige och löper en hög risk att exploateras
            av människohandlare eller försvinna. I och med att denna grupp
            barn inte uppmärksammas tillräckligt löper de en ännu större risk
            att exploateras. Dessa kategorier av utländska barn inkluderar
            barn med falska identitetshandlingar, senkommande barn – barn
            som kommer efter det att familjen redan anlänt till Sverige –
            gäststudenter samt barn i eget boende. För att uppmärksamma denna
            grupp barn bör framtagandet av statistik förbättras avsevärt.
            Det finns ett stort behov av bättre samordning mellan myndigheter
            när det finns misstankar om människohandel. Barn i migration som
            försvinner eftersöks inte på samma villkor som svenska barn och
            allt för många barn trillar mellan stolarna i myndigheternas hantering
            av ärenden. För att förhindra att barn smugglas in bör tull, gränspolis
            samt passkontrollanter erhålla en bredare utbildning samt få utökade
            resurser och möjligheter att utarbeta metoder till utökad och
            förbättrad kontroll.
          </p>
          <p xml:id="i-7F5cNP6qQx5FyN7LaSweWk">
            Att dessa ouppmärksammade barn kommer i kläm på grund av lagstiftning,
            bristande rutiner, avsaknad av resurser och prioritet samt praxis
            är inte förenligt med Sveriges åtaganden enligt barnkonventionen
            och dess tilläggsprotokoll.
          </p>
          <p xml:id="i-Lf66whb2dzhmGWwhm1buwh">
            Detta bör riksdagen som sin mening ge regeringen till känna.
          </p>
        </div>
        <div xml:id="i-AQsroAZCN1y6N6Prupix6d" type="signatureBlock">
          <list xml:id="i-GhnygWyAUCtmJ52i5Sn6wH">
            <item xml:id="i-AC6NuAD9BzP37yMpnzNtbC" type="signature">
              Agneta Luttropp (MP)
            </item>
          </list>
        </div>
      </div>
    </body>
  </text>
</TEI>
