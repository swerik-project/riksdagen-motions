<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00364">
  <teiHeader>
    <fileDesc>
      <titleStmt>
        <title>En elevanpassad skola</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En elevanpassad skola</title>
          <idno type="rdwebb">GZ02Ub364</idno>
          <rs type="number">Ub364</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub364/text</ref>
          <ref type="dokument_url_html">http://data.riksdagen.se/dokument/GZ02Ub364</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub364</ref>
          <ref type="doc">http://data.riksdagen.se/fil/E6F88783-5F77-46F7-915C-4247E7797381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-75NAyd1o37gvkUL17UfKGc" type="signed"/>
        <correspContext corresp="i-75NAyd1o37gvkUL17UfKGc">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-6c1dfECeLQ4GP7ENpc69cR" type="numbering">
          <date when="2011-10-06"/>
        </correspAction>
        <correspAction xml:id="i-SK5NSE4jVYhYVeymuzyTyw" type="submission">
          <date when="2011-10-05"/>
        </correspAction>
        <correspAction xml:id="i-XTurqznik4U4qL2Uhs4Yhr" type="transfer">
          <date when="2011-10-04"/>
        </correspAction>
        <correspAction xml:id="i-3h4T5baMsnCP4E1E6mT7bU" type="assigned"/>
        <correspContext corresp="i-3h4T5baMsnCP4E1E6mT7bU">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5dpbheKb1eLueZKgiUvk7f" type="motBody">
        <div xml:id="i-UKs1hFkDjitGysoW4Ahx51" type="motProposal" subtype="förslag">
          <head xml:id="i-TzkkDxEiMJ5wNwGCcyHnFq">
            Förslag till riksdagsbeslut
          </head>
          <list xml:id="i-J429gQXRS2C2PAs6mByMj9" style="ol">
            <item xml:id="i-NutfPKw4EbqBtsJ735mish">
              Riksdagen tillkännager för regeringen som sin mening vad som
              anförs i motionen om flexibel skolgång där utbildningens mål kan
              nås under både kortare och längre tid än nio skolår.
            </item>
            <item xml:id="i-MsCTAY3vM4LHFiessy7xQW">
              Riksdagen tillkännager för regeringen som sin mening vad som
              anförs i motionen om att avskaffa den nationella timplanen.
            </item>
            <item xml:id="i-hYft3SAZQdi8dpceYytoe">
              Riksdagen tillkännager för regeringen som sin mening vad som
              anförs i motionen om att inrätta en försöksverksamhet där skolstart
              i årskurs 1 ska erbjudas både vår och höst.
            </item>
          </list>
        </div>
        <div xml:id="i-hZu8ejcseYUmNdXMAYZSV" type="motContent">
          <head xml:id="i-6VANj4EACMXoBgVJt5f6eQ" type="h1">
            Motivering
          </head>
          <p xml:id="i-CgJs5CP4YYymSGXSSsav98">
            Ingen ska hållas tillbaka och ingen ska lämnas efter. Sverige
            har en målstyrd skola där eleven ska uppnå vissa fastställda kunskapsmål
            för att erhålla godkänt betyg. Barn är olika och kräver därmed
            olika förutsättningar för att uppnå de mål som är uppställda,
            och för detta krävs en flexibel skola. Om de uppsatta målen uppnås
            efter nio skolår eller om det görs under åtta eller tio år borde
            vara av underordnad betydelse. Idag kan en elev hoppa över en
            klass men det är extremt ovanligt. Och man kan verkligen ifrågasätta
            huruvida svenska elever är så likartade att i princip alla behöver
            just nio år på sig att uppnå kunskapsmålen.
          </p>
          <p xml:id="i-RzFKuaciC25dbXnJxkwFEf">
            En mer flexibel skolgång där elever tillåts att gå snabbare framåt
            i undervisningen men där det också ses som naturligt att behöva
            mer tid för att uppnå målen borde vara att föredra. Eleverna ska
            få stöd att utvecklas och nå kunskapsmålen i sin egen takt. Mer
            tid för lärandet bör särskilt ges under de tidiga skolåren. Att
            upptäcka elever med inlärningssvårigheter så tidigt som möjligt
            är mycket viktigt. Det är också angeläget att stödja elever som
            kan nå kunskapsmålen i snabbare takt, och för dessa elever behövs
            också en pedagogisk stimulerande miljö. Sommarskola är ett bra
            exempel på hur elever kan uppnå både gymnasie- och högskolebehörighet
            i snabbare takt. En flexibel skolgång kräver en utvecklad pedagogisk
            lärandemiljö där både elever, föräldrar och pedagoger är motiverade.
          </p>
          <head xml:id="i-hrDHdLDaUnnksLcmHtHAf" type="h2">
            Avskaffa den nationella timplanen
          </head>
          <p xml:id="i-MewgbkCZW7oEXSyi68yosR">
            Det borde även vara av underordnad betydelse hur många timmar
            det tar för varje elev att nå godkänt betyg. Trots att skolan
            idag är målstyrd har varje ämne eller kurs ett visst antal timmar.
            Det är ett förlegat system som borde göras mer flexibelt i en
            skola som sätter kvalitet framför kvantitet. I den nya skollagen
            utökas möjligheterna till undantag från timplanen, men den tas
            inte bort. Eftersom skolan nu styrs med mål är denna typ av reglering
            onödig.
          </p>
          <p xml:id="i-ESnsw477XyD6nQFo9vWraT">
            Ännu ett steg för att stärka de enskilda skolornas förutsättningar
            att ge varje elev möjlighet att nå kunskapsmålen i sin egen takt
            bör vara att den nationellt styrda timplanen tas bort. Det är
            en självmotsägelse att en målstyrd skola har en timplan som exakt
            reglerar hur många undervisningstimmar som ska ges i varje ämne.
            En timplan kan som riktlinje vara ett stöd i undervisningen, men
            omfattningen ska beslutas på lokal nivå.
          </p>
          <p xml:id="i-AweeQhGCBVGf5HkmRZ8W7G">
            En försöksverksamhet fanns tidigare i 79 kommuner, där skolorna
            arbetade utan timplan och där kursplanerna istället fungerade
            som styrdokument. Erfarenheterna var positiva och bör leda till
            att den nationella timplanen tas bort i hela landet. Det skulle
            möjliggöra större hänsynstagande till enskilda elevers behov och
            förutsättningar att nå olika mål olika snabbt. Det skulle också
            kunna betyda en mer sammanhängande undervisning.
          </p>
          <head xml:id="i-XHkKbdyDFriDUFsJ7kCHLo" type="h2">
            Flexibel skolstart
          </head>
          <p xml:id="i-C27KbuNnCRe1UjTTRGH3N3">
            I olika sammanhang har en mer flexibel skolstart efterlysts.
            Det är ett led i att skolan ska möta eleven efter hans eller hennes
            behov eftersom det kan skilja mycket i mognad och förkunskaper
            mellan elever.
          </p>
          <p xml:id="i-U2X9JCwAET4WJSNRt4n3ca">
            I dag finns möjligheten till flexibel skolstart inskriven i skollagen.
            Möjligheten begränsas dock till att kommuner har rätt att låta
            elever börja skolan i en annan ålder än det år barnet fyller sju
            år. Möjligheten utnyttjas dock i ganska liten omfattning, vilket
            är beklagligt då barn mognar olika snabbt.
          </p>
          <p xml:id="i-QbL11uc36sfiBVq6mFX5WW">
            Ett sätt att öka flexibiliteten och bättre anpassa systemet efter
            varje elevs förutsättning är att ha skolstart både höst och vår.
            Kommunerna borde få denna möjlighet. På så sätt behöver inte föräldrars
            beslut att låta sitt barn vänta med att börja skolan bli lika
            dramatiskt. Ett nytt beslut behöver då inte vänta ett helt år
            utan endast en termin.
          </p>
          <p xml:id="i-GyfwTALykD9kmpfajhWL3G">
            Regeringen tillsatte 2009 en utredning som skulle titta på möjligheten
            med flexibel skolstart. I oktober 2010 lämnade regeringens utredare
            sitt resultat i betänkandet I rättan tid? Om ålder och skolstart.
            I betänkandet kommer man bland annat fram till att barn ska ha
            möjlighet att börja grundskolans årskurs 1 vid höst- eller vårterminens
            början. Det är föräldrarna som efter samtal med personal i förskola
            eller förskoleklass ska avgöra när barnet ska börja. Man föreslår
            att en försöksverksamhet ska tillsättas där barn kan påbörja sin
            skolgång från höstterminen det år de fyller sex år till vårterminen
            det år de fyller åtta år.
          </p>
          <p xml:id="i-WKrDLzhtR3U3tJZSji2tCi">
            För att flexibiliteten inte ska stanna vid skolstarten är det
            viktigt att samma princip får gälla under hela skolgången så att
            den som behöver extra tid eller är redo att gå fortare framåt
            kan göra det en termin och inte vara hänvisad till att det ska
            behöva gälla ett helt läsår. Med anledning av ovan anförda bör
            regeringen skyndsamt inrätta en försöksverksamhet där skolstart
            i årskurs 1 ska erbjudas både vår och höst.
          </p>
        </div>
        <div xml:id="i-RHZqdqSY1UZVBen1zcbdqV" type="signatureBlock">
          <list xml:id="i-XRTDwSRja4X5XtNH318qn4">
            <item xml:id="i-MbbbCWmmBzXw8BpQZr2fnn" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
