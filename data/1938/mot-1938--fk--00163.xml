<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__163/mot_1938__fk__163-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 163. 11
          </p>
          <p>
            Nr 163. Av herr Rahmn m. fl., om årligt understöd åt fru Beda
            Hallbery.
          </p>
          <p>
            Den 1 maj 1937 hade 30 år förflutit, sedan fru Beda Hallberg,
            Göteborg, tog initiativ till den nu över hela vårt land spridda
            första maj-blomme- organisationen. Ingen — icke ens initiativtagaren
            själv — torde vid den tidpunkten ha kunnat ana, att det initiativ,
            som då togs, skulle komma att röna en fram- gång så storartad
            som här blivit fallet. Sällan eller aldrig har väl en idé 1 den
            sociala hjälpverksamhetens tjänst slagit så fullständigt igenom
            som denna. Runt om i hela vårt land har första majblomman för
            varje år fått ökad spridning, samtidigt som organisationen vuxit
            ut allt mer och mer. Landets första majblommekommitté bildades
            i Göteborg, såsom redan sagt, år 1907. Denna kommitté var under
            detta år den enda i landet. Är 1937 funnos 1 353 lokalkommittéer,
            spridda över hela landet. År 1907 upp- gick försäljningsbeloppet
            till 14 600 kronor netto. År 1937 uppgick den sam- manlagda försäljningssumman
            till 9 119 793 kronor. Dessa siffror torde vara tillräckliga för
            att visa såväl det enastående seger- tåg, första majblommeidén
            kunnat glädja sig åt under de gångna 30 åren, som även betydelsen
            av den frivilliga hjälpverksamhet, som här bedrivits. Första majblomman
            har helt stått i människokärlekens tjänst och varit ett effektivt
            vapen i kampen mot tuberkulosen. Till tusentals sjuklingar har
            första majblomman kunnat bringa hjälp och bot. För de medel, som
            genom denna blomma årligen influtit, ha kolonier för barn kunnat
            upprättas, hem för tuberkulösa arbeterskor byggas samt barn i
            skolåldern, som drabbats av denna sjukdom, kunnat sändas till
            fjällkolonier och därigenom återvunnit hälsa 0. s. v. Den sällsynta
            framgång, första majblommeidén haft, beror väl i främsta rummet
            på idéns egen inneboende livskraft och styrka. Att den till stor
            del emellertid också berott på det sätt, varpå idén på sin tid
            fördes ut i livet och sedan fullföljts, är en uppfattning, varom
            sällsynt enighet inom olika läger råder. Det är fru Beda Hallbergs
            obestridda förtjänst att icke blott ha väckt till liv denna lyckliga
            idé utan sedermera även mer än någon annan ha med ospard möda
            och energi samt organisatorisk förmåga självuppoffrande fört verket
            vidare och vidare framåt. Få svenskar torde ha offrat så mycket
            osjälviskt arbete på att hjälpa andra som hon. Få människor torde
            väl också ha förunnats att utöva så välsignelserik verksamhet.
            Fru Hallberg fyller nästa år 70 år. Hennes och hennes familjs
            ekonomiska ställning är föga lysande. — Enligt lämnade uppgifter
            utgjorde makarna
          </p>
          <pb facs="riksdagen-motions-pdf/data/1938/mot_1938__fk__163/mot_1938__fk__163-002.pdf"/>
          <p>
            12 Motioner i Första kammaren, Nr 163.
          </p>
          <p>
            Hallbergs sammanlagda årsinkomst för 1936 endast kronor 2516:66.
            — Med tanke på de gångna årens varmhjärtade och gagnande verksamhet
            synes det oss därför böra vara en kär plikt för det allmänna att
            nu bevilja fru Hallberg ett årligt statsanslag att utgå, så länge
            hon lever, och därmed visa sin uppskattning av och erkänsla för
            det enastående arbete i den sociala hjälpverksamhetens tjänst,
            som hon under alla dessa år utfört till rikaste välsignelse för
            mångtusenden av vårt folk. Ett belopp av 3 000 kronor synes oss
            vara skäligt. Det torde böra ankomma på Kungl. Maj:t att meddela
            de närmare före- skrifter rörande anslaget, som må vara erforderliga.
            Under åberopande av vad sålunda anförts få vi föreslå,
          </p>
          <p>
            att riksdagen måtte besluta att till fru Beda Hallberg, Göteborg,
            skall, så länge hon lever, utbetalas ett årligt anslag
          </p>
          <p>
            av 3 000 kronor.
          </p>
          <p>
            Stockholm den 23 januari 1938.
          </p>
          <p>
            Gösta Rahmn. Edgar Sjödahl. G. A. Björkman. John Gustavson. Gust.
            Björkman. Gustaf Tamm. Elof B. Andersson. Karl Sandegård. Nils
            Holmström. G. W. Källman. Axel Mannerskantz. J. Bergman. G. Fr.
            Carlström. Rickard Lindström. Ivar Öman.
          </p>
          <p>
            Robert von Horn. Nils Swartling.
          </p>
        </div>
      </div>
    </body>
  </text>
</TEI>
