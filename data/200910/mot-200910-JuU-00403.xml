<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00403">
  <teiHeader>
    <fileDesc>
      <titleStmt>
        <title>En avdelning för resningsansökningar m.m. inom Högsta domstolen</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En avdelning för resningsansökningar m.m. inom Högsta domstolen</title>
          <idno type="rdwebb">GX02Ju403</idno>
          <rs type="number">Ju403</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju403/text</ref>
          <ref type="dokument_url_html">http://data.riksdagen.se/dokument/GX02Ju403</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju403</ref>
          <ref type="doc">http://data.riksdagen.se/fil/CCC00993-57BE-414E-95FB-F82C8E603EF5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-47YEh4k8YLGgAh5nVXJajB" type="signed"/>
        <correspContext corresp="i-47YEh4k8YLGgAh5nVXJajB">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-DqsxoeZ89KjFLxjjohYvHQ" type="numbering">
          <date when="2009-10-08"/>
        </correspAction>
        <correspAction xml:id="i-RaRtrQQez1sVXLww1WUNGe" type="submission">
          <date when="2009-10-06"/>
        </correspAction>
        <correspAction xml:id="i-TGXb2EJQ7C1nQHi9AWhJL8" type="transfer">
          <date when="2009-10-05"/>
        </correspAction>
        <correspAction xml:id="i-21r2o7KrWvfHng2EFf1Btf" type="assigned"/>
        <correspContext corresp="i-21r2o7KrWvfHng2EFf1Btf">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EPAfXiUec8FTmv4J6iiqD2" type="motBody">
        <div xml:id="i-BwqJyoGyAUSinUqEPLwePR" type="motProposal" subtype="förslag">
          <head xml:id="i-Nxf2SDQHyfopUH8p7AkZ8f">
            Förslag till riksdagsbeslut
          </head>
          <p xml:id="i-2hoygDRTYoYVEoCgv5AKSG">
            Riksdagen tillkännager för regeringen som sin mening vad som
            anförs i motionen om en särskild avdelning inom Högsta domstolen
            för behandling av ansökningar rörande resning, domvilla m.m.
          </p>
        </div>
        <div xml:id="i-RQ4NuQxaX5x89u1YSNEo5F" type="motContent">
          <head xml:id="i-EwrtTxCQ7s7RiyC2Jy8j3o" type="h1">
            Motivering
          </head>
          <p xml:id="i-6pkaMfp476gTaUJej58kt2">
            Högsta domstolens (HD:s) viktigaste uppgift är att vara prejudikatinstans,
            det vill säga att avgöra principiellt intressanta mål till ledning
            för rättstillämpningen i flertalet övriga domstolar. HD har emellertid
            en del andra uppgifter, varav några tar tämligen stora resurser
            i anspråk. De två uppgifter vid sidan av prejudikatbildningen
            som kräver störst resurser är prövningen av utlämningsärenden
            samt prövningen av ansökningar rörande resning, domvilla m.m.
          </p>
          <p xml:id="i-53J3vX8ait7ReWbsERsvco">
            Resning kan, enligt rättegångsbalken (RB) 58 kap, beviljas till
            exempel om ny bevisning tillkommit, som gör det sannolikt att
            målet skulle ha fått en annan utgång än det fick, om lagfaren
            domare eller åklagare varit jävig eller om rättstillämpningen
            i domen uppenbart strider mot lag. En dom kan, enligt RB 59 kap,
            undanröjas till följd av domvilla till exempel om ett grovt rättegångsfel
            (formellt fel) förekommit under rättegången. Det kan handla om
            att målet tagits upp trots att det förelegat rättegångshinder,
            som domstolen haft att självmant beakta, eller om att domen avser
            en person som inte varit rätteligen stämd och inte heller fört
            talan i målet.
          </p>
          <p xml:id="i-RuoirgUbM7mKhtdPph1CSH">
            Dessa båda institut jämte institutet återställande av försutten
            tid, som också regleras i RB 58 kap är viktiga rättssäkerhetsventiler
            i rättssystemet. Flertalet ansökningar avslås, men varje ansökan
            måste granskas noga. De fall där en åtalad kan ha dömts oskyldig
            eller där ett grovt rättegångsfel begåtts måste upptäckas bland
            den stora mängden ansökningar.
          </p>
          <p xml:id="i-EcX8mg9rZUguS9dMAsqYME">
            När nya justitieråd rekryteras, verkar det rimligt att i första
            hand beakta kandidaternas förutsättningar att tillföra värdefullt
            arbete i den prejudikatbildande verksamheten. På senare år har
            strävan varit att rekrytera justitieråd från fler delar av det
            juridiska fältet än vad som tidigare varit fallet. Det har yttrat
            sig främst genom att fler advokater utsetts till justitieråd.
            Rättschefer, professorer och underrättsdomare är som tidigare
            också företrädda i HD. Att vara skicklig när det gäller att analysera
            rättsfall och att föra stringenta och principiellt genomtänkta
            juridiska resonemang innebär inte med nödvändighet att man är
            den som är bäst lämpad att bedöma ansökningar gällande resning
            eller domvilla.
          </p>
          <p xml:id="i-SVniFPTaaa2UMgUmpNbLsv">
            För att så effektivt och säkert som möjligt kunna upptäcka om
            något verkar vara fel med en dom eller bedöma om ett nytt bevis
            troligen hade givit målet en annan utgång, är sannolikt bred erfarenhet
            från domstolsarbete en fördel. Domare med en bakgrund i tingsrätter
            och hovrätter är typiska exempel på personer med sådan erfarenhet.
          </p>
          <p xml:id="i-S8Bs7gyrTiUEc37VLQ8Vga">
            Mot bakgrund av detta bör man överväga att inom HD inrätta en
            avdelning, vars enda uppgift skulle vara att pröva ansökningar
            rörande resning, återställande av försutten tid och domvilla.
            Till denna avdelning skulle man i första hand utnämna personer
            som varit domare i tingsrätter och hovrätter. En annan möjlighet
            skulle vara att inrätta en särskild domstol med dessa uppgifter,
            men en sådan lösning skulle medföra mer administration utan att
            tillföra något mervärde.
          </p>
          <p xml:id="i-PPmun3YrFesqVBwvU3LjrE">
            Med en särskild avdelning inom HD med dessa uppgifter, skulle
            dessa prövningar förmodligen kunna ske snabbare och möjligen än
            mer rättssäkert än idag, samtidigt som övriga avdelningar inom
            HD i högre grad skulle kunna fokusera på domstolens huvuduppgift,
            prejudikatbildningen. Om antalet justitieråd på de övriga avdelningarna
            bör minskas, när den nya avdelningen inrättas, behöver övervägas
            närmare.
          </p>
        </div>
        <div xml:id="i-6fRGJjpL1oLcihD3YedWha" type="motSignatures">
          <list xml:id="i-CrzLvsp7Yvhd9FzgERJeDM">
            <item xml:id="i-2NzeoZoYXjcxods2ixH22w" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
