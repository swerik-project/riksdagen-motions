<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02685">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2685 av Andreas Carlson m.fl. (KD)</title>
          <idno type="rdwebb">H3022685</idno>
          <rs type="number">2685</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022685/text</ref>
          <ref type="dokument_url_html">http://data.riksdagen.se/dokument/H3022685</ref>
          <ref type="dokumentstatus_url_xml">http://data.riksdagen.se/dokumentstatus/H3022685</ref>
          <ref type="docx">http://data.riksdagen.se/fil/D2140FB4-2E38-4FB4-8684-CEA511A05362</ref>
          <ref type="pdf">http://data.riksdagen.se/fil/E865C187-CF44-4AD0-819F-7A7F4BAF576E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K1Z43VCMaqyggBrH8TQue3" type="signed"/>
        <correspContext corresp="i-K1Z43VCMaqyggBrH8TQue3">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="submitted" xml:id="i-RBtgTUnvXN1ZFEh3UZWbvZ">
          <date when="2015-10-06"/>
          <time when="14:26:30"/>
        </correspAction>
        <correspAction type="referred" xml:id="i-MKk9t1buVtm7guCG8PSAxv">
          <date when="2015-10-13"/>
        </correspAction>
        <correspAction type="assigned" xml:id="i-3RfxQz1AMYdVs1oqeFicZN">
          <date when="2016-07-19"/>
          <time when="12:51:32"/>
        </correspAction>
        <correspContext corresp="i-3RfxQz1AMYdVs1oqeFicZN">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-EZgrKiBWHTTr3M5uZUAR4z"/>
        <correspContext corresp="i-EZgrKiBWHTTr3M5uZUAR4z">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VTGvFpXYqs55fv9E37m4uD"/>
        <correspContext corresp="i-VTGvFpXYqs55fv9E37m4uD">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HqmtANK8AoQ173tWSNMw9F"/>
        <correspContext corresp="i-HqmtANK8AoQ173tWSNMw9F">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2685 av Andreas Carlson m.fl. (KD) Brottsoffer</div>
      </div>
      <div type="motBody">
        <div type="motProposal" subtype="förslag">
          <head xml:id="i-QQ5qFxuYnfAv8A3EhaVr34">
            Förslag till riksdagsbeslut
          </head>
          <list style="ol">
            <item xml:id="i-3hzH1oDTDeWHkUkb4kVKEm">
              Riksdagen ställer sig bakom det som anförs i motionen om vikten
              av att ta brott av unga, mot unga, på allvar och tillkännager
              detta för regeringen.
            </item>
            <item xml:id="i-FEbB9DVeAwMzCGsmAqTAPz">
              Riksdagen ställer sig bakom det som anförs i motionen om rimliga
              skadeståndsnivåer och tillkännager detta för regeringen.
            </item>
            <item xml:id="i-FsdBqZ74xzyqT8Gf48ZQJf">
              Riksdagen ställer sig bakom det som anförs i motionen om automatisk
              utbetalning av skadestånd och tillkännager detta för regeringen.
            </item>
            <item xml:id="i-UuB1mKYd3CV8gZtzrVTWLk">
              Riksdagen ställer sig bakom det som anförs i motionen om brottets
              straffvärde och tillkännager detta för regeringen.
            </item>
            <item xml:id="i-4qwAqfn8esGi9qdUVvtfvV">
              Riksdagen ställer sig bakom det som anförs i motionen om att
              utöka avgiften till Brottsofferfonden och tillkännager detta för
              regeringen.
            </item>
            <item xml:id="i-15HDf7FRER9e9j3GGPnUPX">
              Riksdagen ställer sig bakom det som anförs i motionen om att
              medling ska erbjudas oberoende av gärningsmannens ålder och tillkännager
              detta för regeringen.
            </item>
            <item xml:id="i-8MLsrNnwemAbaoZ4Q64QTG">
              Riksdagen ställer sig bakom det som anförs i motionen om att
              tillsätta en nationell samordnare för medling och tillkännager
              detta för regeringen.
            </item>
            <item xml:id="i-XEF9mUURFujEPpMRiaSY9W">
              Riksdagen ställer sig bakom det som anförs i motionen om att
              utveckla polisens arbetssätt och tillkännager detta för regeringen.
            </item>
            <item xml:id="i-2QjEMktRoQvut5AnxAt973">
              Riksdagen ställer sig bakom det som anförs i motionen om kommuners
              skyldighet att finansiera brottsofferstöd och tillkännager detta
              för regeringen.
            </item>
            <item xml:id="i-Ea2ZT4fwMsQP6NeHPWtpPY">
              Riksdagen ställer sig bakom det som anförs i motionen om ett
              kunskapslyft för de professioner som kommer i kontakt med unga
              brottsoffer, och riksdagen tillkännager detta för regeringen.
            </item>
            <item xml:id="i-8kGhQxM4ZYoJ4GviN3ojVw">
              Riksdagen ställer sig bakom det som anförs i motionen om stödcentrum
              för unga brottsoffer och tillkännager detta för regeringen.
            </item>
            <item xml:id="i-Ndsrrp5pny5H1g9ZBZea8G">
              Riksdagen ställer sig bakom det som anförs i motionen om att
              polisen ska ringa upp brottsoffer för återkoppling efter en tid
              och tillkännager detta för regeringen.
            </item>
            <item xml:id="i-ARY1hpRPC4aQ7DH7KetLaB">
              Riksdagen ställer sig bakom det som anförs i motionen om information
              om möjligheter till överprövning av nedläggningsbeslut och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WVD49uXf6grnKJpmAnCoHW">
            Motivering
          </head>
          <p xml:id="i-NG2HZX4fQkvBDL76bxJPUs">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Ett fungerande rättssamhälle förutsätter
            att de som bryter mot lagen lagförs och straffas. Det är viktigt
            för att skydda laglydiga, ge brottsoffer upprättelse och för att
            upprätthålla ett signalsystem om vad som är rätt och fel, men
            också för att ge förbrytaren möjlighet att sona sitt brott. Människan
            är en moralisk varelse som hela tiden har ansvar att förhålla
            sig till vad som är rätt och fel.
          </p>
          <p xml:id="i-7sjkccrhYT87oHkEgVeAhG">
            Rättvisa handlar om det rätta handlandet i relation till våra
            medmänniskor. Rättvisa är ett grundvärde, som i en samhällsgemenskap
            förutsätter en balans mellan alla människors intressen, rättigheter
            och skyldigheter. Denna rättvisebalans rubbas när någon begår
            ett brott och handlar orätt. I många fall har gärningsmannen med
            uppsåt låtit sin handlingsfrihet gå ut över andras rättigheter
            att förverkliga grundläggande värden. Det är då det offentligas
            uppgift att skipa rättvisa och att återställa balansen så långt
            det är möjligt.
          </p>
          <p xml:id="i-2NVPr2nx87FSfj8SLLbGfR">
            Det är en väsentlig skillnad mellan att vara brottsoffer och
            att vara drabbad av exempelvis en olyckshändelse eller naturkatastrof.
            Brottsoffret är berättigad till upprättelse. Denna erhålls bland
            annat genom att gärningsmannen tar sitt straff och sonar sitt
            brott. Samhället ska återställa en rättvisa när en orättvisa har
            blivit begången.
          </p>
          <p xml:id="i-4B8iyi3qHoUTxvwUFgvc9W">
            Straffet innebär en upprättelse för brottsoffret då omvärlden
            erkänner kränkningen, det offentliga tydliggör skuldfrågan och
            brottslingen får ta ansvar för sina handlingar. Den som har tagit
            sitt straff har sonat sitt brott och har med det återupprättats
            som moralisk person. Man har fått en chans att i andras ögon återinträda
            i samhället som en ansvarstagande person. Straff är därför ett
            nödvändigt inslag i rättsskipningen. Påföljden tjänar flera ändamål:
            den ska ge upprättelse åt brottsoffret, den ska avhålla förövarna
            från nya brott och uppmuntra till ånger och de ska avhålla andra
            från liknande handlingar och skydda samhället. Det ska också så
            långt som möjligt tillförsäkras att förövaren gottgör brottsoffret
            ekonomiskt.
          </p>
          <p xml:id="i-827jmjWp911dhdT68TEK7j">
            Hela rättskedjan ska genomsyras av ett tydligt brottsofferperspektiv
            där brottsdrabbade får ökad uppmärksamhet. Detta innefattar ett
            respektfullt och korrekt bemötande av de aktörer som kommer i
            kontakt med brottsoffret, samt upprättelse genom att rättsväsendet
            gör sitt yttersta för att klargöra skuldfrågan, utdöma rättvisa
            straff och att skadestånd betalas ut. Hanteringen av brott mot
            ungdomar är rättssamhällets ”skyltfönster” gentemot denna generation.
            Fungerar polisens, åklagarnas och domstolarnas insatser stärks
            förtroendet, annars riskerar det att undergrävas. Stödcentrum
            för unga brottsoffer har dessutom visat att det finns förhöjd
            risk att unga brottsoffer som inte får rätt stöd själva begår
            brott. Därför är det av stor vikt att ta brott mot unga på största
            allvar.
          </p>
          <p xml:id="i-Fgz7ZsXBeaXN5uccdrwEj6">
            Ett brott är en allvarlig kränkning, oavsett offrets ålder. Att
            vara ung är att vara extra utsatt för brott. Brottsoffer tar i
            hög grad på sig skulden för att man blivit utsatt för brott och
            känner ofta skam över händelsen, trots att de inte själva orsakat
            den. Till de erfarenheter som unga brottsoffer vittnar om hör
            också att vuxna funnits i närheten och sett, eller borde ha sett
            vad som pågick, men valt att titta bort. Det är, inte minst för
            unga brottsoffer, centralt att brottsoffret får upprättelse för
            den kränkning som brottet utgör. I de fall också gärningsmannen
            är ung utreds inte alltid brottet och domstolsprocess och straff
            uteblir. Därigenom går brottsoffret miste om viktiga delar i bearbetnings-
            och upprättelseprocessen.
          </p>
          <p xml:id="i-AXTbt4kJhhhT3pYgbxP6oM">
            Samordningen mellan samhällets insatser för brottsoffer är ofta
            bristfällig. Bland annat uppfattar många polisens förundersökning
            som ifrågasättande. Alltför ofta väljer åklagaren att lägga ner
            utredningen eller att inte väcka åtal. Det händer också att försäkringsbolag
            eller Brottsoffermyndigheten inte betalar ut något skadestånd,
            trots att detta blivit utdömt. Kunskapsnivån kring hur sårbar
            en ung person kan vara efter ett brott är inte tillräcklig i de
            yrkeskategorier som möter unga brottsoffer. Att vara ung och brottsutsatt
            kan därigenom många gånger upplevas som en serie av kränkningar,
            snarare än ett enda traumatiskt tillfälle.
          </p>
          <head type="h1" xml:id="i-HNQ2iZtRN7NQ9U2i7oYtpG">
            Sätt brottsoffret i fokus
          </head>
          <p xml:id="i-3cWVdtk9NXGPxriX9cLf1e">
            Länge dominerades svensk kriminalpolitik av ett tänkande som
            fokuserade på ökad förståelse för brottslighetens orsaker och
            vilka samhälleliga faktorer som påverkar den kriminelles beteende
            och handlingar. Detta är naturligtvis viktiga perspektiv, men
            hamnar tyngdpunkten där riskerar brottsoffret att få en alltför
            undanskymd roll. Exempelvis kom frågorna om straffsatser nästan
            uteslutande att handla om huruvida långa eller korta straff är
            bäst för att förebygga brott. Hur brottsoffret och dess anhöriga,
            de som de facto råkat ut för en kränkning, upplevde straffet –
            om de upplevde det som att rättvisa skipats – ansågs länge som
            närmast irrelevant.
          </p>
          <p xml:id="i-3YTabrEdtiPY2Etaj6c5HZ">
            I slutet av 1980-talet började allt fler intressera sig för brottsoffrets
            situation, bland annat utifrån FN:s deklaration från 1985 om brottsoffers
            rättigheter. Brottsofferjourer växte fram runtom i landet. 1988
            infördes i Sverige lagen om rätten till målsägarbiträde och samma
            år lagen om besöksförbud för vissa gärningsmän. År 1994 bildade
            den borgerliga regeringen Brottsoffermyndigheten och instiftade
            Brottsofferfonden. År 2001 infördes det i socialtjänstlagen en
            skyldighet för kommunerna att erbjuda stöd till brottsoffer.
          </p>
          <p xml:id="i-WKQ4onS2DKJWjNrNwhL8Ry">
            Bemötandet av brottsoffer är dock fortfarande i flera avseenden
            bristfälligt. Den drabbade möter ifrågasättande, upplever sig
            fastna i byråkrati och får inte alltid rätt stöd. Den som har
            tilldömts ett skadestånd i domstol kan inte räkna med att få beloppet
            utbetalt.
          </p>
          <p xml:id="i-KMnE6ycQta1geyV2PKwFqp">
            För vissa brottstyper är anmälningsbenägenheten oacceptabelt
            låg. Det rör exempelvis personrån mot ungdomar. Detta kan tyda
            på låg tilltro till att rättsväsendet kan klara upp dessa brott
            och skydda brottsoffret.
          </p>
          <p xml:id="i-GtADsKbzPA23DHK5ZPMyWn">
            Gärningspersonens ålder är i alltför hög grad avgörande för straffet.
            Detta är ett uttryck för att man nästan räknat bort straffets
            betydelse för brottsoffrets upprättelse. Ett exempel på detta
            är när unga våldtäktsmän får uppseendeväckande låga straff, vilket
            riskerar sända fel signaler till brottsoffret.
          </p>
          <p xml:id="i-RP9wAinjsasqyJLVzgicek">
            De skadestånd som tilldöms i Sverige är låga både i ett internationellt
            perspektiv och i förhållande till vad allmänheten anser vara en
            rimlig nivå. Skadestånden för kränkning i samband med brott står
            inte i rimlig proportion till de belopp som utdöms i samband med
            andra typer av kränkningar. När en person nekas inträde på en
            krog utifrån någon av diskrimineringsgrunderna, eller när en person
            är misstänkt för brott och frihetsberövas, uppgår skadestånden
            till betydligt större summor än vad som utgår till ett våldsbrottsoffer.
          </p>
          <head type="h1" xml:id="i-UxJHQGmrPsBCEwvfJTrMDx">
            Stöd till föreningar
          </head>
          <p xml:id="i-UfS9DbT7A2AgevregRPJWS">
            De ideella organisationerna har stor betydelse för att förebygga
            våld, hjälpa dem som har utsatts för brott och vara ett stöd för
            personer som vill lämna kriminalitet och/eller missbruk. Det finns
            i dag cirka 100 brottsofferjourer i Sverige. Genom brottsofferjourerna
            kan offret få en ideell brottsofferstödjare. Brottsofferstödjaren
            kan exempelvis följa med vid rättegången.
          </p>
          <p xml:id="i-LH6N4y4RQszRWtddzhN2Qb">
            I alla landets tingsrätter finns det volontärer som, helt utan
            ersättning, ställer upp som stöd för målsägande och vittnen. De
            finns där för att informera och ge stöd åt den som känner sig
            rädd och orolig. Stödverksamheten finansieras idag i huvudsak
            ur Brottsofferfonden och genom donationer från företag, men saknar
            helt finansiering från statens sida. Stödet till brottsoffer och
            vittnen i rättegångar är idag underfinansierat. Det vore rimligt
            att staten gick in och finansierade en del. Kristdemokraterna
            vill öka statens finansiering av vittnesstödet. Brottsoffermyndigheten
            och Domstolsverket bör få i uppdrag att se över hur ett sådant
            ekonomiskt stöd ska vara utformat för att förbättra vittnesstödsverksamheten.
          </p>
          <p xml:id="i-LHaD8YMZHsiEE3nfHJW2ZD">
            Till stor del har det statliga stödet till den ideella sektorns
            arbete med brottsoffer utgjorts av projektbaserade pengar som
            utbetalats under begränsade tidsperioder. Staten har flera olika
            finansieringskanaler för det lokala brottsofferstödjande arbetet.
            Dels fördelas bidrag till centralorganisationerna Roks och SKR
            via Socialstyrelsen, dels kan lokala kvinnojourer tillsammans
            med kommunen söka bidrag hos länsstyrelsen. För att skapa kontinuitet
            och långsiktighet i verksamheterna är det angeläget att stödet
            blir förutsägbart. Därför föreslås att statens bidrag till föreningar
            som verkar inom brottsoffersektorn ska fördelas direkt till de
            lokala verksamheterna av Brottsoffermyndigheten. Det statliga
            ekonomiska stödet till de lokala ideella brottsofferstödjande
            verksamheterna bör vara långsiktigt och inte projektbaserat. Brottsofferjourerna
            arbetar med ideella resurser och knappa medel. Kristdemokraterna
            vill stärka detta arbete. Våra förslag framförs i Utgiftsområdesmotion
            4, Rättsväsendet.
          </p>
          <p xml:id="i-K4NWG5PAX7cjNr9QAMKEnb">
            År 1996 bildade 16 kvinnojourer Sveriges Kvinnojourers Riksförbund,
            SKR, som 2015 bytte namn till Unizon. Kvinnojourerna, som finns
            runt om i landet, är nu 120 till antalet och bedriver bland annat
            rådgivning och stöd samt skyddade boenden för kvinnor som utsatts
            för våld i nära relationer. Att stödet till brottsutsatta kvinnor
            sker genom den ideella sektorn sänker tröskeln för enskilda kvinnor
            att ta kontakt. Det är viktigt att kommunerna tar ett stort ansvar
            för att stödja denna verksamhet ekonomiskt. Kristdemokraterna
            vill även stärka den statliga finansieringen, vilket framförs
            i Utgiftsområdesmotion 4, Rättsväsendet.
          </p>
          <p xml:id="i-8pcvNvAAerG31X8U5ynTrW">
            Den första tjejjouren startade 1996 och finns fortfarande som
            Stockholms Tjejjour. Nu finns ett sjuttiotal tjejjourer runt om
            i landet. Tjejjourer arbetar ofta mer förebyggande än kvinnojourerna
            med syftet att tjejerna inte ska behöva ta kontakt med en kvinnojour
            senare i livet.
          </p>
          <head type="h1" xml:id="i-WzMzdJT4dGoVHK1zVX9jFA">
            Straffen för brott mot person
          </head>
          <p xml:id="i-TUBU6LE4kWTjgwRgsV4SYu">
            Straffen för brott mot person ska i högre grad grunda sig på
            den brottsliga handlingens straffvärde snarare än brottslingens
            ålder. Sett ur brottsoffrets perspektiv är straffet i viss mån
            ett mått på hur allvarligt samhället ser på den kränkning som
            man blivit utsatt för. Straffets storlek har därför betydelse
            för offrets känsla av upprättelse. Därför bör straffen i högre
            utsträckning än idag grunda sig på den brottsliga handlingens
            straffvärde. Hänsyn ska tas till brottslingens ålder, tidigare
            brottshistoria och andra faktorer, men inte i lika hög grad som
            idag.
          </p>
          <p xml:id="i-MQp7J1GPpXsHiCL6z82cMB">
            Kristdemokraterna har i regeringsställning i Alliansen gjort
            flera reformer för att sätta fokus på brottsoffret och brottsoffrets
            upprättelse. Straffen för grova våldsbrott har skärpts och straffen
            för sexualbrotten är nu föremål för en parlamentarisk utredning.
            De som begår brott ska bli straffade och brottsoffer ska synliggöras
            så att de kan återvinna tryggheten. Straffen ska stå i proportion
            till brottet så att brottsoffret får upprättelse, och brottslingen
            ska kunna sona sitt brott och få möjlighet till en ny chans.
          </p>
          <p xml:id="i-WvdJWZceWuAFJUgDppzwd9">
            Kristdemokraterna har varit med och genomfört en rad straffskärpningar
            med fokus på grova våldsbrott. Avsikten var att väsentligt skärpa
            de straff som döms ut. Men reformen har inte fullt ut fått önskat
            genomslag. För att de allvarligaste brotten ska straffas hårdare
            har vi därför föreslagit att minimistraffen ska höjas för ett
            antal brott. Syftet med förändringarna har varit att få till en
            ökad spridning av utdömda påföljder, och därmed en mer proportionerlig
            tillämpning av straffskalan.
          </p>
          <p xml:id="i-WgxqCnoBS1w88hppUJGNcr">
            Det finns ibland en obalans i straffskalorna, där våldsbrott
            och sexualbrott ofta straffas mycket lindrigare än exempelvis
            ekonomisk brottslighet och narkotikabrott. Vi vill att straffen
            för vålds- och sexualbrott ska skärpas. Det är viktigt att det
            finns en proportionalitet mellan brottets allvar och straffet.
          </p>
          <head type="h1" xml:id="i-QKxrwTxpgwDk86iSJFXDVi">
            Ökad inbetalning till brottsofferfonden
          </head>
          <p xml:id="i-6mf4Lpkhm2Nokjrrr5Ra4i">
            Den summa, som brottslingen betalar till brottsofferfonden, bör
            utökas till 1 000 kronor. Brottsofferfondens syfte är att ge ekonomiskt
            stöd till brottsofferprojekt och viktimologisk forskning. Brottsofferfonden
            byggs huvudsakligen upp av en särskild avgift som varje dömd person
            ska betala om brottet kan straffas med fängelse samt den dagliga
            avgiften för fotboja. Idag är denna avgift 800 kronor. Den bör
            utökas till 1000 kronor.
          </p>
          <head type="h1" xml:id="i-R7Mmbq9PkzrLuogrVQMB8v">
            Medling
          </head>
          <p xml:id="i-CLHDLEcU9aXZuvjtkqJ1gP">
            Kommunerna ska bli skyldiga att alltid erbjuda medling även i
            de fall där gärningspersonen uppfyller medlingslagens kriterier,
            oavsett de inblandade personernas ålder. En nationell samordnare
            för medling ska tillsättas med uppdraget att sprida fungerande
            verksamhet i landet.
          </p>
          <p xml:id="i-GWYjS89WzJHmvTcjs1RRkb">
            Medling innebär att en gärningsman och en målsägande möts inför
            en medlare för att tala om brottet och följderna av detta. Den
            skall ske i bägge parters intresse. Att en förövare kan be om
            ursäkt och få insikt om skadorna av sitt handlande kan vara än
            mer effektivt när det gäller ungdomar. Medling kan också ses som
            en rehabiliteringsåtgärd för den som utsatts för brott. Här kan
            man få svar på frågor som ”varför hände det just mig?” och ”behöver
            jag vara rädd för dig i framtiden?”.
          </p>
          <p xml:id="i-Tb5wXnkn9T1N6P7TxcUmyV">
            Idag är kommunerna skyldiga att erbjuda medling då gärningspersonen
            är under 21 år. Detta innebär återigen att gärningspersonens förhållanden
            står i fokus. Kommunerna borde vara skyldiga att erbjuda medling
            oavsett de inblandade personernas ålder.
          </p>
          <p xml:id="i-LZVFHQidqD9xpnvZsUfC8z">
            Socialstyrelsen har följt upp medlingsverksamheten i Sverige
            och funnit att det inte fungerar som det var tänkt i alla kommuner.
            Därför bör en nationell samordning för medling inrättas som kan
            tydliggöra och följa upp samverkansparternas uppdrag och ansvar.
          </p>
          <head type="h1" xml:id="i-73UnjSxqjXw3FGG2EEMyWn">
            Att polisanmäla och att vittna
          </head>
          <head type="h2" xml:id="i-4HZFRz6Xsg3Qi8aWuekctz">
            Fler anmäler, men fortsatt stort mörkertal
          </head>
          <p xml:id="i-27w9QGZNed774NfjeTn8aQ">
            Sedan början av 1980-talet har antalet anmälda fall av misshandel
            i Sverige mer än tredubblats. Sedan 1997 har antalet sjukvårdsbehandlade
            på grund av misshandel legat relativt konstant. Enligt den nationella
            trygghetsundersökningen (NTU) har antalet utsatta för misshandel
            legat relativt konstant kring 2,5–3 procent. Utifrån detta kan
            man dra slutsatsen att anmälningsbenägenheten har ökat. Ändå anmäls
            fortfarande bara en mindre del av alla brott. År 2014 anmäldes
            82 700 fall av misshandel i Sverige. Hot och personrån tillhör
            de brottstyper där anmälningsbenägenheten är lägst. Detta är också
            brottstyper där offren ofta är unga.
          </p>
          <p xml:id="i-SEHhrAzCUhN4NKctgKYXEH">
            Antalet anmälda sexualbrott per 100 000 invånare har nästan sexdubblats
            sedan 1975. År 2014 anmäldes 20 300 sexualbrott, vilket motsvarar
            220 anmälningar per 100 000 invånare.
          </p>
          <p xml:id="i-EYyCwAGkgp9cfjf5ph8rLm">
            Övergrepp i rättssak tillkom som en särskild brottskod i slutet
            av 2008. Antalet anmälda fall av övergrepp i rättssak ökade med
            14 procent mellan 2009 och 2011.
          </p>
          <head type="h1" xml:id="i-HkKk5heiYpbDxHJ2tXRJT6">
            Utveckla polisens arbetssätt
          </head>
          <p xml:id="i-Q1N4hpNhoYgdabRFfkgQ5R">
            På varje polisstation ska en brottsofferstödjande person ha sin
            arbetsplats. Den som anmäler ett brott kan på så sätt tidigt få
            hjälp och stöd. Brottsofferstödjaren bör helst vara en person
            från Brottsofferjouren eller annan förening, men det kan också
            vara en socialsekreterare från kommunen.
          </p>
          <p xml:id="i-TaD9q8XNd2c1AcboHgqr9X">
            Polismyndigheten i Uppsala län var först i landet med en enhet
            med fokus enbart på brottsoffren. Brottsofferenheten startade
            2003, och består till hälften av poliser och till hälften av civila,
            bland annat psykologer, jurister och kriminologer. Syftet med
            enheten är att utveckla hela myndighetens brottsofferstödjande
            och brottsförebyggande arbete samt att utveckla alla anställdas
            arbete i dessa frågor. Det handlar bland annat om att utveckla
            samverkansformer, finna rutiner, bedriva utbildning samt att genomföra
            kartläggningar och utvärderingar.
          </p>
          <p xml:id="i-EA3RoMDFHrsaDdscct7f7T">
            Relativt små förändringar i polisens arbetssätt kan göra stor
            skillnad för att brottsoffret ska orka medverka i en utredning.
            Exempelvis kan polisen hålla förhör hemma hos den utsatta. Varje
            polisman har ett viktigt ansvar i det brottsofferstödjande arbetet.
            Det är en av anledningarna varför det är viktigt att renodla polisens
            arbetsuppgifter och förenkla avrapporteringssystemet, som i dag
            stjäl tid från andra arbetsuppgifter.
          </p>
          <head type="h2" xml:id="i-6GokkQQgCB6iZCwE8YGytD">
            Kunskapslyft för samhällets professionella
          </head>
          <p xml:id="i-WKiztG5C188Yfa6Ky29Aqn">
            Ett kunskapslyft ska genomföras inom de professioner som ofta
            kommer i kontakt med unga brottsoffer.
          </p>
          <p xml:id="i-VBamdygcmWxrrtTEPoiyLa">
            Rättsväsendet, skolan, sjukvården och socialtjänsten behöver
            skärpa sitt bemötande av brottsoffer. Många unga brottsoffer kränks
            av det ifrågasättande de möter av vuxna som har till uppgift att
            hjälpa dem. I utbildningarna till de yrken som kommer i kontakt
            med unga brottsoffer bör det läggas in moment om bemötande av
            barn och unga som utsatts för brott. Det behövs också en löpande
            fortbildning bland dem som redan arbetar inom dessa yrken.
          </p>
          <head type="h2" xml:id="i-9UVBZxNGLC8rqZKf2xdKdb">
            Uppringning tre månader efter brottet
          </head>
          <head type="h1" xml:id="i-3sUtYnFgepdWePXD3XmBq7">
            Den som utsatts för ett brott ska automatiskt kontaktas av polisen
            efter tre månader.
          </head>
          <p xml:id="i-NCaKEimsYrRZzqZJK6QsP5">
            Den som polisanmält ett brott erbjuds rutinmässigt kontakt med
            en brottsofferstödjare (om det fungerar bra). Det är inte säkert
            att det är direkt efter brottet som den drabbade känner att hon
            eller han behöver stöd. Därför bör den som polisanmält ringas
            upp efter tre månader och få återkoppling om vad som hänt med
            utredningen och återigen få information om möjligheten att träffa
            en brottsofferstödjare.
          </p>
          <head type="h2" xml:id="i-2P3hJ6uVrK98BYhNjMsthf">
            Säkerställ kvalitet i brottsofferstödet
          </head>
          <head type="h1" xml:id="i-JiRPbJ15UkM416YXtm2jyG">
            Kommunerna ska vara skyldiga att finansiera professionellt brottsofferstöd
            skilt från
          </head>
          <head type="h1" xml:id="i-VRPE9mmWCjWpFA8XviVjxW">
            socialtjänsten.
          </head>
          <p xml:id="i-UmXYz3qUDKQUhseMHPK65p">
            Stödet till brottsoffren fungerar idag olika bra i olika kommuner.
            Kommunerna har, enligt socialtjänstlagen, ett ansvar för att ge
            stöd åt brottsoffer och deras anhöriga men i praktiken gör kommunerna
            olika tolkningar. Vissa kommuner låter socialtjänsten sköta stödet
            till brottsoffren, vilket är olyckligt eftersom de främst arbetar
            med gärningspersonerna. Många kommuner ger bidrag till brottsofferjourerna
            och/eller kvinnojourerna på orten. Vid svårare brott behövs kunskap
            om kris- och traumabearbetning samt rättsliga frågor och försäkringsfrågor.
            Kommunerna bör vara skyldiga att finansiera professionellt brottsofferstöd
            skilt från socialtjänsten. Stödet kan ges av anställda i ideella
            föreningars regi eller av kommunen själv.
          </p>
          <head type="h2" xml:id="i-E61hjPNgJER3Nk27xpKav">
            Viktimologisk forskning
          </head>
          <head type="h1" xml:id="i-MFWSVvNg3QyRqxWMzafqJ8">
            Den viktimologiska forskningen i Sverige ska stärkas.
          </head>
          <p xml:id="i-R5WQZStxsSjHbKSPpcuQok">
            Forskning kring brottsoffer, även kallad viktimologisk forskning,
            pågår sedan 2002, då Brottsoffermyndigheten på regeringens uppdrag
            startade det första viktimologiska forskningsprogrammet i Sverige.
            I många länder är viktimologi idag en väl etablerad akademisk
            disciplin, vilket ännu inte är fallet i Sverige. Undervisning
            om brottsoffer ges endast på ett fåtal ställen i grundutbildningarna
            och det finns få viktimologiska specialkurser tillgängliga. Den
            forskning som hittills bedrivits har huvudsakligen varit av kartläggande
            natur och den behöver fördjupas. Man kan ännu inte finna någon
            uttalad viktimologisk forskningsmiljö i Sverige, även om arbete
            pågår i den riktningen på några platser. Regeringen bör ge Brottsoffermyndigheten
            i uppdrag att utveckla den viktimologiska forskningen.
          </p>
          <head type="h2" xml:id="i-Qp9b4F5RFLPGzAVvY86j8t">
            Information om möjligheten att överpröva nedlagd förundersökning
          </head>
          <p xml:id="i-A7LP8h1QkCYwhrSad6j72S">
            Beslut om att en förundersökning har lagts ner ska innehålla
            information om på vilka grunder beslutet har fattats och hur man
            kan begära att beslutet överprövas.
          </p>
          <p xml:id="i-Rqu2ysg2h8DpwgvSQuFC5Q">
            Idag underrättas brottsoffret när en förundersökningsledare (polis
            eller åklagare) fattat beslut om att en förundersökning lagts
            ner. Det finns en möjlighet att begära en omprövning/överprövning
            av beslutet men det är ovanligt att det sker. Det finns idag inte
            information om möjligheten till överprövning på det besked som
            brottsoffret får.
          </p>
          <head type="h1" xml:id="i-RkHq6QwwNaejzREgCZxju1">
            Fortsatt maktlöshet efter brottet
          </head>
          <p xml:id="i-4RFinQPDrd5ENnhop864yx">
            Förvirring och kaos är vanliga och naturliga reaktioner hos brottsoffer.
            Tyvärr förstärks dessa inre tillstånd också ibland av en lika
            kaotisk yttre situation. Många brottsoffer vet inte om när, hur
            och av vem de kan få hjälp. Samordningen är ofta bristfällig mellan
            olika instanser såsom sjukvård, polis, rättsväsen, brottsofferjour,
            försäkringsväsen och socialtjänst. Effektiv hjälp till brottsoffer
            måste därför bygga på ett nära och väl fungerande samarbete.
          </p>
          <p xml:id="i-JF88GgDJEW4ZoVeJWxZk5q">
            Om det går så långt att den skyldige blir fälld i domstol och
            döms att betala skadestånd är det inte alls säkert att den brottsdrabbade
            får några pengar. I stället måste brottsoffret ge sig i kast med
            en byråkratisk process för att få pengar från sitt försäkringsbolag
            eller från Brottsoffermyndigheten.
          </p>
          <head type="h1" xml:id="i-DAXY3hE4QQSkfVCeGkXjBQ">
            Automatisk utbetalning av skadestånd
          </head>
          <p xml:id="i-Vw4BZcVrbbxx21tupdgNn4">
            En brottsutsatt bör få skadestånd av den som har begått brottet.
            Det är dock inte rimligt att, som ofta sker i dag, den brottsutsatte
            själv tvingas ägna både tid och kraft för att få sin självklara
            rätt. Personer aktiva inom brottsofferstödet vittnar om att brottsoffret
            ofta inte vet hur de ska få sitt skadestånd.
          </p>
          <p xml:id="i-AnrS8yvaocW2G3pWoVjx9e">
            När ett skadestånd har dömts ut i en domstol går ärendet i dag
            automatiskt vidare till Kronofogdemyndigheten som kontaktar brottsoffret
            med förfrågan om denne vill ge kronofogden i uppdrag att driva
            in skulden. Om den skyldige har tillgångar ser kronofogden till
            att brottsoffret får skadeståndet utbetalat till sig. Om kronofogden
            kommer fram till att det inte finns något att utmäta återkommer
            fogden till brottsoffret och meddelar detta. Brottsoffret kan
            då vända sig till sin hemförsäkring. Vissa försäkringsbolag använder
            sig inte av skadeståndsrättsliga bedömningar utan betalar ut schablonbelopp.
            Om schablonbeloppet inte motsvarar praxis kan brottsoffret ansöka
            om resterande del (upp till praxis) från Brottsoffermyndigheten.
            När brottsoffret söker ersättning via hemförsäkringen eller Brottsoffermyndigheten
            dras alltid självrisken på 1 500 kr. Om gärningsmannen har en
            låg inkomst och kan betala, men inte allt på en gång, drivs beloppet
            in under en utdragen tid. I vissa fall går Brottsoffermyndigheten
            då in och förskotterar en brottsskadeersättning så att brottsoffret
            ska slippa vänta på pengarna. Systemet med att kronofogden automatiskt
            kontaktar brottsoffret angående skadeståndet tycks inte fungera
            tillförlitligt i hela landet.
          </p>
          <p xml:id="i-5TjuPN7WCDxzYZ3pqLersb">
            En skuld till staten skrivs aldrig av. Det ska vara statens uppgift
            att kräva in pengarna. Detta kan lämpligen ske genom att domstolen
            skickar ett inbetalningskort och om den dömde inte betalar överlämnas
            ärendet till kronofogden för indrivning. I Norge finns sedan 1976
            regler liknande det som här föreslås. Kristdemokraterna vill att
            en utredning tillsätts med syfte att skadestånd bör betalas ut
            direkt från staten till brottsoffret när en dom vunnit laga kraft.
          </p>
          <head type="h1" xml:id="i-JHRZ5hjjavMWj7z7tHUxmB">
            Ungas upplevelser av brott
          </head>
          <head type="h2" xml:id="i-JZvdiXStdgXdsJng1rhLXq">
            Unga är oftare utsatta för brott
          </head>
          <p xml:id="i-PS4MNTDWofeRjsooFjX3it">
            Nationella trygghetsundersökningen (NTU) 2014 visar tydligt att
            utsattheten för flera brottstyper är störst i de yngsta åldersgrupperna.
            Den mest utsatta gruppen är unga vuxna (20–24 år) där utsatthet
            för brott mot enskild person, exempelvis misshandel, sexualbrott,
            personrån m.m. är nästan dubbelt så hög som hos den övriga befolkningen.
            Särskilt unga män är utsatta för misshandel (8 procent) och bland
            unga kvinnor har hela 10 procent utsatts för trakasserier.
          </p>
          <head type="h2" xml:id="i-N9nhgQyEDzUw6E9v3a8HBX">
            Vuxna undviker att ingripa
          </head>
          <p xml:id="i-6RtwqQxb9abn7NvjJ4FRQB">
            I en undersökning som Brå genomförde år 2000 uppgav en fjärdedel
            av de rånade pojkarna att det funnits vuxna i närheten som inte
            ingrep trots att de förstod vad som pågick. Enligt samma rapport
            utfördes hälften av alla ungdomsrån på dagtid i miljöer där det
            finns vuxna. Enligt en tidigare undersökning från Umeå universitet
            1999 fanns det vittnen till 45 procent av de brott de deltagande
            ungdomarna utsattes för, men ingen hade ingripit.
          </p>
          <p xml:id="i-KAsnMrjNi7gSgug7ozmNML">
            Att vuxna ofta finns på plats utan att ingripa utgör ett svek
            från vuxenvärlden. För att minska antalet brottsoffer bland ungdomar
            är det alltså viktigt att vuxna kliver fram och avstyr brott när
            de pågår. Kristdemokraterna har i flera år drivit kravet om en
            civilkuragelag, som skulle göra det obligatoriskt att ingripa
            efter omständigheter och förmåga mot ett pågående brott.
          </p>
          <head type="h2" xml:id="i-J2i4R71xg4Qm45C9qnV1aA">
            Upprepad brottsutsatthet
          </head>
          <p xml:id="i-FopVMNP2vitaGTXqZKdMeA">
            Unga löper större risk att bli utsatta för upprepad brottslighet.
            I en tidigare svensk studie uppgav 4 procent av de unga (16–29
            år) att de har utsatts för mer än ett våldsbrott under året, jämfört
            med 0,3 procent av de äldre (50 år och uppåt). I cirka en fjärdedel
            av de fall där ett brottsoffer har utsatts igen har det nya brottet
            anmälts inom en månad från tidigare anmälan.
          </p>
          <p xml:id="i-Ac1YSiJZ8Ywtdeum3swM5e">
            Forskning visar att risken att utsättas för ett nytt brott är
            som störst i nära anslutning till att man blivit utsatt. Därför
            bör insatser för att förhindra att personen utsätts på nytt genast
            vidtas. När det gäller brott i skolan är det viktigt att markera
            att det brottsliga beteendet inte accepteras.
          </p>
          <head type="h2" xml:id="i-BCAbQGVwyLneHJDutPLkop">
            Stödcentrum för unga brottsoffer
          </head>
          <p xml:id="i-8m7t9KyeKyERK1yCUhoxid">
            Kristdemokraterna vill att verksamheten med stödcentrum för unga
            brottsoffer byggs ut till att omfatta hela landet.
          </p>
          <p xml:id="i-27tUjWukJ7ZAt9N5wq7s3V">
            Kring millennieskiftet startades Sveriges första stödcentrum
            för unga brottsoffer. Därefter har liknande stödcentrum spridits
            över landet. Dessa stödcentrum drivs av olika kommuner och har
            frivilliga stödpersoner kopplade till sig. I Stockholms län är
            stödcentren placerade vid polisstationerna. Den unge brottsutsatte
            får en stödperson som är jurist och kan förklara hur rättsväsendet
            fungerar och varför exempelvis åklagare och domstolar agerar som
            de gör. Stödcentrum kan också erbjuda medling mellan brottsoffer
            och förövare.
          </p>
          <p xml:id="i-EACSkPDTG6RS9qBprQnWD9">
            Föräldrar som får veta att deras barn drabbats av brott känner
            i grund och botten samma sak som det drabbade barnet: chock, förlorad
            trygghet, att vara kränkt, skuldkänslor, oro inför framtiden.
            Därför får även föräldrar samtalsstöd av Stödcentrum för unga
            brottsoffer.
          </p>
          <p xml:id="i-7Wzmo2TXo7wspnLPaTSCEM">
            Stödcentrum för unga brottsoffer bör få ökat stöd. Verksamheten
            bör byggas ut så att den omfattar hela landet. Flera kommuner
            kan samverka om ett centrum. Kommunerna ska vara skyldiga att
            tillse att stödcentrum finns för unga som utsatts för brott.
          </p>
          <p xml:id="i-UnUeyu4GioiRoPYULCzcQF">
            Uppmuntra unga att polisanmäla och att vittna. Unga ska i större
            utsträckning uppmuntras att polisanmäla och vittna om brott, exempelvis
            genom kampanjer som ”Våga anmäl” och ”Våga vittna”.
          </p>
          <p xml:id="i-AHo6gZFBzFVwbXLdZ36w22">
            I en undersökning från Brå var de vanligaste skälen till att
            ungdomar inte anmält brott att de inte trodde att polisen kunde
            få fast gärningsmannen, att de ändå inte skulle få tillbaka det
            stulna samt att gärningsmannen ändå inte skulle få något straff.
            Cirka 30 procent uppgav att de var rädda att gärningsmannen skulle
            får reda på att de gått till polisen och anmält brottet. Ofta
            känner den som utsatts också skuld och skam, i synnerhet om offret
            varit påverkat av alkohol eller droger vid brottstillfället.
          </p>
          <p xml:id="i-QXoQpAD9R1krJmWW8tTgnq">
            När det gäller ungas obenägenhet att vittna tycks föräldrarna
            spela en stor roll; i en enkätundersökning uppgav 58 av 70 polismän
            att de varit med om att föräldrars oro fått barnet att inte stå
            fast vid sin berättelse om brott.
          </p>
          <p xml:id="i-2tGGFMXHoJ5t1mvB3YHioF">
            ”Våga anmäl” är ett initiativ startat av några privatpersoner
            med erfarenhet av sexuella övergrepp. Syftet är att få fler människor
            att våga prata om men framförallt anmäla sexualbrott de varit
            utsatta för. Polisen i Stockholms län har sedan flera år genomfört
            kampanjen ”Våga vittna”. Med kampanjen vill polisen öka medvetenheten
            om att det är viktigt att vi alla ställer upp och berättar när
            vi bevittnat brott, samt upplysa ungdomar om att de kan få hjälp
            och stöd när de vittnar.
          </p>
          <head type="h1" xml:id="i-N3xyCY6Jnog349vunU1Ay7">
            Kristdemokraterna prioriterade brottsoffer genom satsningar av
            alliansregeringen
          </head>
          <p xml:id="i-L5bVwVuBtenR9eZA7TqSps">
            Kristdemokraterna redogör i denna kommittémotion för våra satsningar
            och förslag för att stärka brottsoffrets ställning och ge upprättelse
            till den som drabbats av brott. Vi har i alliansregeringen mellan
            2006–2014 varit med och tagit flera initiativ i syfte att förbättra
            situationen för brottsoffer.
          </p>
          <list style="ul">
            <item xml:id="i-LLBPdE1LwVcF3MmqhmgcAa">
              Brottsoffermyndigheten har genomfört utbildningsprogram riktade
              till personal inom polisen, Åklagarmyndigheten, domstolarna och
              Migrationsverket i syfte att öka kunskapen om sexualbrottsoffer
              samt prostitution och människohandel.
            </item>
            <item xml:id="i-GWyPSEqVnFRSWyyLzcn6GT">
              År 2011 trädde ändringar i reglerna om besöksförbud i kraft.
              Uttrycket besöksförbud ersattes med kontaktförbud, och elektronisk
              övervakning ska få användas för att kontrollera efterlevnaden.
              Ett särskilt brott, olaga förföljelse, infördes i brottsbalken.
            </item>
            <item xml:id="i-UeB5nGWuDuvRo8wjkTXabu">
              Två handlingsplaner har beslutats i syfte att bekämpa mäns våld
              mot kvinnor, hedersrelaterat våld samt våld i samkönade relationer
              respektive prostitution och människohandel för sexuella ändamål.
              Sammanlagt har drygt 1 miljard kronor avsatts för att genomföra
              de åtgärderna.
            </item>
            <item xml:id="i-Y3KRMK98NpU8fheLMsLhoX">
              Brottsoffermyndigheten har fått i uppdrag att genomföra utbildningsinsatser
              för att barn som har bevittnat våld och andra övergrepp i nära
              relationer i högre grad ska synliggöras i förundersökningar och
              därmed förbättra dessa barns möjligheter att få brottsskadeersättning
              samt annat stöd och skydd.
            </item>
            <item xml:id="i-NELc5merZXBkKyF14XnbjC">
              Brottsförebyggande rådet fick i uppdrag att årligen genomföra
              en omfattande nationell trygghets- och brottsofferundersökning.
            </item>
            <item xml:id="i-V7GL8iEbcEt8KZdwdpHs6S">
              Rättegångsreglerna ändrades så att ett vittne kan delta via videokonferens,
              och videoinspelade förhör kan spelas upp i rätten. Detta minskar
              rädsla och obehag hos vittnen och brottsoffer.
            </item>
          </list>
        </div>
        <div type="motSignatures">
          <list>
            <item xml:id="i-AabGZDa1G4AHb2cWfVJEL4">
              Andreas Carlson (KD)
            </item>
            <item xml:id="i-TASUShFqraVmA2qRn6DLPw">
              Sofia Damm (KD)
            </item>
            <item xml:id="i-FwdxAuG5vuH6fsLT4KQbM1">
              Mikael Oscarsson (KD)
            </item>
            <item xml:id="i-49oc4yjBH3rcFs9Yc8eqje">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
