<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_450/mot_200405_MJ_450-0001.pdf"/>
      <pb facs="riksdagen-motions-pdf/data/200405/mot_200405_MJ_450/mot_200405_MJ_450-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ450 pnr: kd773
          </p>
          <p>
            Motion till riksdagen 2004/05:MJ450
          </p>
          <p>
            av Gunilla Tjernberg och Erling Wälivaara (kd)
          </p>
          <p>
            Jordbrukets villkor i norra Sverige
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om särskilda villkor för jordbruket i norra Sverige.
            2. Riksdagen tillkännager för regeringen som sin mening vad i
            motionen anförs om att regeringen bör fullfölja uppdraget att
            utforma ett särskilt stöd till fjällnära område.
          </p>
          <p>
            Motivering
          </p>
          <p>
            Jordbruket i norra Sverige bedrivs under specifika produktionsförhållanden
            och måste mot den bakgrunden ha särskilda regler. Samtidigt går
            det inte att ha samma målsättningar för jordbruket och jordbrukspolitiken
            i detta område som i övriga Europa. I norra Sverige dominerar
            kött- och mjölkproduktionen medan den spannmålsodling som finns
            sker i form av foderproduktion för kött, mjölk och fläskproducenter.
            Jord- och skogsbruket står för ca 1096 av den svenska bruttonationalprodukten
            och 9 926 av den samlade sysselsättningen. I Västerbottens län
            står jord- och skogsbruket för ca 16,4 926 av den samlade sysselsättningen.
            Jordbrukets utveckling i norra Sverige kännetecknas av att produktionen
            har minskat mer än på andra håll i landet. Även ekonomiskt har
            norra Sverige haft en mer ogynnsam utveckling än övriga delar
            av vårt land. Jordbruksverket har gjort en analys av utvecklingen
            av jordbruket i det fjällnära området och i det sammanhanget tittat
            på den ekonomiska utveckling- en sedan EU-inträdet och gjort en
            jämförelse mellan stödområdena. Särskilt påtaglig är minskningen
            i de mest glesa delarna av vårt land. Aktuell statistik visar
            på att särskilt stödområdena 1—3 haft en mer negativ utveckling
            än övriga Sverige. Halvtidsöversynen av LBU-programmet bekräftar
            också att de nordliga stödområdena inte heller kompenseras för
            sina merkostnader. Jordbruksproduktionen börjar ha nått en så
            låg nivå inom många områden att den är svår att överhuvudtaget
            upprätthålla.
          </p>
          <pb facs="riksdagen-motions-pdf/data/200405/mot_200405_MJ_450/mot_200405_MJ_450-0002.pdf"/>
          <p>
            2004/05:MJ450
          </p>
          <p>
            Landsbygdens negativa utveckling kan i hög grad också kopplas
            ihop med att antalet arbetstillfällen inom jord- och skogsbruk
            har minskat. Så länge som det finns människor i vårt avlånga land
            så kommer vi att behöva mat som produceras i deras närhet. Det
            handlar också om att ta vara på de affärsmöjligheter som har sitt
            ursprung i jordbruks-, skogs- och landsbygdens miljö. Med andra
            ord så krävs det att det finns ett levande lantbruk som producerar
            något. Samtidigt står jordbruket för många positiva värderingar
            och det finns en betydande utvecklingpotential men den negativa
            trenden måste brytas omedelbart annars kommer det inte att gå
            att ta tillvara den utvecklingspotential som finns. En särskild
            hänsyn måste tas till norra Sverige. Situationen i norra Sverige
            börjar nu bli så allvarlig att en sådan kan behövas. Jordbrukets
            skatter missgynnar också norra Sverige på ett särskilt sätt. Jordbruket
            i norra Sverige kännetecknas av små och många fält utspridda över
            en stor areal, vilket leder till att lantbrukaren tvingas köra
            långa sträckor.
          </p>
          <p>
            Fjällnära jordbruk
          </p>
          <p>
            Jordbruket inom det fjällnära området kännetecknas (som ovan
            berörts) av en särskilt negativ utveckling. Riksdagen gav i december
            1998 regeringen i uppdrag att utforma ett särskilt stöd till jordbruket
            i fjällnära områden för att kompensera det sämre utfallet efter
            EU-inträdet i stödområde 1. Trots detta och trots upprepade motioner
            och frågor ställda i riksdagen från Kristdemo- kraterna så har
            det ännu inte införts någon särskild ersättning riktad till stödområdel.
            Västerbottens länsstyrelse har även gjort en uppvaktning i denna
            fråga med förslag till lösning till jordbruksministern, men ingenting
            händer. Regeringens ovilja att leva upp till regeringens beslut
            är häpnadsväckande. Värst är det för de jordbrukare i dessa områden
            som får allt svårare att klara sin försörjning. Vi upprepar vårt
            tidigare krav att regeringen skyndsamt vidtar de åtgärder som
            krävs för att leva upp till riksdagens beslut.
          </p>
          <p>
            Stockholm den 30 september 2004 Gunilla Tjernberg (kd) Erling
            Wälivaara (kd)
          </p>
        </div>
      </div>
    </body>
  </text>
</TEI>
