<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__362/mot_1947__fk__362-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 362. 1
          </p>
          <p>
            Nr 362.
          </p>
          <p>
            Av herr Domö, i anledning av Kungl. Maj:ts proposition angående
            fortsatt befrielse för riksbanken från skyldigheten att inlösa
            av banken utgivna sedlar med guld m. m.
          </p>
          <p>
            Enligt 1 $ valutalagen den 22 juni 1939 (nr 350) äger Konungen
            — vid krig eller krigsfara, vari riket befinner sig, eller eljest
            under utomordentliga, av krig föranledda förhållanden i den mån
            så prövas oundgängligen nödigt för uppnående av det mål, som fastställts
            för riksbankens penningpolitiska verksamhet — meddela förordnande
            på sätt i lagen närmare stadgas. Sådant förordnande må under tid,
            då riksdagen är samlad, meddelas endast med riksdagens samtycke.
            I 2 $ stadgas, att i förordnande, som Konungen jäm- likt 1 8 meddelar,
            må föreskrivas bl. a., att utländska betalningsmedel, utländska
            fordringar och utländska värdepapper skola erbjudas riksbanken
            eller valutabank till inlösen mot kontant ersättning i svenskt
            mynt. Med stöd av valutalagen utfärdades efter inhämtande av riksdagens
            ytt- rande valutaförordningen den 25 februari 1940 (nr 97), vilken
            förordning gäller tills vidare så länge valutalagen äger giltighet.
            Enligt 10 $ valuta- förordningen skola utländska betalningsmedel
            och utländska banktillgodo- havanden, som tillhöra någon här i
            riket bosatt, i den ordning och omfatt- ning riksbanken bestämmer
            av ägaren eller innehavaren erbjudas riks- banken eller valutabank
            till inlösen mot ersättning, som i valutalagen sägs. Den 17 maj
            1940 (nr 348) utfärdade Kungl. Maj:t utan riksdagens hörande,
            trots att riksdagen då var samlad, en förordning om ändrad lydelse
            av bl. a. 10 $ valutaförordningen av innebörd att, förutom utländska
            betalningsmedel och banktillgodohavanden, även andra utländska
            fordringar ävensom ut- ländska värdepapper skulle kunna bliva
            föremål för inlösen på sätt nyss är sagt. Den utvidgning till
            att omfatta även utländska värdepapper och andra utländska fordringar
            än utländska banktillgodohavanden, som den ändrade lydelsen av
            10 8 avsågs innebära, saknar sålunda stöd i valutalagen. Den lydelse
            av 10 $ valutaförordningen, som är gällande, är följaktligen den
            formulering, som angives i valutaförordningen den 25 februari
            1940 (nr 97). Att Kungl. Maj:t överhuvud taget våren 1940 övervägde,
            om behov kunde anses föreligga att hava möjlighet lägga embargo
            på även utländska värde- papper och andra utländska fordringar
            än utländska banktillgodohavanden torde i förbigående nämnt böra
            ses mot bakgrunden av de allmänna förhål- landen i världen, som
            vid denna tidpunkt voro för handen. Det torde vara
          </p>
          <p>
            Bihang till riksdagens protokoll 1947. 3 saml. Nr 362—364. 1
          </p>
          <pb facs="riksdagen-motions-pdf/data/1947/mot_1947__fk__362/mot_1947__fk__362-002.pdf"/>
          <p>
            2 Motioner i Första kammaren, nr 362.
          </p>
          <p>
            tillräckligt att erinra om det tyska anfallet mot Norge och det
            faromoment, som även för Sveriges vidkommande ansågs föreligga
            i maj 1940. Uppen- bart torde vara, att de skäl, som den gången
            torde hava föranlett Kungl. Maj:ts åtgärd, icke kunna åberopas
            nu, då någon överhängande krigsfara icke torde föreligga. Nu är
            det uppenbart, att det kan vara i hög grad tveksamt, om ett bemyn-
            digande avseende utländska betalningsmedel och banktillgodohavanden
            lämpligen bör lämnas, även om det givetvis finnes skäl, som kunna
            åberopas för ett bifall till framställningen. Man får givetvis
            också förutsätta att, om bemyndigande lämnas, detsamma icke begagnas,
            såframt icke vid den tid- punkt, då saken skulle bliva aktuell,
            så utomordentliga förhållanden måste anses vara för handen, att
            trots de starka betänkligheter, som städse måste finnas, någon
            annan utväg på grund av en föreliggande tvångssituation ej gärna
            kan anses föreligga. Eftersom det emellertid är fråga om ett alldeles
            extraordinärt ingrepp, synes ett bemyndigande sådant som det förevarande,
            vad tiden beträffar, icke böra knytas till valutalagens giltighetstid,
            utan böra begränsas till den 1 mars 1948. Skulle det innan utgången
            av denna tid visa sig önskvärt med en förlängning, har Kungl.
            Maj:t naturligtvis möjlighet att till riksdagen göra framställning
            härom. Vad beträffar frågan om ett even- tuellt medgivande från
            riksdagens sida till Kungl. Maj:t att företaga sådan utvidgning
            av 10 $ valutaförordningen, som av Kungl. Maj:t avsågs den 17
            maj 1940, torde i första hand böra understrykas, att än starkare
            betänk- ligheter måste anses vara för handen än i fråga om utländska
            betalnings- medel och banktillgodohavanden. Begreppet utländska
            värdepapper och andra utländska fordringar än banktillgodohavanden
            inrymmer synnerligen väsensskilda investeringar och tillgodohavanden.
            Under detta begrepp falla sålunda å ena sidan rena affärsfordringar,
            men å andra sidan också såväl börsnoterade som icke börsnoterade
            aktier, obligationer, fordringar mot dotterbolag och annat. Det
            torde också ligga i sakens natur, att man, innan det kan bliva
            fråga om att lämna ett vittgående bemyndigande, bör närmare överväga
            konsekvenserna av om detsamma tillämpas. Tydligt är också, att
            icke samma synpunkter kunna anläggas på alla de heterogena moment,
            som falla under det nu ifrågavarande begreppet »värdepapper och
            andra utländ- ska fordringar än banktillgodohavanden»&gt;. Bankofullmäktige
            hava i sin i proposition nr 314 återgivna skrivelse av den 22
            maj 1947 gjort en sammanställning av olika poster i 1946 års betal-
            ningsbalans, vari beräknats ett belopp av 105 miljoner kronor
            för förskotts- betalningar av import och uppskjutna exportlikvider
            etc. Huru mycket av detta belopp, som skall falla under den ena
            eller andra posten, framgår icke av sammanställningen. Vad emellertid
            importförskottsbetalningarna beträf- far, är det anledning erinra
            om att, sedan importen nu reglerats, andra än oundgängligen nödvändiga
            förskottsbetalningar icke torde förekomma.
          </p>
          <pb facs="riksdagen-motions-pdf/data/1947/mot_1947__fk__362/mot_1947__fk__362-003.pdf"/>
          <p>
            Motioner i Första kammaren, nr 362. 3
          </p>
          <p>
            Vad åter beträffar uppskjutna exportlikvider, torde de — i motsats
            till vad man å många håll uppenbarligen trott — i den mån de alls
            förekommit, varit av så ringa storleksordning i förhållande till
            en sammanlagd export av i runt tal 3 000 miljoner kronor, att
            därmed den ogynnsamma valuta- utvecklingen icke kan förklaras.
            För innevarande år föreligger ännu icke någon officiell utredning,
            som kan giva belägg för något förmodande, att hemtagandet av exportlikvider
            onödigtvis uppskjutes. Per den 15 maj 1947 har emellertid riksbanken
            låtit genom ett deklarationsförfarande företaga en utredning.
            Det är självfallet, att det för bedömandet av nu ifrågakomna spörsmål
            är av mycket stort intresse att de slutresultat, vartill denna
            utred- ning föranlett, i första hand bliva tillgängliga för bankoutskottet.
            I fråga om exportlikvider torde böra erinras om 13 $ valutaförordningen,
            som stadgar, att »här i riket bosatt, som gentemot utlandet äger
            rätt att kräva betal- ning, må ej medgiva anstånd med betalningen
            eller träffa avtal om betalning annorledes än med vanliga betalningsmedel,
            med mindre det följer av handelsbruk eller annan sedvänja eller
            eljest betingas av omständigheterna. Ej heller må här i riket
            bosatt till någon som är bosatt i utlandet och med vilken han
            har gemensamt ekonomiskt intresse, i syfte att kringgå denna förordnings
            bestämmelser, sälja varor till lägre pris eller av honom inköpa
            varor till högre pris än de i allmänhet gällande eller i samma
            syfte vidtaga andra liknande åtgärder.» Som synes medför redan
            nu gällande lagstiftning skyldighet för exportö- rer att hemtaga
            exportlikvider i normal ordning. Eftersom så också synes hava
            skett på ett sätt, som i det stora hela synes icke vara ägnat
            föranleda till erinringar, torde en beslagsfullmakt sålunda väl
            närmast motiveras med den eventualiteten att exportörerna i en
            framtid icke skulle komma att respektera valutaförordningens 13
            $. Att basera en så vidsträckt fullmakt som den nu åsyftade på
            ett sådant antagande torde knappast vara välmoti- verat. Ett rekvisitionsförfarande
            skulle också erfordra en mycket omfattande och kvalificerad tjänstemannastab,
            som för närvarande icke står till förfo- gande. Icke minst i dessa
            tider bör det också vara angeläget att icke utan tvingande skäl
            göra en utbyggnad av den statliga förvaltningsapparaten. Det råder
            som bekant överallt en synnerligen stor brist på arbetskraft,
            lokaler och mycket annat. En effektiv redovisning i detalj av
            fakturor, omfattande en export av flera tusen miljoner, skulle
            stöta på oöverstigliga administrativa svårigheter. Vidare skulle,
            om ett sådant system infördes, exporten allvarligt komma att hämmas
            av en tyngande kontroll och övervakning. Andra fordringar än banktillgodohavanden
            och handelsfordringar äro att döma av de uppgifter, som varit
            tillgängliga, av så ringa betydelse för valutasituationen, att
            av den anledningen en vidgad rekvisitionsrätt beträf- fande samtliga
            utländska fordringar icke kan motiveras.
          </p>
          <pb facs="riksdagen-motions-pdf/data/1947/mot_1947__fk__362/mot_1947__fk__362-004.pdf"/>
          <p>
            4 Motioner i Första kammaren, nr 362.
          </p>
          <p>
            För näringsgrenar såsom sjöfarten, vilken för omkostnader i främmande
            hamnar är starkt beroende av tillgodohavanden i utländsk valuta,
            skulle stör- ningar i verksamheten kunna befaras bliva följden
            av ett rekvisitionsför- farande. En stor del av vad som faller
            under begreppet utländska värdepapper och andra utländska fordringar
            än banktillgodohavanden utgöres av svenska företags och enskilda
            personers investeringar i utlandet. Den allra största delen därav
            torde bestå av de stora svenska industriernas dotterbolag i ut-
            landet samt de tillgodohavanden mot dessa, som visat sig erforderliga
            för att dotterföretagen i fråga skulle kunna disponera behövligt
            rörelsekapital. En så djupt ingripande åtgärd, som riksbankens
            övertagande av och må- hända också rekvisition av dessa svenska
            utlandsinvesteringar, bör natur- ligtvis icke ifrågakomma. Det
            har i olika sammanhang tidigare vid underhandlingar med främman-
            de makter ansetts vara en ur svensk synpunkt synnerligen värdefull
            princip att hålla fast vid, att staten icke äger förfoga över
            det svenska näringslivet. Den föreslagna rekvisitionsrätten skulle
            innebära ett allvarligt avsteg från denna princip och i samma
            mån betyda ett försvagande av statens position i förhållande till
            främmande länder. Klart är också, att ett rekvisitionsförfa- rande
            överhuvud taget skulle komma att medföra många ur svensk syn-
            punkt icke önskvärda konsekvenser med tanke på Sveriges ställning
            till andra länder. Det riktigaste synes också vara, att riksdagen
            icke lämnade riksbanken någon fullmakt att med Kungl. Maj:ts medgivande
            rekvirera utländska värdepapper och andra utländska fordringar
            än banktillgodohavanden. På grund av vad sålunda anförts hemställes,
          </p>
          <p>
            att riksdagen i anledning av Kungl. Maj:ts proposition nr 314
            endast måtte förklara, att från riksdagens sida icke före- ligger
            hinder för riksbanken att med stöd av 10 $ valuta- förordningen
            den 25 februari 1940 (nr 97) och efter sär- skilt förordnande
            av Kungl. Maj:t rekvirera utländska betal- ningsmedel och utländska
            banktillgodohavanden; samt att vad i övrigt andra stycket i propositionens
            hemställan omfattar icke måtte föranleda något riksdagens yttrande.
          </p>
          <p>
            Stockholm den 18 juni 1947.
          </p>
          <p>
            Fritiof Domö.
          </p>
        </div>
      </div>
    </body>
  </text>
</TEI>
