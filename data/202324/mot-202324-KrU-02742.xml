<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-02742">
  <teiHeader>
    <fileDesc>
      <titleStmt>
        <title>Utgiftsområde 17 Kultur, medier, trossamfund och fritid</title>
        <author corresp="i-DRqpu2aaHKSgAVbkTGg4rs">av Catarina Deremar (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2742 av Catarina Deremar (C)</title>
          <idno type="rdwebb">HB022742</idno>
          <rs type="number">2742</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB022742/text</ref>
          <ref type="dokument_url_html">https://data.riksdagen.se/dokument/HB022742</ref>
          <ref type="dokumentstatus_url_xml">https://data.riksdagen.se/dokumentstatus/HB022742</ref>
          <ref type="pdf">https://data.riksdagen.se/fil/79314239-CB01-49A5-802B-72881E131CF2</ref>
          <ref type="docx">https://data.riksdagen.se/fil/7E6A1138-2250-45B7-8291-6F8EE82A1C7E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3h3SKAmzsANsxg8kKdnFtW" type="signed"/>
        <correspContext corresp="i-3h3SKAmzsANsxg8kKdnFtW">
          <note type="signatory" corresp="i-DRqpu2aaHKSgAVbkTGg4rs"/>
        </correspContext>
        <correspAction xml:id="i-J5JfKaHddBnGWTRgx4nCXz" type="submitted">
          <date when="2023-10-05"/>
          <time when="21:10:27"/>
        </correspAction>
        <correspAction xml:id="i-T6B2DGR3VTEZ4mcxoKLUgj" type="reviewed">
          <date when="2023-10-06"/>
          <time when="15:45:22"/>
        </correspAction>
        <correspAction xml:id="i-U5RQD5U3jN5Q7XPocbE13m" type="referred">
          <date when="2023-10-17"/>
        </correspAction>
        <correspAction xml:id="i-4pmLY4in8z5VkEKsMhRbRT" type="assigned">
          <date when="2024-02-08"/>
          <time when="10:03:38"/>
        </correspAction>
        <correspContext corresp="i-4pmLY4in8z5VkEKsMhRbRT">
          <ref type="assignedTo">Kulturutskottet</ref>
        </correspContext>
        <correspAction xml:id="i-VBaBTBCjQbGnCyoTXjmbC8" type="behandlas_i"/>
        <correspContext corresp="i-VBaBTBCjQbGnCyoTXjmbC8">
          <ref type="uppgift">2023/24:KrU1</ref>
          <ref type="ref_dok_id">HB01KrU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2742 av Catarina Deremar (C) Utgiftsområde
          17 Kultur, medier, trossamfund och fritid
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-C4KkwVRhtZ8JRfJDUN47Sh">
            Förslag till riksdagsbeslut
          </head>
          <list>
            <item xml:id="i-2xBfEor6VrpcYHFKs4DtJ9" sortKey="Yrkande 1">
              Riksdagen anvisar anslagen för 2024 inom utgiftsområde 17 Kultur,
              medier, trossamfund och fritid enligt förslaget i tabellen i motionen.
            </item>
          </list>
          <list>
            <item xml:id="i-QPuEtrgbz8GM6CCMG3Vn9q" sortKey="Yrkande 2">
              Riksdagen avslår förslaget om ändring i lagen (1976:1046) om
              överlämnande av förvaltningsuppgifter inom Utbildningsdepartementets
              verksamhetsområde.
            </item>
          </list>
        </div>
        <div type="motContent">
          <head xml:id="i-CfCkrB8PMZZHM4LLfZGGqd" type="h1">
            Motivering
          </head>
          <p xml:id="i-CgKntSi3NqWLoGRXJZkfDC">
            Kultur, media, idrott och civilsamhället behöver finnas tillgängligt
            för alla i hela landet. Alla dessa områden har stor betydelse
            för att ta tillvara och säkra möjligheterna till ett starkt demokratiskt
            samhälle. Staten behöver här bidra med att skapa goda förutsättningar.
          </p>
          <p xml:id="i-NJWztQq1yVwh8f63hSCYyj">
            Många verksamheter inom bland annat kulturen, idrotten och civilsamhället
            har redan drabbats hårt av pandemin, och sedan av de höga energipriserna
            och inflationen. Hur deltagande kan värnas för framför allt barn
            och ungdomar på dessa områden behöver följas noga.
          </p>
          <head xml:id="i-Bp5zNcwaRAhdo4jMEELvsp" type="h2">
            Kultur i hela landet
          </head>
          <p xml:id="i-ERLRq97GDYQQhLritfjhcX">
            Alla, oavsett bostadsort, bakgrund, funktionsnedsättning eller
            livssituation, ska ha möjlighet att delta i ett kulturliv som
            rymmer både professionellt buren kultur och amatörers skapande.
            Kultur stärker självförtroende och gör att fler tar tillvara yttrande­friheten.
            Det i sin tur stärker delaktigheten och demokratin i vårt samhälle.
            Ett brett och fritt kulturliv i hela landet underlättar för alla
            att kunna ta del av det.
          </p>
          <p xml:id="i-3qws5MdcuJtUwgxFKa2vY7">
            För att lyfta kulturlivet i hela landet vill Centerpartiet stärka
            och utveckla kultur­samverkansmodellen, i syfte att regionerna
            ska få ett större inflytande. Vi vill också att regionerna, i
            samverkan med den nationella nivån, tar fram en nationell kulturplan.
            Ytterligare ett sätt att stärka kulturlivet i hela landet är att
            inrätta ett system för ett nationellt kulturhuvudstadsår, då en
            ny svensk stad vartannat år får statusen nationell kulturhuvudstad.
            Då kan också mindre städer få uppmärksamhet och chans att visa
            upp och särskilt utveckla sitt kulturliv. De nationella kulturinstitutionerna
            måste också sprida sin verksamhet i hela landet.
          </p>
          <p xml:id="i-RTuyN7R4LTEgSorxpidjxq">
            Kulturen blir friare om den står på fler ben. Offentlig finansiering
            behövs i många fall och kan och bör ofta inte ersättas. Men vi
            vill samtidigt förbättra möjligheterna till privat finansiering.
            Vi har sedan tidigare förslag kring att bland annat underlätta
            kultursponsring, sänka dansbandsmomsen, införa avdragsrätt för
            företag vid första­handsinköp av konst med mera. Det finns behov
            av ytterligare förslag till åtgärder på detta område som kan bidra
            till en bredare finansiering av kulturen.
          </p>
          <head xml:id="i-SKm8v1WRnw69n3PgfbXwdZ" type="h2">
            Tillgång till allsidig och oberoende nyhetsbevakning
          </head>
          <p xml:id="i-HGJw6f6stBQ3HJG7ZKSgbt">
            Tillgången till en allsidig och oberoende nyhetsbevakning och
            opinionsbildning i hela landet måste säkras. Särskilt viktigt
            är att det finns förutsättningar för lokal nyhets­bevakning vilket
            är av stor betydelse för en fungerande demokrati.
          </p>
          <p xml:id="i-7FvuCsWhwkx1B9oypmf2dP">
            Public service spelar en stor roll för speglingen av hela landet.
            Den behövs sida vid sida med de privata aktörerna för att ha en
            mångfald av perspektiv. Ett fortsatt brett uppdrag för public
            service är centralt för att utbudet ska vara fortsatt relevant
            för många i Sverige. Den bredden ger också en igenkänning och
            gör att fler kan hitta till public service vid exempelvis en kris,
            då det är extra viktigt att kunna söka sig till en tillförlitlig
            källa.
          </p>
          <head xml:id="i-AVibfeQdzrfbeBCzUHaXbE" type="h2">
            Stärkt civilsamhälle
          </head>
          <p xml:id="i-DRxXGBLHUkyUKQd4rWEuan">
            Civilsamhället behöver finnas tillgängligt för alla i hela landet.
            Det behövs för att ta tillvara och säkra möjligheterna till ett
            starkt demokratiskt samhälle. Inom exempelvis idrotten, friluftslivet
            och folkbildningen finns stor förmåga att skapa en grogrund där
            människor kan stärkas och utvecklas, och de bidrar dessutom till
            verklig integration när människor möts utifrån intresse och delar
            erfarenheter. Centerpartiet vill skapa bättre förutsättningar
            för civilsamhället att utveckla sin verksamhet. För att åstadkomma
            detta bör det vara en högre andel grundstöd i statens bidrag.
            Centerpartiet föreslår i denna budgetmotion en civilsamhällessatsning,
            som bland annat ger stöd till allmänna samlingslokaler, som är
            en del av infrastrukturen för mötesplatser i hela landet. Idrott
            är den största folkrörelsen i Sverige och har mycket att ge i
            form av hälsa och samvaro. Idrotten behöver bli tillgänglig för
            fler och därför få ökade fria resurser. Inom folk­högskolan finns
            också möjlighet till utbildning som rustar för arbetsmarknaden.
            Dessa är exempel på civilsamhällets verksamheter. Staten behöver
            bidra genom att skapa goda förutsättningar.
          </p>
          <head xml:id="i-V5LkYfHHqTkb5vsqTsaiPR" type="h2">
            Idrott tillgänglig för alla
          </head>
          <p xml:id="i-FbMLi4uTP6BRTdy5nt8uXM">
            Idrott har mycket att ge i form av hälsa, livsglädje och samvaro.
            Ökad fysisk aktivitet är avgörande för bättre folkhälsa och påverkar
            den enskildes hälsa i positiv riktning. Idrott spelar en viktig
            roll inte minst för lokal sammanhållning och engagemang, för en
            lyckad integration och som en gemensam arena på tvärs av socioekonomiska
            skillnader. Därför bör ett brett idrottsliv främjas i hela landet,
            där både etablerade och nya sporter, även digitala, blir tillgängliga
            för fler.
          </p>
          <p xml:id="i-7d15r5pbvnkV8RzKPc9epL">
            Idrott är bra för både det fysiska och det psykiska välbefinnandet.
            Det är därför viktigt att ta reda på orsakerna till att flickor
            slutar idrotta tidigare, så att effektiva åtgärder kan sättas
            in. Centerpartiet anser att en utredning av vad som hindrar jämställd
            idrott bör tillsättas, så att Riksidrottsförbundet utifrån det
            kan få ett tydligare uppdrag för att uppnå jämställdhet inom svensk
            idrott.
          </p>
          <p xml:id="i-9pkqPaskuf53S9RFBHFvaE">
            Personer med funktionsnedsättning idrottar i lägre utsträckning
            än andra. Därför bör en utredning tillsättas vars syfte ska vara
            att identifiera hinder för personer med funktionsnedsättning och
            åtgärder som istället underlättar utövande och tävlande inom parasport.
          </p>
          <p xml:id="i-RnyjJUf52wVFYGSUVrTtpx">
            Utformningen av statens idrottsanslag bör ses över för att göra
            resultaten mer klara beträffande tillgänglighet till idrott för
            barn och ungdomar ur bland annat jämställdhets‑, jämlikhets- och
            funktionsnedsättningsperspektiv.
          </p>
          <p xml:id="i-GXDgvs62qW4cpXQHx55S8B">
            Sverige har också en viktig roll att spela i kampen mot dopning
            inom idrotten. Insatserna som genomförs inom idrotten med statligt
            stöd är av betydelse både för folkhälsan och för att upprätthålla
            världsantidopningskoden. Regeringen bör ta initiativ till att
            fler myndigheter och civilsamhällesaktörer kan bidra till att
            stärka och vidare­utveckla antidopninginsatser, både i och utanför
            Sverige.
          </p>
          <head xml:id="i-3UxxcWfpNetU5wB8fRU9np" type="h2">
            Lagförslag
          </head>
          <p xml:id="i-MYgp1sW9VnEw4i3Sz5gyRF">
            Regeringen föreslår i propositionen en ändring i lagen (1976:1046)
            om överlämnande av förvaltningsuppgifter inom Utbildningsdepartementets
            verksamhetsområde. Ändringen innebär att Folkbildningsrådet inte
            ska få pröva frågor om fördelning av anslagen mellan de olika
            grenarna av folkbildningen, alltså studieförbund, folkhögskolor
            och studerande­organisationer. I den delen ska därmed staten öka
            sin styrning vilket är mycket olyckligt.
          </p>
          <p xml:id="i-RK88JKjgaY8h5wTi8CocJx">
            En grundbult i folkbildningen är att den ska vara fri och frivillig.
            Det är utifrån det som folkbildningen har sitt stora värde såväl
            för de många deltagarna som för samhället och en väl fungerande
            demokrati. Med denna ökade styrning minskas friheten för folk­bildningen.
            Principen om armlängds avstånd till folkbildningen behöver säkras
            och därmed bör detta förslag till ändring i lagen avslås.
          </p>
          <head xml:id="i-KJGfamA94cqPranhafF3Md" type="h3">
            Centerpartiets överväganden
          </head>
          <p xml:id="i-EppgpzmyKntESW2Rd1Yoiw">
            Anslagsförslag 2024 för utgiftsområde 17 Kultur, medier, trossamfund
            och fritid
          </p>
          <p xml:id="i-BQckAF91ibdKigaP8RZPgJ">
            Anslag 2:3 föreslås öka med 1 miljon 2024 för att digitalisera
            kulturarvet, och av samma anledning beräknas anslaget öka med
            1 miljon kronor per år 2025–2026.
          </p>
          <p xml:id="i-W3v8nELLwL77hnU8GpL8Z">
            Anslag 3:3 föreslås öka med 1 miljon 2024 för att digitalisera
            kulturarvet, och av samma anledning beräknas anslaget öka med
            1 miljon kronor per år 2025–2026.
          </p>
          <p xml:id="i-GZsbxS57mPCUR81quZ69jk">
            Anslag 8:1 föreslås öka med 15 miljoner 2024 för att digitalisera
            kulturarvet, och av samma anledning beräknas anslaget öka med
            15 miljoner kronor per år 2025–2026.
          </p>
          <p xml:id="i-M2uicsu41rWZpkdtBtCYBK">
            Anslag 10:1 föreslås öka med 1 miljon 2024 för att digitalisera
            kulturarvet, och av samma anledning beräknas anslaget öka med
            1 miljon kronor per år 2025–2026.
          </p>
          <p xml:id="i-DLXWH6cnyGeX6QJbrzymkf">
            Anslag 13:1 föreslås öka med 100 miljoner kronor 2024 som stöd
            för upprustning av idrottsanläggningar, och av samma anledning
            beräknas anslaget öka med 100 miljoner kronor per år 2025–2026.
            Vidare föreslås anslaget också öka med 150 miljoner kronor 2024
            för stöd till idrott i utsatta områden, och av samma anledning
            beräknas anslaget öka med 150 miljoner kronor per år 2025–2026.
          </p>
          <p xml:id="i-BMRB8eRYFqmmoq8fHaLixn">
            Centerpartiet föreslår återställda medel till studieförbund om
            250 miljoner kronor 2024, samt 150 miljoner kronor 2025 respektive
            2026. Som en följd av att vi avslår förslaget om en ändring i
            lagen (1976:1046) förs också anslagen till 14:2 Statsbidrag till
            folkhögskolor över till 14:1 Statsbidrag till studieförbund.
          </p>
          <p xml:id="i-46RcrrQGK3QbHVxXp6fGnP">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div type="motSignatures">
          <list>
            <item xml:id="i-8pFKjeG69b2Aj1LopAw1CZ" who="i-DRqpu2aaHKSgAVbkTGg4rs">
              Catarina Deremar (C)
            </item>
          </list>
        </div>
      </div>
    </body>
  </text>
</TEI>
