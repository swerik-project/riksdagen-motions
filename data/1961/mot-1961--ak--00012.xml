<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__12/mot_1961__ak__12-001.pdf"/>
      <div type="motHeader" xml:id="i-SSXnzJ92wWB2Y21xTJqT9K">
        <div type="motTitle" xml:id="i-R58kxb6niSwbJhBKm2629u"/>
        <div type="motSubmissionInfo" xml:id="i-HYM8Xcg7xMd6LRNFXdY9SJ"/>
      </div>
      <div type="motBody" xml:id="i-WWQkMPoSmak6Tcf36Buah8">
        <div xml:id="i-XuKkoSPSkUYcwrE85CkP6H">
          <p xml:id="i-4GDjjptuoHxUaRSkBkytvp">
            [Hi
          </p>
          <p xml:id="i-4SCssWvaPs7QdYNKXM2dVR">
            Motioner i Andra kammaren, nr 12 år 1961
          </p>
          <p xml:id="i-4qx1TwNSpvC2mPg4wS3pBd">
            Nr 12
          </p>
          <p xml:id="i-QaS3im9oPew7Ko9gXcGUTD">
            Av herr Holmberg m. fl., om anordnande av hälsoundersökningar,
            m.m.
          </p>
          <p xml:id="i-63whmsDW6zetVdffKr8uAg">
            Medicinalstyrelsens chef dr. Engel uttalade för en tid sedan
            såsom sin mening att den rationellt tänkande människan mer och
            mer kommer att ställa kravet »att alla den medicinska vetenskapens
            resurser skall ställas till hennes förfo- gande för hälsans bevarande
            och förkovran». Detta är med visshet en uppfattning som har stöd
            hos folkflertalet i vårt land. Fakta visar att man genom förebyggande
            hälsovård och åtgärder för rehabilite- ring årligen kan rädda
            tusentals människor till liv, hälsa och arbetsförmåga. De hälsoundersökningar
            som sker genom barnavårdscentralerna, mödravården, tbe-dispensärerna,
            skolundersökningar ete. har betytt ofantligt mycket för att minska
            spädbarnsdödligheten, riskerna för sjukdom och lyten i barnaåldern,
            dödligheten vid barnsbörd ete., men vi behöver en vuxenvård av
            liknande typ. Dr Engel förklarade på landstingsförbundets senaste
            årsmöte att en systematisk hälsokontroll »är något som borde följa
            oss hela livet», och han nämnde bl.a. Sovjetunionen som exempel
            på länder som ordnat det bättre än vi. Det är bekant att de socialistiska
            ländernas industri- och idrottshälsovård är högt utvecklad, och
            den kompletteras med en massomfattande hälsokontroll av olika
            typer, bl.a. i syfte att upptäcka och bota cancer på ett tidigt
            stadium. I sam- band med behandlingen av den senaste statsbudgeten
            i SSSR rapporterade hälsovårdsminister Sergei Kurasjov att nu
            årligen 37 miljoner människor under- sökes i förebyggande syfte.
            Nyligen har på svenska publicerats en redogörelse om liknande
            verksamhet i Tjeckoslovakien. (En artikel av med. dr. Zdenek Kubes
            i tidskriften »Livet i Tjeckoslovakien» maj 1960.) Det har i synnerhet
            gällt undersökningar av kvinnor, bl.a. därför att kvinnor utsättes
            för cancerrisk även i tidig ålder. Under en tid av sex år har
            i det närmaste 3 miljoner människor undersökts i Tjecko- slovakien,
            varav 300 000 kvinnor i Prag, som har en befolkning på en miljon
            människor, i Brno 200000 kvinnor o.s.v. Hos till synes friska
            människor har man på detta sätt konstaterat förekomst av cancer
            i 1,8 procent av de undersökta fallen. När man så upptäckt sjukdomen
            i ett inledande stadium finns det med vetenskapens nuvarande resurser
            stora utsikter att återge patienten hälsan. Försök med nya former
            av hälsokontroll även i vårt land har visat att man med dessa
            metoder kan nå mycket goda resultat. På uppdrag av Stockholms
            stadsfullmäktige genomfördes år 1954 under ledning av en grupp
            experter från karolinska institutet en undersökning av drygt 2500
            personer i Stockholm från
          </p>
          <pb facs="riksdagen-motions-pdf/data/1961/mot_1961__ak__12/mot_1961__ak__12-002.pdf"/>
          <p xml:id="i-97AjKkXmtyvcWRvXoV7TF8">
            6 Motioner i Andra kammaren, nr 12 år 1961
          </p>
          <p xml:id="i-8f6fYfS4TWdcvigxCWSrzn">
            21 års ålder och uppåt, uttagna proportionellt till åldersfördelningen
            bland sta- dens befolkning. Trots att experterna arbetade under
            mycket svåra förhållanden, olämpliga lokaler, svårighet att arrangera
            kompletterande undersökningar — framför allt röntgenundersökningar
            eller genomgång på sjukhus utan väntetid — är resultatet av undersökningen
            sådant att den klart visat behovet av syste- matiskt genomförda
            hälsoundersökningar i hela riket. Hos 479 av de undersökta patienterna
            kunde någon patologisk förändring eller sjukdom icke påvisas,
            hos de övriga 2 025 patienterna ställdes 4 636 diag- noser. Till
            den grupp av diagnoser som av experterna betecknats som väsentliga
            med hänsyn till allmänt hälsotillstånd och funktionsduglighet
            var 512 av den arten att de föranledde remiss till läkare och
            178 remiss till sjukhus. I gruppen oväsentliga diagnoser konstaterades
            remissbehov i sammanlagt 26 fall. Undersökarna framhåller att
            det redovisade totalantalet diagnoser med säker- het utgör minimisiffror
            i detta material och föreslår att ett stort antal fall, i vilka
            man konstaterat sänkningsreaktion men icke kunnat utröna orsaken,
            skall följas vidare »då först en förlängd observation kan väntas
            ge ytterligare diag- nostiska upplysningar». Expertgruppen drar
            följande slutsats av sina rön: »Resultatet av föreliggande undersökning
            visar, att det är möjligt att genom en förebyggande hälsoundersökning
            upptäcka viktiga sjukdomar innan de givit symtom eller innan det
            stått klart för vederbörande att de vaga symtom han har bero på
            sjuklig process och böra föranleda läkarbesök. De fall av kräfttumör,
            sockersjuka, blodbrist och hjärtsjukdom, för att taga några exempel
            som upp- täckts vid 1954 års hälsoundersökning, äro tillräckligt
            många för att man skall kunna rekommendera en upprepning och utvidgning
            av undersökningen.» Som exempel kan nämnas undersökarnas redovisning
            av upptäckta cancerfall. Malign tumörsjukdom förekom hos 12 patienter
            av vilka sju var ovetande om sin sjukdom. Sex av de sistnämnda
            lades in på sjukhus, en patient önskade icke bli behandlad för
            sin tumörsjukdom. Om man förutsätter att frekvensen av ännu oupptäckta
            fall av maligna tumörer förekommer hos svenska folket i samma
            proportion som hos undersökningsklien- telet i Stockholm, innebär
            det att 15 000—20 000 människor i vårt land har sådan sjukdom
            utan att veta om det! Hotet mot deras hälsa och liv skulle kunna
            undan- röjas eller minskas genom regelbunden hälsokontroll. Kostnaden
            för 1954 års hälsokontroll i Stockholm var 60 kronor per patient.
            I Svenska Läkartidningen nr 14 1960 redovisas resultaten av hälsoundersök-
            ningar som företogs år 1958 genom Thulebolagens försorg. I detta
            fall gällde det en bestämd åldersgrupp, 45-åringar. Det visade
            sig att en tredjedel av de undersökta hade sjukdomstillstånd av
            olika slag som de var ovetande om. Av stort intresse är också
            en undersökning som företagits i Sundbyberg. Det gällde hälsokontroll
            på 60-åringar, och det hela utgjorde ett led i planeringen av
            åldringsvården. Förste stadsläkaren Sten Almström uttrycker saken
            så att man ville utröna om nödiga åtgärder vidtagits »för att
            uppskjuta den tidpunkt
          </p>
          <pb facs="riksdagen-motions-pdf/data/1961/mot_1961__ak__12/mot_1961__ak__12-003.pdf"/>
          <p xml:id="i-5hosVRvH6xy4xMGtZ27Ujn">
            Motioner i Andra kammaren, nr 12 år 1961 l
          </p>
          <p xml:id="i-CcPqzPxqqt2YSuMCW2bUua">
            då vederbörande måste ha stöd eller måste tas om hand genom samhällets
            väl- färdsanordningar». (Ur en redogörelse i Socialmedicinsk Tidskrift
            nr 3 1959.) Sammanfattande säger utredarna att även denna undersökning
            visat att ett stort antal människor har sjukdomar som de är ovetande
            om och därför inte söker vård i tid. I den undersökta åldersgruppen
            var reumatiska åkommor samt hjärt- och kärlsjukdomar starkt framträdande.
            Beträffande den sistnämnda gruppen framhålles, att »behovet av
            hälsokontroll ligger i öppen dag, siffrorna är något av ett nödrop&gt;.
            Som ett apropå till den aktuella debatten om bristerna inom tandvården
            bör man också uppmärksamma utredarnas förklaring att »tändernas
            och i många fall också protesernas tillstånd måste betecknas som
            beklämmande». Till de angelägnaste åtgärderna för att befrämja
            folkhälsan hör otvivelaktigt ingripanden i fråga om tandvården.
            Det måste bli allmänt vedertaget att tand- sjukdomarna inte får
            nonchaleras, upplysningen på detta område måste inten- sifieras,
            och framför allt måste statsmakterna manifestera tandvårdens betydelse
            för folkhälsan genom att snabbt reparera hittillsvarande försummelser.
            Det gäller framför allt att tillgodose tandvårdens behov av läkare
            och annan personal. Men nu bör det också ordnas så att bekämpningen
            av tandsjukdomarna kan ske under lika ekonomiska villkor för alla
            befolkningsgrupper. Tandvården bör in- ordnas i sjukkassornas
            verksamhet. Enligt medicinalstyrelsens beräkningar är de svenska
            familjernas genomsnitts- kostnader för tandvård nära dubbelt så
            stora som deras utgifter för övrig hälso- och sjukvård om medicinkostnaden
            frånräknas. Detta säger tillräckligt om kost- nadsfrågans betydelse.
            Folk som har gott om pengar behöver icke utsätta sig för några
            risker genom utebliven tandvård, men det är lika klart att kostnads-
            frågan har blivit ett avgörande skäl för stora befolkningsgrupper
            i sämre eko- nomisk ställning att avstå från tandvård eller dröja
            så länge därmed att allvar- liga hälsorisker uppstår. Denna allvarliga
            brist i svensk hälsovård har även tidigare påtalats genom motioner
            i riksdagen, senast år 1960. Egentligen förekom då inga invändningar
            mot kravet om fri tandvård i och för sig. Men utskottet erinrade
            om ett löfte av socialministern att de brister som ännu vidlåder
            försäkringsskyddet skall klaras inom kort. Socialministern hade
            till och med understrukit att tidpunkten just nu var »synnerligen
            lämpad» för sådana förbättringar av försäkringsskyd- det. Därav
            drog utskottet slutsatsen att socialförsäkringsutredningen skulle
            ta befattning med frågan om tandvårdens inordnande i sjukförsäkringen,
            och sam- ma förhoppning hyste tydligen också riksdagen. Men hittills
            har ingenting före- kommit som infriat dessa förhoppningar. Saken
            har emellertid den vikt för hälsovården att statsmakterna nu inte
            bör dröja ytterligare med ett beslut om att inordna tandvården
            i sjukkasseverksamheten. Hemställan i detta avseende göres i särskild
            motion. I hög grad beror möjligheten till framsteg inom sjuk-
            och hälsovården på statsmakternas vilja att ompröva sin skatte-
            och anslagspolitik. Mycket tyder
          </p>
          <pb facs="riksdagen-motions-pdf/data/1961/mot_1961__ak__12/mot_1961__ak__12-004.pdf"/>
          <p xml:id="i-WVJi6PNb5CDmRzzuH1HNCm">
            8 Motioner i Andra kammaren, nr 12 år 1961
          </p>
          <p xml:id="i-U5GELgx3gR7TFmJcMTVFiw">
            på att det skulle vara fördelaktigt om huvudmannaskapet för mentalsjukvården
            och den öppna sjukvården helt överflyttades till landstingen.
            Men denna reform har hindrats av att statsmakterna framhärdar
            i sina strävanden att även i detta sammanhang övervältra en större
            andel av kostnaden för denna sjukvård på landstingen. Det handlar
            inte om någon besparing av samhällets totala utgifter för detta
            ändamål. Den enda effekten för den privata skattebetalaren är
            att övervältringen av en större utgiftsandel på landstingen leder
            till en förskjutning av den sam- lade skattebördan till nackdel
            för folk med mindre inkomster. Det är begripligt att landstingen
            motsätter sig en skattepolitik med denna antidemokratiska tendens.
            Aktuella utredningar har givit alarmerande besked om hur vår hälsovård
            försummats på grund av otillräckliga anslag. Vi har en läkare
            per 1 000 invånare, medan exempelvis Sovjetunionen och Österrike
            har en läkare per 600 invånare. Liknande jämförelser i fråga om
            tandvården utfaller också till vår nackdel. I en utredningsrapport
            (SOU 1958:15) har även i fråga om omgivningshy- gienen skildrats
            hur elementära åtgärder för hälsoskyddet blivit eftersatta därför
            att anslagen till hygieniska anordningar är för små, att det inte
            sker tillräcklig utbildning av hygieniker och kontrollanter samt
            att industrilokalisering inte sker med nödig hänsyn till hälsosynpunkter.
            Även i denna utredning framhålles läkartillgången och läkarnas
            arbetsförhållanden som centrala frågor för en för- bättring av
            hälsovården. Särskilt i den nordligaste landsdelen och övriga
            gles- bygder är bristen på tjänsteläkare ett oerhört hinder för
            alla avsnitt av hälso- vården. Det är alltså främst en fråga om
            bättre villkor för tjänsteläkarnas verk- samhet — exempelvis genom
            inrättande av flerläkarstationer, särskilda åtgärder för att klara
            vikariefrågan under semestrarna samt stimulans i fråga om forsk-
            ningsmöjligheter och studieresor. Vid de flesta lasarett bedriver
            någon eller några av läkarna vetenskapligt arbete, naturligtvis
            vid sidan av rutinarbetet i sjukvården. För de yngre läkarna,
            som inriktar sig på en karriär inom statlig eller kommunal sjukvård,
            är dessa möjligheter till forskning (med disputation och överläkartjänst
            som första mål) en betydelsefull faktor. De läkare som stannar
            inom den slutna sjukvården, alltså fortsätter vid lasaretten,
            har ofta denna möjlighet att forska. Men hur är det med läkare
            som arbetar inom öppen vård, provinsialläkare, stadsläkare eller
            stadsdistriktsläkare? Trots allt vackert tal om den öppna vårdens
            betydelse förekommer det mycket sällan att en provinsialläkare
            eller annan tjänsteläkare i öppen vård får forskningsanslag. Alla
            anslag av betydelse har gått till läkare som är verksamma inom
            den slutna vården. Ändå är förhållandet det att många provinsialläkare
            skulle ha utomordentliga bidrag att ge till forskningen, framför
            allt när det gäller hälsoundersökningar, undersökningar om förebyggande
            åt- gärder mot sjukdom och olycksfall ete. Om man vill att provinsialläkarbanan
            skall få samma prestige och attraktionskraft som lasarettsläkarbanan
            måste en radikal förändring ske i fråga om tillgången på forskningsanslag
            och principerna för fördelningen av dessa anslag. En nödvändig
            åtgärd är till exempel att bereda
          </p>
          <pb facs="riksdagen-motions-pdf/data/1961/mot_1961__ak__12/mot_1961__ak__12-005.pdf"/>
          <p xml:id="i-QjsZzV3N1PHC9AMTMAykMq">
            Motioner i Andra kammaren, nr 12 år 1961 9
          </p>
          <p xml:id="i-2tBLc4hCUanx7LbfzYnSPP">
            ett antal provinsialläkare varje år möjlighet att utan inkomstbortfall
            erhålla vikarier för att ett halvår eller ett år bli befriade
            från tjänsteåligganden och få koncentrera sina krafter på vetenskapliga
            undersökningar inom sina distrikt. Då skulle många ambitiösa unga
            läkare gärna välja denna bana. Bristen på läkare har anförts som
            ett skäl till att nu inte göra ytterligare något i fråga om hälsokontrollen.
            Det kan erinras om att »kommittén för översyn av hälso- och sjukvården
            i riket» enligt sina första direktiv även skulle ta itu med hälsokontrollen.
            I senare direktiv (av den 23 maj 1958) efter rekonstruktionen
            av kommittén påpekas däremot uttryckligen att kommittén icke skall
            syssla med hälsokontrollen därför att personaltillgången inom
            sjukvården icke gjorde det möjligt att »inom den närmaste framtiden
            genomföra någon allmän hälso- kontroll». Den hittillsvarande otillräckliga
            läkarutbildningen är sålunda ett svårt hinder för strävandena
            att inom rimlig tid få till stånd bättre förhållanden inom hälso-
            vården. Det får väl anses troligt att vårriksdagen förelägges
            ett regeringsförslag om ökad läkarutbildning, och först då kan
            alla därmed sammanhängande frågor bedömas. Detta gäller även förutsättningarna
            för en allmän hälsokontroll. Där- emot bör redan nu förberedelser
            för allmänna hälsoundersökningar kunna före- tagas. Behovet av
            sådana allmänna hälsoundersökningar kan anses klart ådaga- lagt
            av stickprovsundersökningar som företagits i vårt land och vitsordas
            också genom erfarenheter från andra länder. Förberedelser kan
            ske genom ytterligare försöksverksamhet. En »riktad&gt;» häl- sokontroll
            för vissa grupper kräver icke så stort antal läkare, men därigenom
            skulle man vinna erfarenhet för planering, fixering av målsättning
            ete. för en framtida allmän hälsokontroll. I andra länder har
            man länge haft sådan för- söksverksamhet som syftar till att prova
            ut ett batteri av olika enkla undersök- ningar, laboratorieprov
            etc., som skulle göra det möjligt att fånga in flertalet viktiga
            folksjukdomar på ett tidigt stadium. I fråga om rehabiliteringsvård
            inom och utanför sjukhusen råder det också stora brister. Det
            ger sig till känna redan genom den otillräckliga tillgången på
            sjukgymnaster och terapeuter och blir ännu påtagligare, när man
            kommer in på frågan om möjligheterna till mera avancerad rörelsebehandling.
            De flesta sjukhus och konvalescenthem saknar helt simbassänger,
            gymnastiksalar, idrotts- anordningar och verkstäder för meningsfylld
            arbetsterapi. Bristerna inom denna del av hälsovården har påtalats
            i förslag och debatter inom många kommunal- församlingar. Det
            har gällt krav om åtgärder för att bereda flera konvalescenter
            och handikappade möjligheter till tillfällig rörelsebehandling
            och arbetsträning eller ständig sysselsättning i s.k. skyddade
            verkstäder. Ett TV-program under förra året riktade också uppmärksamheten
            på denna del av hälsovården, och saken apostroferades ytterligare
            genom kommentarer till TV-fallet under en hälsovårdsdebatt i Stockholms
            stadsfullmäktige. TV- programmet gällde den kände landslagsmannen
            i fotboll »Svenne Berka»&gt;, Sven Bergqvist, som råkade ut för en
            olycka för några år sedan. Läkaren John Takman
          </p>
          <pb facs="riksdagen-motions-pdf/data/1961/mot_1961__ak__12/mot_1961__ak__12-006.pdf"/>
          <p xml:id="i-GzRJpaqKsfoqJ3tTtXdbpL">
            10 Motioner i Andra kammaren, nr 12 år 1961
          </p>
          <p xml:id="i-7xSPfx9FVxW7he2zfmYrcM">
            kallade det hela för ett exempel på »vår brutala passivitet när
            det gäller att återföra sjuka och skadade till ett produktivt
            och normalt rörligt liv». Bergqvist fick god akutvård, sade Takman,
            men efter akutvården fanns det ingen eftervård som förtjänar detta
            namn. I fyra år låg Bergqvist till sängs, tills han fick tillfälle
            att utnyttja vad moderna energiska sjukgymnaster/arbets- terapeuter
            kan göra när de har nödvändiga resurser... Redan efter två måna-
            ders rationell rehabiliteringsbehandling kunde Svenne Berka gå
            utan stöd i sjukhusets simbassäng. Simma hade han kunnat börja
            göra tidigare. De smärt- samma kramperna och den sjukliga spänningen
            i benmusklerna tonades gradvis ned. Under den mångsidiga, aktiva,
            dagliga träningen i simbassängen, i hand- bollshallen, i sjukhusets
            verkstad och på gräsplanen återvann han en del av den rörlighet
            som gått förlorad vid olyckan och under den efterföljande fyraåriga
            passiva tillvaron. Men det var inte i Sverige denna rehabilitering
            skedde. För att Bergqvist skulle få den behandling han behövde
            måste han på en enskild mecenats bekost- nad resa till Stoke-Mandevillesjukhuset
            utanför London ! Slutligen vill vi framhålla att en intensivare
            inriktning på förbättring av hälso- och sjukvården måhända kunde
            befrämjas även genom en samordning av alla härtill hörande frågor
            inom ett departement. Med hänsyn till den mängd av viktiga uppgifter,
            som åvilar en departementschef som har huvudansvaret för hälsovården,
            framstår det som olämpligt att han också skall handha polis- och
            brandväsende m.m. Under hänvisning till vad sålunda anförts föreslår
            vi, att riksdagen beslutar att i skrivelse till Kungl. Maj:t hem-
            ställa om förslag till anordnande av hälsoundersökningar inom
            ett antal försöksdistrikt och grupper i olika delar av landet
            samt att uttala sig för att den ifrågasatta förändringen av huvud-
            mannaskapet för mentalsjukvården och den öppna sjukvården underlättas
            genom att staten påtar sig kostnaden för denna vård i minst samma
            utsträckning som hittills.
          </p>
          <p xml:id="i-UQ4XkewcnzWesXFjJaPTmT">
            Stockholm den 12 januari 1961
          </p>
          <p xml:id="i-TtvoMHy2m2rbvjdCQAJKJw">
            Helmer Holmberg H. Hagberg Knut Senander
          </p>
        </div>
      </div>
    </body>
  </text>
</TEI>
