<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00410">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__410/mot_1966__fk__410-001.pdf"/>
      <fw xml:id="i-FWSdXyK45t5koBw1UMWw8p">
        Nr 410—428 = Motioner i Första kammaren, nr 410 år 1966 1
      </fw>
      <div xml:id="i-RyR4sXWy1tv489PihmmnQk" type="motHeader">
        <div xml:id="i-GzTA5iB3YWbvqojH2jbpZo" type="motTitle"/>
        <div xml:id="i-Kj4iDYKUUTtsJQojCHoXPw" type="motSubmissionInfo"/>
      </div>
      <div xml:id="i-4Ejfcdc3dc9HERzGkWksNs" type="motBody">
        <div xml:id="i-9aMptHnNdbrckKy9Kp2xFk">
          <p xml:id="i-2RfHTV8qkHCF7hM2YwtS54">
            Nr 410
          </p>
          <p xml:id="i-HL2Ss6WVdP3C1vn3wQB8eM">
            Av fröken Stenberg m. fl., om inrättande vid Umeå universitet
            av en professur i gynekologisk radioterapi.
          </p>
          <p xml:id="i-MxPrWc84Da3fxPWWxDK6wx">
            (Lika lydande med motion nr 471 i Andra kammaren)
          </p>
          <p xml:id="i-31nqaN3gSP7x1AEDEB9oZA">
            År 1961 dog 10 797 kvinnor i kancer av sammanlagt 20 670 fall.
            Av dessa kvinnliga kancerfall hade ungefär en fjärdedel gynekologisk
            lokalisation. Frekvensen av gynekologisk kanecer tilltar kraftigt
            i 30- och 40-årsåldern och är högst i 50-årsåldern, där det förekommer
            omkring 150 nya fall av gynekologisk kancer per 100 000 kvinnor
            per år. Den vanligaste formen av gynekologisk kancer är livmoderhalskancern
            — var 43:e kvinna får någon gång under sitt liv livmoderhalskancer.
            Den drabbar särskilt relativt unga kvinnor. Den förekommer redan
            i 20-årsåldern och medelåldern ligger på 45 år. Denna kancerform
            är vanligast bland stor- städernas kvinnor och i den kategori
            som fött många barn. Betydelsen av tidig diagnostik vid kancer
            kan knappast överskattas. Ju tidigare under tumörens utvecklingsskede
            patienten behandlas, desto gynn- sammare är utsikterna för tillfrisknande.
            Vid livmoderhalskancer kan ungefär 80 procent av patienterna bestående
            botas, om de behandlas då tumören är begränsad endast till livmoderhalsen.
            Om spridningen är större, ökar risken för obotlighet. Livmoderhalskancern
            kan diagnostiseras redan i ett förstadium av sjukdomen och med
            enkla åtgärder ge hundraprocentig läkning. Denna kancerform ger
            i förstadiet inte några symtom, och patienten ser ingen anledning
            att söka läkarhjälp. Vid hälsoundersökning av till synes friska
            kvinnor kan man emellertid uppspåra dessa tidiga tumörtillstånd
            redan innan några symtom kommit till stånd. Den så kallade cytologiska
            undersökningen är den enklaste och mest besvärsfria formen för
            att påvisa livmoderkancer. Den har använts vid undersökningar
            i bl. a. USA och Canada och medfört att den spontana fre- kvensen
            av livmoderhalskancer bland undersökta grupper sjunkit. Bland
            kvinnor som genomgått sådan undersökning 2 år i följd påvisades
            en kan- cerfrekvens ungefär 100 gånger lägre än frekvensen vid
            första hälsounder- sökningen. Gynekologisk hälsokontroll med cytologisk
            undersökning är planerad i Sverige i syfte att upptäcka och behandla
            förstadium eller symtomfritt sta- dium av livmoderhalskancer.
            Cytologisk undersökning kan med ungefär 95 Z säkerhet påvisa börjande
            eller redan utbruten livmoderhalskancer.
          </p>
          <p xml:id="i-9TghGxt9FKnoWA2zHoPbBu">
            Bihang till riksdagens protokoll 1966. 3 saml. Nr 410—428
          </p>
          <pb facs="riksdagen-motions-pdf/data/1966/mot_1966__fk__410/mot_1966__fk__410-002.pdf"/>
          <fw xml:id="i-G8gjoCGYkYFTGchPkVyRy9">
            2 Motioner i Första kammaren, nr 410 år 1966
          </fw>
          <p xml:id="i-42pCZTBnN8MAQG8PKZSaDA">
            Det yttersta målet är att undersöka varje svensk kvinna i åldern
            20—70 år ungefär vart fjärde år. För att begränsa projektet har
            man beslutat att börja med åldersgruppen 30—49 år. Projektet är
            avsett att igångsättas i etapper med början 1967. I Sverige finns
            sedan många år en väl utbyggd regionvård för behandling av gynekologisk
            kancer. Redan på 1910-talet inrättades radiumhemmet i Stockholm.
            Sedan 1940-talet finns liknande behandlingscentraler i Lund och
            Göteborg. Till dessa tre behandlingscentraler för gynekologisk
            kancer har ytterligare en klinik inrättats — vid Umeå universitet.
            Den gynekolo- giska kancerterapien i övre Norrland är sedan 1962
            centraliserad dit. Undervisning i de gynekologiska kancerformernas
            diagnostik och terapi är av mycket stor betydelse för den blivande
            läkaren och ett viktigt medel att åstadkomma en förbättring av
            behandlingsresultaten. Även för blivande specialister i gynekologi
            är utbildningen vid de gynekologiska radioterapeu- tiska klinikerna
            av mycket stor betydelse och obligatorisk. Vid Umeå univer- sitet
            ges denna undervisning av docent Olle Kjellgren. Det ökade student-
            intaget vid den medicinska fakulteten i Umeå medför även ökat
            antal undervisningstimmar i gynekologi. — Det är således en betydande
            undervis- ningsvolym som åligger överläkaren vid jubileumsklinikens
            i Umeå gyneko- logiska avdelning. Genom centralisering av det
            medicinskt och socialt viktiga patientmateria- let med gynekologisk
            kancer till regionkliniker, undandrages detta viktiga material
            från forskning, om ej någon forskningsorganisation finns inrättad
            vid dessa kliniker. Det måste ses som en mycket angelägen uppgift
            att en forskningsorganisation kommer till stånd inom området för
            de gynekologiska kancersjukdomarna. Det är angeläget att en regionklinik
            av den typ som finns i Umeå har en överläkartjänst kombinerad
            med ordinarie lärarbefattning. Dåvarande medicinska högskolan
            i Umeå har i petita 1963 och 1964 be- gärt en laboratur i gynekologisk
            radioterapi med docent Olle Kjellgren som förste innehavare. Medicinska
            fakulteten vid Umeå universitet har 1965 be- gärt en professur
            i gynekologisk radioterapi med docent Olle Kjellgren som förste
            innehavare. Universitetskanslersämbetet har i sina petita 1964/65
            föreslagit den nämnda laboraturen. Angående överläkaren docent
            Olle Kjellgren: Docent Kjellgren är född 1920, blev med. kand.
            1940 och med. lic. 1946 samt disputerade vid Göteborgs universitet
            1958. Docent Kjellgrens utbildning omfattar tre år kirurgi, fem
            år obstetrik och gynekologi. Han har vidare tjänstgjort i sju
            år i gynekologisk radioterapi vid jubileumskliniken i Göteborg,
            både som biträdande och vika- rierande överläkare. Sedan 1962
            är docent Kjellgren anställd som överläkare vid radioterapeutiska
            klinikens gynekologiska avdelning vid lasarettet i Umeå. Docent
            Kjellgren har företagit flera studieresor, besökt olika cytolog-
          </p>
          <pb facs="riksdagen-motions-pdf/data/1966/mot_1966__fk__410/mot_1966__fk__410-003.pdf"/>
          <fw xml:id="i-PjpN9P5TCXYoWV2Jbznatg">
            Motioner i Första kammaren, nr 410 år 1966 3
          </fw>
          <p xml:id="i-WajrPAHHKzpjmbfcLBA5az">
            laboratorier samt gynekologiska kancerkliniker i USA och inbjudits
            som före- dragshållare och konferensdeltagare i sammanhang, där
            man berört gyne- kologisk kancer, både i Sverige och utrikes.
            Docent Kjellgren har utgivit ett 50-tal skrifter och har i det
            närmaste fär- digställt en stor lärobok i den gynekologiska kancerns
            klinik och behandling, avsedd att användas dels vid undervisning
            av medicine kandidater, dels för utbildning av gynekologspecialister.
            Sin huvudsakliga vetenskapliga aktivitet har docent Kjellgren
            koncentrerat till problem rörande framför allt den gynekologiska
            cytologien. De resultat han framlagt inom detta betydelsefulla
            fält har givit honom en internationellt erkänd ställning som en
            kunnig och framstående cytolog och kancerterapeut. Vidare är docent
            Kjellgren den förste här i landet som skapat och organi- serat
            ett cytologlaboratorium. Han är medlem i medicinalstyrelsens expert-
            grupp för utarbetande av plan rörande gynekologisk hälsoundersökning
            för tidigt upptäckande av livmoderhalskancer. Docent Kjellgren
            har på ett föredömligt sätt organiserat den gynekolo- giska kancervården
            inom jubileumsklinikens i Umeå upptagningsområde. Han bedriver
            vid jubileumskliniken en allsidig verksamhet som kancertera- peut.
            Docent Kjellgren har i februari 1965 på begäran av medicinska
            fakulteten vid Umeå universitet kompetensförklarats till professur
            i gynekologisk radioterapi av professorn i obstetrik och gynekologi
            vid karolinska insti- tutet, Ulf Borell; professorn i obstetrik
            och gynekologi vid Lunds universitet, Stig Kullander, och av professorn
            i radioterapi med tumördiagnostik vid Umeå universitet, Lars-Gunnar
            Larsson. På grund av vad ovan anförts vill vi understryka nödvändigheten
            av att mesta möjliga medel till forskning och till behandling
            ställes till kancer- klinikernas förfogande. Vi hemställer därför,
            att riksdagen måtte besluta om inrättandet av i första hand en
            professur och i andra hand en laboratur i gyneko- logisk radioterapi
            vid Umeå universitet med docent Olle Kjellgren som förste innehavare.
          </p>
          <p xml:id="i-3MZQzipBMXDBk3HiJwAwM3" type="date">
            Stockholm den 25 januari 1966
          </p>
          <div xml:id="i-QwQ268R5PGgMu6mkx8yQ8a" type="signatureBlock">
            <list xml:id="i-61S6icTH4vo49qcCKq3pXA">
              <item xml:id="i-QrhUrTnfdSmGGDGbAqmdru" who="unknown" type="signature">
                Gunvor Stenberg Per Jacobsson Ruth Hamrin-Thorell Gunnar Rönnberg
                Lisa Mattson G Edström
              </item>
            </list>
          </div>
          <p xml:id="i-GRRfXXmCw4n31SNjgYzwMA">
            Mary Hultell Elvy Olsson
          </p>
        </div>
      </div>
    </body>
  </text>
</TEI>
