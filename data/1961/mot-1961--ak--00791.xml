<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00791">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__791/mot_1961__ak__791-001.pdf"/>
      <fw xml:id="i-DrVXRHGGbjaG3AadWtMdHX">
        8 Motioner i Andra kammaren, nr 791 år 1961
      </fw>
      <div xml:id="i-Jj3pPLAiHqQFU7Szx1X9o8" type="motHeader">
        <div xml:id="i-E246NkZsvbDKLMiaDLQHfc" type="motTitle"/>
        <div xml:id="i-8rWBjU8x5ESffZwPyCnsu1" type="motSubmissionInfo"/>
      </div>
      <div xml:id="i-7R64XcDsoY2Xq1QUAGoYso" type="motBody">
        <div xml:id="i-5BH7Rgnn3TCaiSH4Cn3Bt4">
          <p xml:id="i-32t8BvCB5GjmFKnNz3fHTq">
            Nr 791
          </p>
          <p xml:id="i-NhJS56RLCBUFYsmnRpJ6io">
            Av herr Johansson i Stockholm m. fl., i anledning av Kungl. Maj:ts
            proposition nr 144, angående försäljning av viss krono- egendom.
          </p>
          <p xml:id="i-DSSyS4KUyNTDn4UchgWTe2">
            I Kungl. Maj:ts proposition nr 144 föreslås, att den av kronan
            år 1956 för fångvårdsändamål förvärvade egendomen Runö gård i
            Österåkers kommun i Stockholms län skall försäljas. Remissinstanserna
            framhåller att egendomen i fråga väl lämpar sig för bostads- bebyggelse.
            Enligt det preliminärt träffade avtalet skall köparen bli John
            Matt- son Byggnadsaktiebolag. Det anmärkningsvärda härvidlag är
            förslaget om att samhälleligt ägd mark, därtill inom Stor-Stockholmsområdet,
            föreslås försäljas till en privatägd bygg- nadsfirma, bakom vilken
            starka bank- och kapitalintressen döljer sig. Redan i Arbetarrörelsens
            Efterkrigsprogram heter det:
          </p>
          <p xml:id="i-VRoDvpMMBgDrQ5NSo1q2m8">
            För att jordvärdestegringen i städerna skall komma det allmänna
            till godo och ännu mer för att framtida saneringsarbeten icke
            skall försvåras på grund av bostadsbeståndets splittring på fler
            ägare, bör tomtmarken kommunaliseras och beståndet av hyreshus
            gradvis överföras i kommunal ägo. Hyresgäströrelsen i vårt land
            har med fullt berättigande och i bostadskonsu- menternas intresse
            vänt sig emot att kommunerna avhänder sig tomtmark med möjlighet
            för enskilda att tillgodogöra sig den markvärdestegring som följer
            genom samhälleliga åtgärder. Särskilt inom Stor-Stockholmsområdet,
            där en intensiv bostadsbebyggelse alltfort äger rum och i än högre
            grad är att motse, måste det vara angeläget att tomtmark undandrages
            möjligheterna för privat spekulation. I dagarna äger uppvaktningar
            rum från Hyresgästföreningen i Stockholm med omnejd hos de ansvariga
            kommunala myndigheterna i kommu- nerna runt Stockholm, varvid
            hyresgäströrelsens representanter hemställer att dessa såvitt
            möjligt icke skall avyttra av kommunerna ägd mark till enskilda
            byggnadsföretag. Svårigheterna med kapitalanskaffning utgör givetvis
            problem för flera kom- muner inom Stor-Stockholmsområdet. Det
            är dock bekant att från Stockholms stads sida intresse visats
            för samverkan med kommunerna i dess grannskap när det gäller genomförandet
            av bostadsbyggnadsprogrammet. Stockholms stad och dess byggnadsföretag
            är beredda att ställa sina resurser till förfogande på detta område.
            I den skrivelse som Hyresgästföreningen i Stockholm med omnejd
            överlämnar till kommunerna 1 Stockholms grannskap heter det:
          </p>
          <pb facs="riksdagen-motions-pdf/data/1961/mot_1961__ak__791/mot_1961__ak__791-002.pdf"/>
          <fw xml:id="i-Xp5MPusFVUzNVkDvT2eUhv">
            Motioner i Andra kammaren, nr 791 år 1961 9
          </fw>
          <p xml:id="i-QpQ7xT9Y6j6YJfD9ps1i6y">
            Otillräckliga finansiella resurser får inte leda till att stora,
            värdefulla tomt- områden i kommunernas ägo försäljas till privata
            spekulationsintressen, när kommunerna ställs inför uppgiften att
            förverkliga aktionsprogrammet för bo- stadsförsörjningen i Stor-Stockholm.
            En sådan markpolitik leder, anser vi, osvikligen till fördyringar,
            som hyresgästerna och skattebetalarna får bära. Det bör vara ett
            samfällt intresse att — eventuellt med stöd från statsmakterna
            — skapa de finansiella resurser som erfordras för ett samhälleligt
            lett bostadsbygge. När marken befinner sig i samhällets hand är
            detta en garanti för en god stads- planering i framtiden.
          </p>
          <p xml:id="i-16fdTon69r3jcGAmdp2hEW">
            Det måste i denna situation anses vara synnerligen anmärkningsvärt
            att av statsmakterna förvärvad mark föreslås bli avyttrad till
            privata byggnadsaktie- bolag, därtill på villkor som för kronans
            del är så ofördelaktiga, att statskontoret för sin del ej anser
            sig kunna tillstyrka en försäljning på de av fångvårdens byggnadskommitté
            föreslagna villkoren. Det här ovan anförda resonemanget om kommunerna
            och tomtmarken äger naturligtvis helt och fullt tillämpning också
            på statsmakterna. Främjandet av en mark- och bostadspolitik i
            bostads- konsumenternas intresse, som motverkar spekulation och
            höga hyror, borde av statsmakterna kräva att utnyttja varje möjlighet
            till att underlätta för kom- munerna att förvärva värdefull tomtmark.
            Med hänvisning till det här anförda hemställes, att Kungl. Maj:ts
            proposition nr 144 avslås oeh att egen- domen Runö gård i Österåkers
            kommun hembjudes kommunen eller i Stor-Stockholm samverkande kommuner
            på villkor, som möjliggör ett förvärv av egendomen i fråga.
          </p>
          <p xml:id="i-BRPkXqVqEJYhXSQ2rnHQmz" type="date">
            Stockholm den 25 april 1961
          </p>
          <div xml:id="i-KMF4su1MCKQ8gNF4NtN43B" type="signatureBlock">
            <list xml:id="i-R8fv2wydErQJrqL7Kuu3VR">
              <item xml:id="i-9x6otAmcc7FjttPDP5dR4x" who="unknown" type="signature">
                Gustav Johansson H Hagberg Henning Nilsson
              </item>
            </list>
          </div>
          <p xml:id="i-MaoRuuc5FPAxwH5ivN6fot">
            2 Stockholm, R. W. Statlanders Tryckeri, 1961.
          </p>
        </div>
      </div>
    </body>
  </text>
</TEI>
