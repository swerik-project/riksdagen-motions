<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00965">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__965/mot_1969__fk__965-001.pdf"/>
      <fw xml:id="i-UozLZmjhRvZccoFFZbXetN">
        4 &gt; Motion i Första kammaren, nr 965 år 1969
      </fw>
      <div xml:id="i-BPza2k5NHVcKJovnKhqDK7" type="motHeader">
        <div xml:id="i-RQnNTEtXsxje9CDLGqLJqB" type="motTitle"/>
        <div xml:id="i-FFbKnF6ZCHpx7C1hniaitN" type="motSubmissionInfo"/>
      </div>
      <div xml:id="i-YRSBDYintKzsRx87NzeYdH" type="motBody">
        <div xml:id="i-9NH1g537guP5gHLJTw4L14">
          <p xml:id="i-WsrDRHhXJoyapfqC85Y1Kz">
            Nr 965
          </p>
          <p xml:id="i-6yPa5LHpygZSzdiFoeCsV2">
            Av herr Österdahl m. fl., i anledning av Kungl. Maj:ts proposition
            nr 59, angående minimibelopp för statligt omställnings- bidrag.
          </p>
          <p xml:id="i-M95WgEquaewvCC7KLAuAxg">
            (Lika lydande med motion nr 1110 i Andra kammaren)
          </p>
          <p xml:id="i-M9HZfDAoXjiZgKcUpRZiuk">
            Folkpartiet har tidigare i partimotioner till årets riksdag (I:
            189 och II: 211) lagt fram sin syn på arbetsmarknadspolitiken.
            I dessa motioner har vi understrukit behovet av att de aktiva
            arbetsmarknadspolitiska medlen förstärks. Vi har krävt kraftigare
            förstärkning av arbetsförmedlingens re- surser för arbetsvård
            och yrkesvägledning, statsbidrag till omskolning i form av företagsutbildning,
            olika rörlighetsstimulerande åtgärder etc. För att förbättra den
            svårplacerade äldre arbetskraftens ställning föreslog vi en översyn
            av bestämmelserna för halvskyddad sysselsättning så att i framtiden
            halvskyddad sysselsättning skall kunna anordnas även i företag
            med mindre än fem anställda. Även om sysselsättningsskapande åtgärder
            och en aktiv arbetsmarknads- politik är de primära medlen när
            det gäller att lösa människors problem vid friställning, får man
            inte glömma att sörja för inkomsttryggheten om arbetslöshet inträffar
            och, trots alla ansträngningar, blir mer än tillfällig. Folkpartiet
            har vid flera tillfällen understrukit att det enda som kan garan-
            tera alla människor inkomsttrygghet vid arbetslöshet är en allmän
            syssel- sättningsförsäkring. I vår motion om allmän sysselsättningsförsäkring
            (1: 681 och II: 885/1968) framhöll vi följande, som kan sägas
            utgöra den principiella grunden för vår syn på det särskilda stödet
            till äldre arbetslösa: På tre områden har inkomstotryggheten förr
            känts särskilt stor för män- niskor. Det gäller vad som händer
            med inkomsten vid sjukdom, ålderdom och arbetslöshet. På de första
            två områdena har frågan om inkomsttrygghet lösts på det enda tillfredsställande
            sättet: genom en obligatorisk försäkring som i princip omfattar
            alla. Tiden är nu mogen att undersöka vägarna att lösa den återstående
            stora trygghetsfrågan på motsvarande sätt. Folkpartiet betraktar
            det nuvarande stödet till arbetslösa äldre som en partiell reform
            på vägen mot en allmän sysselsättningsförsäkring. Vi anser att
            denna reform endast är ett provisorium, som snarast möjligt bör
            byggas ut till ett effektivt skydd för alla vid arbetslöshet.
            Sakliga skäl talar för att detta kommande skydd måste ha formen
            av en allmän sysselsättningsför- säkring.
          </p>
          <pb facs="riksdagen-motions-pdf/data/1969/mot_1969__fk__965/mot_1969__fk__965-002.pdf"/>
          <fw xml:id="i-AAhXzAewsLybj7uAeyxxsM">
            Motion i Första kammaren, nr 965 år 1969 3
          </fw>
          <p xml:id="i-Fd6LdLJYRXJb8Se2nFbyN8">
            Trots det nuvarande omställningsbidragets provisoriska karaktär
            bör en del svagheter i konstruktionen nu förbättras.
          </p>
          <p xml:id="i-PyzxPDjcD3a1TxCptAVL1n">
            Överförsäkringsreglerna Som framhölls i motioner från vårt håll
            till 1968 års riksdag (I: 772 och II: 995) i anledning av propositionen
            angående särskilt stöd åt äldre arbets- tagare är en överförsäkringsregel
            nödvändig. Denna måste dock komplet- teras med en bestämmelse
            att bidraget inte får understiga ett visst inte allt- för lågt
            belopp. Motivet för överförsäkringsregeln — att det för den arbets-
            löse måste framstå som avgjort fördelaktigare att ta arbete än
            att uppbära ersättning — avtar i styrka vid bidragsbelopp som
            närmar sig ett minimi- behov. Vid en viss bidragsstorlek kommer
            intresset att inte behöva kombi- nera detta stöd med andra bidragsformer
            i förening med önskemålet om administrativ förenkling att tala
            för att ett minimibelopp fastställs. Arbets- lösa, som för några
            år sedan förlorat sitt egentliga arbete och sedan kanske haft
            tillfälliga arbeten, kan i dessa arbeten ha haft en mycket låg
            inkomst. Särskilt påpekade vi i de ovannämnda motionerna förhållandena
            för de egna företagare, som innan de lägger ned sitt företag under
            flera år kan ha drivit det i så liten och olönsam skala att deras
            egen ersättning knappast uppgått till mer än ett symboliskt belopp.
            Det är med tillfredsställelse vi konstaterar att departementschefen
            nu anslutit sig till vår uppfattning att ett minimibelopp för
            omställningsbidrag bör fastställas. Hittillsvarande erfarenheter
            visar nämligen, att våra farhågor besannats. Den 15 december 1968
            hade 1774 personer beviljats bidrag. Därvid hade reducerade bidrag
            fastställts i 793 fall, varav 480 på grund av tidigare inkomst.
            I drygt 200 fall hade bidraget reducerats till mindre än 400 kr.
            per månad och i tre fall t.o.m. till mindre än 100 kr. per månad.
            Statsutskottets majoritet, som behandlade ovannämnda motioner
            samti- digt med propositionen, ansåg att rent administrativa skäl
            möjligen skulle kunna tala för minimibelopp. De administrativa
            skälen ansågs dock inte väga så tungt som risken för att omställningsbidraget
            skulle uppfattas som en förtidspension. Denna farhåga anser vi
            inte utgöra tillräckligt skäl mot en regel om minimibelopp, eftersom
            en avgörande förutsättning för omställ- ningsbidrag är att inkomsttagaren
            står till arbetsmarknadens förfogande. I fråga om minimibeloppets
            storlek kan en jämförelse med arbetslöshetsför- säkringen tjäna
            till ledning. Det lägsta dagpenningbeloppet utgör där f.n. 18
            kr., vilket enligt den numera gängse beräkningen motsvarar omkring
            400 kr. i månaden. Ersättningen från arbetslöshetskassan är emellertid
            till skillnad från omställningsbidraget inte skattepliktig inkomst.
            Dagpenning- beloppet gäller dessutom i huvudsak för deltidsanställd
            personal. Det nu- varande omställningsbidragets provisoriska karaktär
            och ovannämnda om- ständigheter talar för att det lägsta bidragsbeloppet
            fastställs till 500 kr. i månaden. Vid äldrestödets tillkomst
            fästes stor vikt vid att bestämmelserna
          </p>
          <pb facs="riksdagen-motions-pdf/data/1969/mot_1969__fk__965/mot_1969__fk__965-003.pdf"/>
          <fw xml:id="i-VXvACr9wpuHnB65wTH5yuZ">
            6 Motion i Första kammaren, nr 965 år 1969
          </fw>
          <p xml:id="i-Sq4fKcvmHVPw5dQySiZdpR">
            angående omställningsbidrag inte utformades så att det kunde
            bli fördel- aktigare att stå utanför arbetslöshetsförsäkring och
            få sådant bidrag än att tillhöra försäkringen och få ersättning
            från erkänd arbetslöshetskassa. även om det av oss föreslagna
            minimibeloppet skulle medföra att några få per- soner den närmaste
            tiden skulle få ett högre omställningsbidrag än vad som motsvaras
            av dagpenningbeloppet torde skillnaden inte vara av den karak-
            tären att det skulle betraktas som fördelaktigare att stå utanför
            arbetslös- hetsförsäkringen. De nuvarande bestämmelserna föreskriver
            ju bl. a. att för icke-kassamedlem gäller två månaders väntetid
            innan omställningsbidrag får börja utgå. Det av oss föreslagna
            minimibeloppet 500 kr. per månad ansluter också i viss utsträckning
            till folkpensionsnivån. Genom de pensionstillskott som föreslås
            i proposition nr 38 till årets riksdag beräknas folkpensionsbeloppet
            för ensam pensionär — bortsett från kommunalt bostadstillägg —
            stiga till 5 400 kr. den 1 juli 1969. För bedömningen av omställningsbidragets
            storlek gjorde KSA-utredningen jämförelser med folkpension, socialhjälp
            och er- sättning från arbetslöshetskassorna. Utredningen övervägde
            också möjlig- heterna att göra omställningsbidraget värdebeständigt
            genom anknytning till basbeloppet enligt lagen om allmän försäkring.
            Med hänsyn till att om- ställningsbidraget är avsett som en temporär
            stödform till dess lämpliga allmänna former för kontant stöd vid
            arbetslöshet kan genomföras ansåg sig utredningen inte böra lägga
            fram något förslag om anknytning till basbe- lopp. Vi delar, som
            ovan framhållits, utredningens uppfattning att omställ- ningsbidraget
            bör betraktas som en temporär stödform. Skulle emellertid denna
            form för kontant stöd till arbetslösa trots allt bli bestående
            under en längre tidsperiod bör frågan om bidragsbeloppets värdebeständighet
            på nytt aktualiseras, t. ex. genom en anknytning till basbeloppet
            enligt lagen om allmän försäkring.
          </p>
          <p xml:id="i-Xbqb4Xvmrgqqnx1EGE8f8K">
            Stödförutsättningarna En grundläggande förutsättning för äldrestödet
            är att den arbetslöse före arbetslöshetens inträde har varit verksam
            i förvärvslivet. Denna förut- sättning kommer, i fråga om den
            som inte är medlem i erkänd arbetslös- hetskassa, till uttryck
            i bestämmelsen att den arbetslöse i minst 24 måna- der under de
            tre åren närmast före anmälan om arbetslöshet skall ha haft sin
            huvudsakliga försörjning genom avlönat arbete för annans räkning
            eller genom sedermera avvecklad verksamhet som självständig företagare.
            Denna förutsättning föreslås alltjämt gälla sedan en regel om
            minimibelopp införts. Som framgår av propositionen hade fram till
            den 15 december 1968 inkom- mit 2807 ansökningar om omställningsbidrag.
            Av dessa hade hela 1033 ansökningar avslagits. Den stora andelen
            avslag talar, som vi redan tidigare framhållit, för en uppmjukning
            av villkoren för omställningsbidrag. Många torde falla för kravet
            att ha arbetat 24 månader under de senaste tre åren.
          </p>
          <pb facs="riksdagen-motions-pdf/data/1969/mot_1969__fk__965/mot_1969__fk__965-004.pdf"/>
          <fw xml:id="i-XwPxL6p5P7S2PQyFyDHdv9">
            Motion i Första kammaren, nr 965 år 1969 7
          </fw>
          <p xml:id="i-Sc9bSPis9AKq7aZEGTuv9P">
            Detta förhållande var inte lätt att förutse då lagen stiftades.
            Strukturratio- naliseringen inom jordbruket och skogsbruket har
            pågått ganska länge. Många äldre personer som endast kunnat få
            tillfälliga arbeten sedan de blivit friställda kan i dag inte
            uppfylla arbetsvillkoren. Därför har de inte heller fått något
            omställningsbidrag. Vi anser det oriktigt, att dessa perso- ner
            skall ställas utanför möjligheterna att få omställningsbidrag.
            Vi vill för att i viss utsträckning tillgodose önskemålen om en
            uppmjukning av be- stämmelserna föreslå en ändring av bidragsförutsättningen
            så att den ar- betslöse i minst 24 månader under de fyra åren
            närmast före anmälan om arbetslösheten skall ha haft sin huvudsakliga
            försörjning genom avlönat arbete för annans räkning eller genom
            sedermera avvecklad verksamhet som självständig företagare. Med
            hänvisning till det ovan anförda hemställer vi, att riksdagen
            måtte besluta att i skrivelse till Kungl. Maj:t begära A. sådan
            ändring av reglerna för omställningsbidrag att helt bidrag oavsett
            överförsäkringsbestämmelserna inte får sättas lägre än 500 kr.
            per månad; B. förslag till sådan ändring av 102 $ arbetsmarknadskun-
            görelsen att den arbetslöse i minst 24 månader under de fyra åren
            närmast före anmälan om arbetslösheten skall ha haft sin huvudsakliga
            försörjning genom avlönat arbete för an- nans räkning eller genom
            sedermera avvecklad verksamhet som självständig företagare; samt
            att vederbörande utskott utarbetar erforderlig författ- ningstext.
          </p>
          <p type="date" id="i-212QMFExkZbY2S5L5euKDa">
            Stockholm den 9 april 1969
          </p>
          <div xml:id="i-BYbQxpKBJ9HUioBztQgHyt" type="signatureBlock">
            <p who="unknown" type="signature">
              S. -0. Österdahl (fp)
            </p>
            <p who="i-Nn2dRsVQuZeCCPQApM5Pkz" type="signature">
              Eric Peterson (fp)
            </p>
            <p who="i-XbPNTXJL74ynfThk9DM7o9" type="signature">
              Sven Nyman (fp)
            </p>
          </div>
          <p xml:id="i-8TKgN3ENPJ6RQTnxH82AuZ">
            Gunnar Skagerlund (fp) Anders Axelson (fp) Arvid Annerås (fp)
          </p>
        </div>
      </div>
    </body>
  </text>
</TEI>
