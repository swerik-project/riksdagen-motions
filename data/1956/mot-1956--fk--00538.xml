<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__538/mot_1956__fk__538-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 538—542 Motioner i Första kammaren, nr 538 år 1956 1
          </p>
          <p>
            Nr 538
          </p>
          <p>
            Av herr Birke m. fl., i anledning av Kungl. Maj:ts proposition
            med förslag till lag med särskilda bestämmelser röran- de riksbankens
            sedelutgivning, m. m.
          </p>
          <p>
            När guldmyntfoten övergavs i början av 1930-talet raserades i
            huvud- sak ett internationellt penningsystem, som med avbrott
            för första världs- kriget och åren närmast därefter under mer
            än ett halvsekel varit en mäktig faktor i den ekonomiska utvecklingens
            tjänst. Det var ett medel att övervinna den historiskt framvuxna
            nationella splittringen i Europa och tillika en hävstång i strävandena
            att höja levnadsstandarden. 1930- talet kom också att utmärkas
            av en våldsam krympning av världshan- delns omfång. Under händelseförloppets
            tryck gjordes även — inte helt utan framgång — redan under mellankrigstiden
            upprepade försök att återuppbygga ett internationellt penningsystem.
            Efter andra världskriget har ansträngningarna i denna riktning
            givits än större eftertryck i den fria världens internationella
            samarbete. Vissa praktiska resultat har ock- så nåtts. Här må
            blott erinras om syftet med den internationella valuta- fonden.
            Gemensamt för alla dessa försök är, att guldet betraktas som bas
            i systemet. Föreställningen att guldstandarden skulle ha spelat
            ut sin roll eller rentav vara död är uppenbarligen ej realistisk.
            Penningsystemet i en rad länder bland dem Förenta staterna, Belgien
            och Schweiz bygger såväl formellt som i praktiken på guldstandard.
            De trots inträffade uppskov allt aktuellare strävandena att skapa
            en mera allmän valutakonvertibilitet bör ses som ett led i försöken
            att för- verkliga det uppställda målet, ett internationellt penningsystem.
            I första hand har konvertibiliteten inriktats på löpande transaktioner,
            men syftet måste självfallet vara att utsträcka den även till
            kapitaltransfereringar. Som ett resultat av det internationella
            samarbetet under efterkrigstiden bl. a. på penningväsendets område
            har den internationella handelns och varuutbytets omfång kunnat
            betydligt mer än fördubblas sedan 1930- talet. Man har i dag knappast
            anledning att tro på en ändring i den hittills- varande ekonomiska
            politiken med dess målsättning — vidgad världs- handel — eller
            på att någon skulle vara beredd att ge upp det medel här- för
            som ett internationellt penningsystem är och förblir. Sverige
            kan då svårligen ställa sig utanför dessa ansträngningar. Vi har
            redan anslutit oss till valutafonden, det allmänna tullavtalet
            och det europeiska ekono-
          </p>
          <p>
            Bihang till riksdagens protokoll 1956. 3 saml. Ny 538—542
          </p>
          <pb facs="riksdagen-motions-pdf/data/1956/mot_1956__fk__538/mot_1956__fk__538-002.pdf"/>
          <p>
            2 Motioner i Första kammaren, nr 538 år 1956
          </p>
          <p>
            miska samarbetet. Ett svenskt accepterande av en internationellt
            god- tagen standard för reglering av betalningar mellan länderna
            är ofrån- komligt. Vår anslutning till ett på denna standard uppbyggt
            internatio- nellt penningsystem, när tiden är mogen härför, är
            helt i linje med våra traditioner. Den kan endast gagna svensk
            ekonomi med dess starka be- roende av handel och varuutbyte främst
            med de länder, som strävar till en internationell guldstandard.
            1930-talets isolationism i det största och viktigaste ekonomiska
            området i väster, Förenta staterna, har efterträtts av en påtaglig
            benägenhet för internationellt samarbete. Den expanderan- de teknikens
            krav, arbetsfördelningens växande fördelar, den påtagliga knappheten
            på väsentliga råvaror och inte minst den fulla sysselsätt- ningen
            markerar nödvändigheten av intimt samarbete för utveckling av
            världens resurser. Den moderna industriella arbetsledningen och
            inves- teringarnas kapitalintensitet med dess krav på företagsmässig
            långtids- planering fordrar en tillförlitlig och allmänt godkänd
            internationell va- luta. Det måste vara till förfång för vårt
            land, om vi inför sådana ut- vecklingstendenser skulle välja den
            ekonomiska isolationismens väg. Den i sinom tid ofrånkomliga anslutningen
            av vårt eget penningväsen till ett på den internationella standarden
            byggt penningsystem förutsät- ter, dels att problemställningen
            i tid fixeras, dels att densamma syste- matiskt och i tid förberedes
            på det interna planet. Framför allt måste överskott skapas i betalningarna
            med utlandet, så att valutareserven kan nå en i förhållande till
            utrikeshandeln bättre avpassad storlek än den för närvarande har.
            Det torde härför vara erforderligt att i högre grad än hittills
            anpassa penningpolitiken och den ekonomiska politiken i öv- rigt
            efter denna målsättning. I ett sådant läge får riksbanken som
            för- valtare av den centrala guld- och valutareserven en växande
            betydelse genom sina besiut och åtgärder till hävdande av dessa
            tillgångar och till reglering av den inhemska penningtillgången
            i vidsträckt bemärkelse. Det kan för dagen icke med säkerhet bedömas,
            i vilken utsträckning en poli- tik av ökad samordning av den inhemska
            penningtillgången med föränd- ringar i valutautvecklingen kan
            leda till en fastare bindning av kronan till guldet. Kronans ställning
            till guldet, den internationella standarden, måste dock ständigt
            vara med i bilden. Mot slutet av fjolåret har de sakkunniga för
            utredning av riksbankens sedelutgivningsrätt på längre sikt avgivit
            sitt utlåtande, vari bl. a. före- slås upphävande av riksbankens
            skyldighet att inlösa sina sedlar med guld och avskaffande av
            varje spärr för sedelutgivningen. De sakkunni- gas förslag är
            för närvarande föremål för remissbehandling. Av vad som hittills
            framkommit av denna kan den slutsatsen dragas, att ytterligare
            utredningar och överväganden är behövliga, innan ställning kan
            tagas
          </p>
          <pb facs="riksdagen-motions-pdf/data/1956/mot_1956__fk__538/mot_1956__fk__538-003.pdf"/>
          <p>
            Motioner i Första kammaren, nr 538 år 1956 3
          </p>
          <p>
            till hela frågan om det inhemska penningväsendets organisation.
            En över- syn av riksbankslagen har redan igångsatts inom bankofullmäktige,
            och i remissyttrandena har frågan om riksbankens ställning och
            bankofull- mäktiges sammansättning tagits upp till diskussion.
            Även andra problem i detta sammanhang torde behöva utredas. Under
            den kortare eller längre övergångstid till konvertibilitet och
            ett internationellt penningsystem, som ännu står till buds, är
            det vid sidan av de allmänt ekonomiskt politiska främst två uppgifter
            som statsmak- terna måste beakta. Dels måste erforderliga utredningar
            om det svenska penningväsendets lagliga grund och organisation
            verkställas, dels måste de provisoriska anordningarna i fråga
            om sedelutgivningens reglerande m. m. under mellantiden givas
            en sådan utformning, att anslutningen till det internationella
            systemet underlättas, när den aktualiseras. Bland annat torde
            frågan om riksbankens ställning och uppbyggnad böra ut- redas
            ytterligare med sikte på att stärka dess i grundlagen framhävda
            oberoende. Med hänsyn till betydelsen och arten av de avgöranden
            banko- fullmäktige har att fatta kan det ifrågasättas, om inte
            sakkunskap i eko- nomiska och finansiella frågor från det enskilda
            näringslivet borde till- föras fullmäktige, som numera framför
            allt utses efter partipolitiska grunder. Eventuellt skulle det
            kunna vara lämpligt att inrätta ett bank- råd med rådgivande befogenheter
            bestående av representanter för finan- siella, agrikulturella,
            industriella och kommersiella intressen. Ett dylikt bankråd skulle
            i så fall helt eller delvis kunna välja nyssnämnda opolitiska
            bankofullmäktige. Detta spörsmål synes böra närmare utredas. Vad
            som konstitutionellt framför allt inskärpes i gällande lagstiftning
            är central- bankens oberoende i förhållande till Kungl. Maj:t.
            Detta är historiskt betingat men löser icke det problem, som efter
            de senaste årtiondenas politiska och ekonomiska utveckling framstår
            som det väsentliga — cen- tralbankens handlingsfrihet i förhållande
            till den politiska makten som sådan. Ur allmänt medborgerlig synpunkt
            måste nu med en självständig riksbank menas en riksbank, som fungerar
            efter klara lagbud, och som i sin funktion varken är beroende
            av regering eller riksdag, en självständig väktare av penningvärdet.
            Att självständighet hos centralbanken icke ute- sluter samverkan
            mellan banken och statsmakterna i syfte att vidmakt- hålla en
            hög och jämn sysselsättning och ett fast penningvärde visar er-
            farenheten från länder, där centralbankens självständighet är
            starkt markerad. Det är vidare uppenbart, att den nuvarande myntlagen
            är i starkt be- hov av översyn. De sakkunniga för utredning av
            riksbankens sedelutgiv- ningsrätt har icke ansett det falla inom
            ramen för sitt uppdrag att fram- lägga förslag därvidlag. De har
            emellertid understrukit angelägenheten
          </p>
          <pb facs="riksdagen-motions-pdf/data/1956/mot_1956__fk__538/mot_1956__fk__538-004.pdf"/>
          <p>
            4 Motioner i Första kammaren, nr 538 år 1956
          </p>
          <p>
            av att lagen revideras, efter det att grundlagen ändrats i enlighet
            med deras förslag. Det kan dock icke vara tillrådligt att vidtaga
            så ingripan- de åtgärder i det finansiella systemet som att ändra
            grundlagen. innan varje kännedom vunnits om myntlagens framtida
            innehåll. Denna lag är ju en integrerande del av vår penningförfattning.
            Grundlagen, myntlagen och riksbankslagen utgör tillsammans hörnpelare
            i penningväsendet, och de bör följaktligen utredas i ett sammanhang
            och först därefter i mån av behov ändras. Såväl med hänsyn till
            här ifrågasatta ytterligare utredningar som till ovissheten i
            fråga om tidpunkt för övergången till konvertibilitet och det
            internationella penningsystemet bör riksbankens sedelutgivningsrätt
            regleras genom fortsatt provisorium. Därutöver måste emellertid
            också från riksdagens sida prövas, vad som under provisorietiden
            måste göras, på det att en säkerligen kommande mera definitiv
            reglering av vårt pen- ningsystem som ett led i en internationell
            reglering ej försvåras eller omöjliggöres. Det måste emellertid
            konstateras, att strävanden i den rikt- ningen i nuvarande läge
            direkt motverkas av den stigande sedelutgiv- ningen till följd
            av riksbankskrediterna till staten. Det är en vitt spridd uppfattning,
            att riksbankens med slutligt stöd av sedelutgivningen finansierade,
            bestående krediter till staten icke låter sig förenas med en sund
            ekonomisk politik eller med de väsentliga upp- gifter en centralbank
            har. När riksdagen maximerade sedelutgivningsrätten, ville den
            tillika bi- behålla sin kontroll över riksbankens penning- och
            kreditskapande verk- samhet. Det förhållandet, att riksbanken
            inte mindre än åtta gånger se- dan år 1948 nödgats begära höjning
            av det s. k. sedeltaket, aktualiserar frågan, om inte via lagstiftningen
            utvägar bör sökas att öka kontrollen över de tillgångar riksbanken
            får lägga som täckning för sedelstocken. Riksdagen maximerar den
            viktigaste delen av riksbankens skuldsättning och har ansvaret
            för denna men har i praktiken inget inflytande på sammansättningen
            av bankens tillgångar. Att dessa i så hög grad som fallet är består
            av statspapper måste betecknas som högst otillfreds- ställande.
            Ett effektivare motstånd än hittills måste resas mot ytterligare
            bestående ökning av kreditgivningen till staten. Med hänsyn till
            att det nu närmast är fråga om att finna provisoriska lösningar
            för den förutsedda övergångstiden, kan det emellertid vara till
            fyllest med ett bestämt uttalande från riksdagens sida i fråga
            om denna kreditgivning. Ett dylikt uttalande skulle dock för att
            få avsedd effekt behöva ges en precis innebörd och böra — om än
            icke formellt — betraktas som ett komplement till maximibestämmelsen
            för sedelutgiv- ningen. Olika möjligheter står till buds att reglera
            omfattningen och
          </p>
          <pb facs="riksdagen-motions-pdf/data/1956/mot_1956__fk__538/mot_1956__fk__538-005.pdf"/>
          <p>
            Motioner i Första kammaren, nr 538 år 1956 5
          </p>
          <p>
            arten av krediterna till staten. Många andra länder har till
            exempel före- skrifter om ett maximibelopp för statens upplåning
            i centralbanken. Även i vårt land skulle en sådan bestämmelse
            kunna tänkas. Ett uttalande från riksdagens sida i denna riktning
            bör i så fall anknytas till de s. k. täck- ningsbestämmelserna
            för sedelomloppet. Riksbanken får ju för närvaran- de utge sedlar
            mot täckning av i huvudsak tre grupper av tillgångar, nämligen
            1) guld och valutor, 2) skattkammarväxlar och obligationer och
            3) rediskontering m. m. Den kvot av sedelomloppet, som får täckas
            av skattkammarväxlar och obligationer, såsom denna tillgångspost
            de- finieras enligt riksbankslagen, kan riksdagen till exempel
            ange till två tredjedelar av den maximerade sedelutgivningen.
            Naturligtvis kan varje norm med detta syfte kringgås mer eller
            mindre öppet. Detta kan vara ett skäl att icke skriva in bestämmelser
            av sådan art i en lag, däremot icke mot en bestämd meningsyttring.
            Vad det främst gäller är att ge cen- tralbanken kraft till motstånd,
            att ge den ryggstöd i dess självklara strä- vanden efter en självständig
            centralbankspolitik, som fyller sin avgöran- de uppgift i en penningvärdebevarande
            stabiliseringspolitik. Under alla förhållanden bör strävan gå
            ut på att bringa ned upplåningen i riksban- ken, men i nuvarande
            läge och med tanke på provisoriekaraktären skulle en maximikvot
            av nyssnämnd storleksordning dock kunna vara ett stöd i förberedelserna
            för en svensk anslutning till det internationella pen- ningsystem,
            vars förverkligande målmedvetet eftersträvas utomlands. Under
            åberopande av vad ovan anförts hemställes, att riksdagen måtte
            bifalla Kungl. Maj:ts proposition nr 117, att riksdagen i skrivelse
            till Kungl. Maj:t måtte hem- ställa om utredning rörande riksbankens
            ställning och or- ganisation, bankofullmäktiges sammansättning
            och even- tuellt inrättande av ett bankråd ävensom utredning och
            förslag till ändrad lydelse av myntlagen, samt att riksdagen måtte
            uttala, att sedelomloppet icke till mer än högst två tredjedelar
            av maximibeloppet för sedel- utgivningen bör vara täckt av skattkammarväxlar
            och obligationer.
          </p>
          <p>
            Stockholm den 4 april 1956 E. Birke
          </p>
          <p>
            K. G. Ewerlöf Ebon Andersson Carl Eskilsson
          </p>
          <p>
            Erik Hagberg Axel Mannerskantz Gustaf Velander
          </p>
        </div>
      </div>
    </body>
  </text>
</TEI>
