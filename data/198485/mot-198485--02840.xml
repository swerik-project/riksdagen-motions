<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02840">
  <teiHeader>
    <fileDesc>
      <titleStmt>
        <title>Ändring i lagen (1950:596) om rätt till fiske m. m. (prop. 1984/85:107)</title>
        <author>Börje Stensson och Lars Ernestam</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i lagen (1950:596) om rätt till fiske m. m. (prop. 1984/85:107)</title>
          <idno type="rdwebb">G8022840</idno>
          <rs type="number">2840</rs>
          <ref type="dokument_url_text">http://data.riksdagen.se/dokument/G8022840/text</ref>
          <ref type="dokument_url_html">http://data.riksdagen.se/dokument/G8022840</ref>
          <ref type="dokumentstatus_url_xml">http://data.riksdagen.se/dokumentstatus/G8022840</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CP1NFcCA4knd73wq3oaYZW</idno>
            <name>BÖRJE STENSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-428Hjmwgi7AWPWkBr4Pecy</idno>
            <name>LARS ERNESTAM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5A1EpFB911Z3euHAB3bgVY" type="signed"/>
        <correspContext corresp="i-5A1EpFB911Z3euHAB3bgVY">
          <note type="signatory" corresp="i-CP1NFcCA4knd73wq3oaYZW"/>
          <note type="signatory" corresp="i-428Hjmwgi7AWPWkBr4Pecy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2840/mot_198485__2840-001.pdf"/>
      <fw xml:id="i-NRhZnFDknX13J9GvBkxMiX">
        Motion 1984/85:2840
      </fw>
      <div xml:id="i-5EmY5ZFqaH8Xt3zAaZqqg9" type="motHeader">
        <div xml:id="i-SAjjksjn7PkHGj1yGGBnmt" type="motTitle"/>
        <div xml:id="i-CRBRYjkz6UfWXZAGziV1NZ" type="motSubmissionInfo"/>
      </div>
      <div xml:id="i-GyqNTaczsvXXGEmxmHFDrB" type="motBody">
        <div xml:id="i-NrhBdsUaZUowHJeNdEfjCX">
          <p xml:id="i-3arPmGTiEYTagEu9fwb9sG">
            10
          </p>
          <p xml:id="i-6YEfj71hXdL6xjKSkRoN3X">
            Börje Stensson och Lars Ernestam Ändring i lagen (1950:596) om
            rätt till fiske m. m. (prop. 1984/85:107)
          </p>
          <p xml:id="i-BccJLHzXkSKRKHTopZFf3U">
            I propositionen föreslås att fiske med handredskap blir fritt
            för allmänhe- ten i enskilt vatten längs södra ostkusten från
            Östhammars kommun i Uppsala län, vid Gotlands kuster och Blekinges
            sydkust samt i de stora sjöarna Vänern, Vättern, Mälaren, Hjälmaren
            och Storsjön i Jämtland. Vidare föreslås i propositionen en särskild
            lag som reglerar ersättning till fiskerättsinnehavare vilka till
            följd av reformen får vidkännas inkomstbort- fall. Vi kommer i
            det följande att yrka avslag på propositionen. Yrkandet motiveras
            av att förslaget fått en utformning som är oacceptabel från principiella
            utgångspunkter. Fiskerättsägarna ges inte en skälig kompensa-
            tion för sin rättsförlust. Vi ställer oss dock bakom tanken på
            ett fritt handredskapsfiske och begär därför att regeringen skall
            återkomma till riksdagen med ett nytt förslag som möjliggör ett
            fritt fiske samtidigt som rättssäkerheten för fiskerättsägarna
            garanteras. Fritidsfisket har en betydande omfattning i vårt land.
            I promemorian Fritt handredskapsfiske, som ingår som bilaga i
            propositionen, uppskattas det att ca 700 000 personer fiskar mer
            än tio gånger per år och ca 2 miljoner någon gång under året.
            Av promemorian framgår vidare att saluvärdet av de fånster som
            tas av fritidsfiskare och husbehovsfiskare uppgår till mellan
            300 och 400 milj. kr. per år. Den omfattning som fritidsfisket
            sålunda har måste självfallet beaktas när samhället planerar för
            medborgarnas möjligheter till rekreation. Staten bör därför i
            likhet med vad som gäller för andra former av rekreationsaktiviteter
            på skilda sätt medverka till att stödja fritidsfisket. Uppgifterna
            om antalet fritidsfiskare och värdet av fångsterna visar emellertid
            att också med de inskränkningar som i dag finns i rätten att fiska
            fritt finns det stora möjligheter till fritidsfiske. Trots att
            fritidsfiskare många gånger är utestäng- da från att fiska i vissa
            vatten har de genom avtal med fiskerättsinnehavare, medlemskap
            i fiskeklubbar etc. , tillgång till fiskerättigheter. Det faktiska
            förhållandet torde vara att fiske sker på enskilda vatten antingen
            genom att fiskerättsägaren mot ersättning medger fiske på sina
            vatten eller genom att han avstår från att beivra ett i och för
            sig olaga fiske. Även om det är tveksamt om den reform propositionen
            föreslår kommer att innebära att fler människor än i dag kan beredas
            möjlighet till fritidsfiske, är det uppenbart att ett fritt fiske
            ökar tillgängligheten för fritidsfiskarna samt minskar den osäkerhet
            som i dag råder om var fritt fiske får bedrivas. Vi finner det
            därför angeläget att verka för att möjligheter skapas för ett
            fritt
          </p>
          <pb facs="riksdagen-motions-pdf/data/198485/mot_198485__2840/mot_198485__2840-002.pdf"/>
          <fw xml:id="i-jvndq7sEMV1qbuQ5s4XKi">
            Mot. 1984/85:2840 11
          </fw>
          <p xml:id="i-K8XJP4VLnSDRGmXfiJFVhP">
            handredskapsfiske. En förutsättning måste dock vara att en sådan
            reform genomförs på ett sätt som tar erforderlig hänsyn till de
            fiskerättsägare som förlorar sin exklusiva fiskerätt. Vi återkommer
            närmare till detta. Även om vi alltså instämmer i propositionens
            målsättning att släppa handredskapsfisket fritt kan vi inte ställa
            oss bakom en del av de motiveringar som regeringen anför. Föredraganden
            skriver:
          </p>
          <p xml:id="i-BnnoGTycS757affEX1QpbU">
            Tar man hänsyn till den samhällsutveckling som har varit och
            till den sedvana som uppstått sedan tillkomsten av lagen om rätt
            till fiske framstår det enligt min mening som naturligt att allmänheten
            får tillgång till handred- skapsfisket i de berörda områdena.
            —-—-— Jag anser det därför naturligt att se det fria handredskapsfisket
            som en vidareutveckling av allemansrätten. Denna uppfattning har
            ett brett stöd hos allmänheten och bör tillmätas stort värde när
            ersättningsfrågan avgörs. (s. 13)
          </p>
          <p xml:id="i-8v6GJn8dA7HVuLMHKbVoRL">
            Att låta en odefinierad ”samhällsutveckling” motivera att man
            gör sådana inskränkningar i enskildas ägande- eller förfoganderätt
            som tidigare (då samhället enligt propositionen uppenbarligen
            var mindre utvecklat) inte ansetts acceptabla är enligt vår mening
            oacceptabelt. Samma oprecisa motivering torde kunna användas för
            att t.ex. beröva markägare deras jakträtt. Det kan också finnas
            skäl att påminna om att allemansrätten inte är en skyldighet för
            markägare att upplåta sin mark utan en rättighet för envar att
            utnyttja den inom vissa gränser. Det finns anledning att i detta
            sammanhang citera ur Svea hovrätts remissvar:
          </p>
          <p xml:id="i-RFirSDgzSnxCD8wUnhCtak">
            I detta sammanhang är det angeläget understryka att allemansrätten
            aldrig ansetts innefatta rätt till fiske i någon form; detta har
            också ofta framhållits i den statliga och kommunala informationen
            till dem som begagnar sig av allemansrätten. Detta motsägs inte
            av uttalandet i departementspromemori- an att de där beskrivna
            reglerna i fiskerättslagen om frifiske på enskilt vatten är en
            sorts allemansrätt. Denna rätt har ju tillkommit genom lagregleringen
            och utgör inte en kodifiering av en tidigare etablerad oskriven
            allemansrätt. Om man vill beteckna detta frifiske som ”allemansrättsligt”
            är närmast en terminologisk fråga. Frifisket har ju tillagts allmänheten
            och så till vida utvidgat den rätt som tillkommer allmänheten
            som bärare av den utav ålder enligt sedvänja gällande allemansrätten.
            De år 1950 tillkomna reglerna i fiskerättslagen tillgodoser emellertid
            som förut antytts väsentligen yrkesfis- kets och inte allmänhetens
            intressen och berör f.ö. endast i mindre utsträckning de vatten
            där nu aktuellt fiske med handredskap företrädesvis skulle komma
            att bedrivas. Det är sålunda missvisande att påstå att ett frisläppande
            av fisket med handredskap endast innebär en utvidgning av allmänhetens
            rätt till frifiske inom berörda enskilda fiskevatten.
          </p>
          <p xml:id="i-57Uad37EAVuZf2SJciyyLk">
            Propositionens allmänna motivering innebär att regeringen tecknar
            en motsättning mellan å ena sidan fritidsfiskarna och å andra
            sidan fiskerätts- ägarna. Föredraganden väljer att ställa sig
            på fritidsfiskarnas sida. I stället för att acceptera de principiella
            svårigheter som därvid uppstår och lämna förslag på acceptabla
            lösningar på dessa låter föredraganden ”samhällsutveckling- en”
            motivera reformen.
          </p>
          <pb facs="riksdagen-motions-pdf/data/198485/mot_198485__2840/mot_198485__2840-003.pdf"/>
          <fw xml:id="i-4sguBN4mUoTqN8VSvCmPvi">
            Mot. 1984/85:2840 12
          </fw>
          <p xml:id="i-PhYe7aAV9a5FR52SBBqbvD">
            Inte mindre än 90 000 fiskerättsägare är berörda av propositionen.
            Reaktionerna från de organisationer som företräder dessa har varit
            starka. Bl.a. tillbakavisar de den grundläggande uppfattning som
            återfinns i propositionen, att reformen inte menligt kommer att
            påverka tillgången på fisk. Bland de remissinstanser som avstyrker
            förslaget återfinns vidare Svea hovrätt vars yttrande vi redan
            citerat och som vi återkommer till. Rätten att fiska på enskilt
            vatten kan i juridiskt hänseende beskrivas som en rätt att tillgodogöra
            sig en fastighets naturaalster. I likhet med vad som gäller för
            naturprodukter från en fastighet kan också fisket av fiskerättsäga-
            ren upplåtas till annan. Ett fritt fiske innebär att allmänheten
            får nyttjande- rätt till annan tillhörig fast egendom och rätt
            att tillgodogöra sig avkastningen av denna utan att vederbörande
            behöver lämna ersättning för detta till fiskerättsägaren. Detta
            utvecklas närmare av Svea hovrätt:
          </p>
          <p xml:id="i-DcoFgy8d9pC8Me2aAMTEAJ">
            Den nu föreslagna lagstiftningen konfirmerar alltså inte — såsom
            i viss utsträckning är fallet med naturvårdslagen — någon redan
            förefintlig rätt för alla och envar, utan tillskapar en sådan
            rätt. Detta kan inte ske utan att de hittillsvarande fiskerättsägarnas
            ensamrätt till fiske tas ifrån dem. Reformen kan sägas innebära
            att allmänheten tilldelas ideella andelar i deras fiskerätt. Om
            en nyttighet, som hittills tillkommit fiskerättsägarna ensamma,
            i fortsättningen skall delas med andra, måste detta innebära att
            fiskerättsägar- na härefter har kvar allenast en förminskad del
            av nyttigheten. Den minskning av fiskerätten som fiskerättsägarna
            får vidkännas uppvägs inte av att de också får möjlighet att fiska
            med handredskap i andras fiskevatten och naturligtvis än mindre
            — som dock i promemorian påstås — av att de har kvar en av de
            nytillkommande fiskerättsägarnas rätt begränsad möjlighet att
            fiska inom sitt eget fiskevatten. För att den enskilde fiskerättsägaren
            efter reformens genomförande skulle vara bibehållen vid värdet
            av sitt hittillsva- rande fiske skulle fordras, att man med fog
            kunde förutsätta att han genom reformen tillfördes rättslig möjlighet
            att erhålla samma utbyte av fisket inom annans fiskevatten som
            det vilket genom reformen frånhändes honom — något som framstår
            som verklighetsfrämmande. Sammanfattningsvis kan hovrätten inte
            dela den i departementspromemo- rian uttalade uppfattningen att
            frisläppandet av fiske med handredskap inte innebär mer för fiskerättsägarna
            än en skyldighet att tåla att allmänheten fiskar på deras fiskevatten.
            Reformen inskränker sig sålunda inte till att stadga en begränsning
            i fiskerättsägarens möjlighet att nyttiggöra sig fisket på eget
            vatten — vad som i annat sammanhang betecknats som en rådighetsin-
            skränkning — utan överför en del av hans fiskerätt till andra
            fiskande, alltså ett frånhändande av fiskerätten i viss, låt vara
            obestämd del.
          </p>
          <p xml:id="i-77m2v9MbNtPuqtiDLmrhbP">
            Regeringen föreslår att ersättning skall utgå till de fiskerättsägare
            som kan bevisa att det fria fisket medför ett inomstbortfall för
            dem. Av propositionen framgår inte vilken omfattning som föredraganden
            räknar med att ersätt- ningen kommer att få. Kostnaderna för reformen
            är därmed omöjliga att uppskatta. Det är troligt att statsfinansiella
            skäl har varit ett motiv för att regeringen har valt att inskränka
            ersättningen till att endast avse de fiskerättsägare som får vidkännas
            direkt ekonomisk förlust. Överförandet vid 1950 års reform av
            fiskerätt från ett flertal fiskerättsägare
          </p>
          <pb facs="riksdagen-motions-pdf/data/198485/mot_198485__2840/mot_198485__2840-004.pdf"/>
          <fw xml:id="i-UcCa25Q13H4YSc3p3k7fxM">
            Mot. 1984/85:2840 13
          </fw>
          <p xml:id="i-KdT1KXtQpLFTPJrKTGUw6F">
            till en icke närmare angiven krets av andra fiskande likställdes
            med och behandlades som expropriation. Kostnaderna för denna reform
            har uppskat- tats till totalt 50 milj. kr. 1950 års reform synes
            ha berört betydligt färre fiskerättsägare än den nu föreslagna
            reformen vilket ger en uppfattning om de kostnader som blir aktuella
            om fiskerättsägarna även denna gång skall ersättas enligt expropriationsrättsliga
            regler. Det har inte funnits finansiella möjligheter för regeringen
            att tillämpa samma principer som 1950. Statsfi- nanserna har fått
            styra reformen, inte principen om äganderätten. I diskussionerna
            kring promemorian och regeringsförslaget har frågan om de föreslagna
            åtgärderna innebär en expropriation eller inte intagit en central
            roll. Regeringen anser alltså inte att åtgärderna är av expropriationsrättslig
            natur medan Svea hovrätt intar motsatt uppfattning (i likhet med
            flertalet remissinstanser som företräder fiskerättsägarna). Lagrådet
            konstaterar för sin del att förslaget hamnar inom den ”gråzon”
            som lagrådet anser finns mellan klara expropriationsärenden och
            sådana rådighetsinskränkningar för vilka ersättning inte skall
            utgå. Lagrådet konstaterar därvid: ”TI fall inom angiven gråzon
            torde från rättssäkerhetssynpunkt det mest tillfredsställande
            vara att utforma lagstiftningen så att den fyller kraven enligt
            grundlagsbe- stämmelsen (reglerna om expropriation, vår anmärkning).
            Slutsatsen av lagrådets resonemang är att den av regeringen föreslagna
            ersättningsbestäm- melsen bör kompletteras med mer generösa regler
            än vad regeringen föreslagit för att därigenom ”fånga upp de ytterligare
            fall som enligt lagrådets uppfattning bör hänföras till det ersättningsgilla
            området”. Regeringen avvisar lagrådets förslag till komplettering.
            Av vad lagrådet anfört framgår att rådet därmed är osäkert om
            den föreslagna lagen kommer att strida mot Europakonventionen
            för mänskliga rättigheter (andra meningen i första stycket av
            artikel 1). Skillnaderna mellan 1950 års fiskerättsreform och
            den nu föreslagna är endast marginell. Det centrala i bägge reformerna
            är att frifiske införs i enskilda fiskevatten. En förutsättning
            för att vi skall kunna ställa oss bakom ett förslag att släppa
            fisket fritt är att — i likhet med vad som gällde 1950 — full
            ersättning utgår till samtliga fiskerättsägare beräknat enligt
            reglerna i expropriationslagen. Att lämna ersättning till alla
            fiskerättsägare kommer självfallet att medföra en betydande kostnad
            för statsverket. För att över huvud taget kunna genomföra en reform
            under dessa omständigheter krävs att finan- sieringen till en
            del kan lösas genom avgifter som tas ut av fritidsfiskarna. Detta
            bör ske genom en allmän fiskevårdsavgift av det slag som föreslogs
            av 1973 års fiskevattensutredning, Fiske på fritid, och som vid
            flera tillfällen har krävts av fritidsfiskarna själva. Avgiften
            bör tas ut av alla landets fiskare och bör därför förutom att
            användas för ersättning åt enskilda fiskerättsägare också användas
            till allmänna fiskevårdande åtgärder. Avgiften kan jämföras med
            den jaktvårdsavgift som f.n. utgår. Det torde vidare bli aktuellt
            att införa det fria fisket successivt för att därigenom sprida
            kostnaderna under en längre period. Intill dess att det fria
          </p>
          <pb facs="riksdagen-motions-pdf/data/198485/mot_198485__2840/mot_198485__2840-005.pdf"/>
          <fw xml:id="i-Qxuf79FKgXcYGwvqmz79d6">
            Mot. 1984/85:2840 14
          </fw>
          <p xml:id="i-WpQDS9aobtHRxLRnemzYqi">
            fisket är fullt genomfört bör allmänhetens tillgång till fritidsfiske
            utökas genom bildandet av fiskevårdsområden. Vidare bör stat,
            landsting och kommuner föregå med gott exempel och tillåta fritt
            fiske på sina fiskerätter i större utsträckning än vad som sker
            i dag. Genom sådana samverkande åtgärder torde på kort sikt möjligheterna
            till fritt fiske också i enskilda vatten öka. Förutom de oacceptabla
            brister som propositionen uppvisar vad gäller förslaget till ersättning
            till fiskerättsägarna saknas överväganden kring hur yrkesfisket
            skall kunna skyddas när fisket blir fritt i särskilt känsliga
            vatten. Från yrkesfiskarnas sida har ofta vidtagits långtgående
            fiskevårdsåtgärder i syfte att säkra tillgången på fisk och dessa
            åtgärder är ofta koncentrerade till vissa vattenavsnitt. Vid ett
            fritt fiske är det självklart att fiskevårdande myndigheter måste
            vara mycket lyhörda för önskemål som kan komma från yrkesfiskarna
            om undantag från frifiske. Vidare saknas i propositionen förslag
            till hur övergripande naturvärden skall kunna skyddas när fisket
            släpps fritt. Farhågor har från många håll rests för att ett fritt
            fiske kommer att medföra ökat slitage på stränder och angränsande
            områden. Det är uppenbart att en avvägning av å ena sidan fritidsfiskarnas
            intressen och å andra sidan intresset av att skydda exempelvis
            fågel- och växtlivet måste göras och att denna kan leda till att
            vissa områden undantas från ett fritt fiske. Regeringen bör enligt
            vår uppfattning återkomma till riksdagen med ett nytt förslag
            till hur fisket på de berörda vattnen skall kunna släppas fritt.
            Ersättningsreglerna för fiskerättsägarna bör därvid, i enlighet
            med vad vi anfört ovan, utformas enligt ersättningsreglerna i
            expropriationslagen. Vidare bör regeringen presentera förslag
            till en allmän fiskevårdsavgift samt en tidsplan för reformens
            genomförande. Särskilda regler bör vidare utformas som möjliggör
            undantag för ett fritt fiske i områden som av fiskevårdsskäl bör
            förbehållas yrkesfiskarna eller av naturvårdsskäl särskilt skyddas.
            Med hänvisning till vad ovan anförts hemställer vi 1. att riksdagen
            beslutar att avslå proposition 1984/85:107, 2. att riksdagen hos
            regeringen begär ett nytt förslag till ett fritt handredskapsfiske
            i de vatten som föreslagits i propositionen men där ersättningen
            till fiskerättsägarna bestäms enligt reglerna i 4 kap. expropriationslagen,
            3. att riksdagen hos regeringen begär förslag till införandet
            av en allmän fiskevårdsavgift i enlighet med vad vi i motionen
            anfört, 4. att riksdagen ger regeringen till känna vad vi i motionen
            anfört angående särskild hänsyn till yrkesfiskarna och naturvårdsin-
            tressen.
          </p>
          <p xml:id="i-N8xuakpusW36P477hGZmQn">
            Stockholm den 13 februari 1985
          </p>
          <p xml:id="i-B6sRZxikppmvTqh2Byh6tQ">
            BÖRJE STENSSON (fp) LARS ERNESTAM (fp)
          </p>
        </div>
      </div>
    </body>
  </text>
</TEI>
