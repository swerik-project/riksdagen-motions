<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0763/mot_199900_MJ_0763-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ763 pnr: mp553
          </p>
          <p>
            Motion till riksdagen
          </p>
          <p>
            1999/2000:MJ763 av Gudrun Lindvall m.fl. (mp)
          </p>
          <p>
            Myskoxar i Sverige
          </p>
          <p>
            Inledning
          </p>
          <p>
            Myskoxen är ett djur som historiskt funnits i vår del av världen
            under lång tid. Vid tiden för senaste nedisningen hade den en
            vidsträckt utbredning i Europa och norra Asien. Under perioder
            med värme begränsades sedan utbredningen till ett allt smalare
            område längst i norr och för 3 000-4 000 år sedan dog arten ut.
            Kvar fanns den på Grönland och längs Nordamerikas ishavskust.
            Under 1900-talet återinplanterades myskoxen i Norge och 1971 vandrade
            fem djur över till Sverige från Dovrefjäll. Nu finns ca 50 djur
            i landet.
          </p>
          <p>
            Myskoxen — ett fascinerande djur
          </p>
          <p>
            Myskoxen trivs mycket bra i den svenska fjällvärlden. Den vill
            ha tundra och skyr värme. Sydgränsen tycks gå vid vad som kallas
            juliisotermen för +10 grader. Födan består av olika växter där
            dvärgbjörk är viktigast. Myskoxen är massiv. Tjuren är påtagligt
            större än honan med en mankhöjd upp till 165 cm, honan ca 30 cm
            lägre. Vikten är mellan 225-400 kg. Djuren blir könsmogna vid
            2-4 års ålder, dräktigheten är 8-9 månader och kon föder en kalv
            om året. Under brunsten, som infaller i juli/augusti, kämpar tjurarna
            om kornas gunst. På ett avstånd av ända upp till 50 meter brakar
            tjurarna ihop och detta upprepas tills den ena ger sig. (Uppgifterna
            ur boken Däggdjur av Bjärvall/Ullström.)
          </p>
          <p>
            En turistattraktion
          </p>
          <p>
            Myskoxen har rönt mycket uppmärksamhet sedan den kom till Sverige.
            Den är en turistattraktion, inte en ofarlig sådan om man kommer
            för nära, men med guidning och vett är den bara fascinerande.
            Den har inga fiender i fjällvärlden längre sedan vargen försvunnit.
            Även mot den kan tjurarna vara ett hot. Den försvarsmur som de
            vuxna bildar runt kalvar och yngre djur är oftast omöjlig för
            en vargflock att forcera. Idag finns ingen jakt på myskoxe.
          </p>
          <pb facs="riksdagen-motions-pdf/data/199900/mot_199900_MJ_0763/mot_199900_MJ_0763-0002.pdf"/>
          <p>
            Hur bevaras den?
          </p>
          <p>
            Myskoxen tillhör de arter som man inte räknar som inhemsk. Därför
            satsar inte Naturvårdsverket några resurser på att bevara den.
            Men detta tankesätt kan verkligen ifrågasättas. Visserligen invandrade
            den myskoxstam vi nu har från Norge, efter att myskoxen först
            blivit inplanterad där, men om man ser tillbaka i tiden torde
            myskoxe ha funnits i Sverige under merparten av de senaste 2 miljoner
            åren, dvs under den tid då istiderna kommit och gått. Även ett
            djur som bävern har ju varit utrotat ur landet och återinplanterats.
            Det kan finnas risk att misstänka att det behövs lite nya gener
            i den population av myskoxe som finns i Sverige. Det är därför
            angeläget att etablera ett samarbete i första hand med Norge,
            men även med Kanada, för att säkra stammen här och för att ge
            den chans att växa.
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om bevarande av myskoxen i landet. Stockholm den 3 oktober 1999
            Gudrun Lindvall (mp)
          </p>
          <p>
            Gunnar Goude (mp) Ingegerd Saarinen (mp)
          </p>
          <p>
            Mot. 1999/2000 MJ763
          </p>
        </div>
      </div>
    </body>
  </text>
</TEI>
