<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01307">
  <teiHeader>
    <fileDesc>
      <titleStmt>
        <title>om utbildningen i psykoterapi inom högskolan</title>
        <author>av Rune Rydén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbildningen i psykoterapi inom högskolan</title>
          <idno type="rdwebb">G4021307</idno>
          <rs type="number">1307</rs>
          <ref type="dokument_url_text">http://data.riksdagen.se/dokument/G4021307/text</ref>
          <ref type="dokument_url_html">http://data.riksdagen.se/dokument/G4021307</ref>
          <ref type="dokumentstatus_url_xml">http://data.riksdagen.se/dokumentstatus/G4021307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3ZSoqsEPQeASw8ZUhRYjvK" type="signed"/>
        <correspContext corresp="i-3ZSoqsEPQeASw8ZUhRYjvK">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1307/mot_198081__1307-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1980/81:1307
          </p>
          <p>
            av Rune Rydén om utbildningen i psykoterapi inom högskolan
          </p>
          <p>
            Riksdagen beslutade 1979 om en successiv utbyggnad inom samtliga
            högskoleregioner av den nyinrättade utbildningen i psykoterapi
            (prop. 1978/79:100, UbU 1978/79:32, rskr 1978/79:272). F.n. anordnas
            denna utbildningslinje endast i Umeå och Stockholm. Utbildningen
            är indelad i två etapper, steg 1 och steg 2. I Umeå ges utbildning
            på både steg 1 och steg 2, medan man i Stockholm hittills endast
            gett utbildning på steg 1. UHÄ har i sin anslagsframställning
            för 1981/82 lagt fram en reviderad utbyggnadsplan, som med hänsyn
            till det statsfinansiella läget innebär en långsammare utbyggnadstakt
            än vad som tidigare föreslagits. I första hand föreslås nu att
            utbildningen inrättas vid universitetet i Lund budgetåret 1981/82
            med 16 nybörjarplatser på steg 2. Senare (1983/84 resp. 1985/86)
            skall en utbyggnad i Göteborg och Uppsala kunna komma i fråga.
            Universitetet i Lund har inom ramen för tillgängliga resurser
            redan under 1980/81 startat en utbildning av handledare för psykoterapiutbildningen.
            I årets budgetproposition (prop. 1980/81:100, bil. 12 s. 449)
            föreslås emellertid endast en utbyggnad av steg 2 i Stockholm.
            F.ö. föreslår regeringen att utbyggnaden av psykoterapiutbildningen
            på ytterligare orter skall anstå, vilket alltså innebär en ändring
            av det tidigare riksdagsbeslutet i denna fråga. Det är naturligt
            att regeringen i den nuvarande ekonomiska situationen visat återhållsamhet
            med nya utgifter. Inte desto mindre vore det från hälso- och sjukvårdens
            synpunkt beklagligt om riksdagen nu skulle besluta att ingen ytterligare
            utbyggnad av psykoterapiutbildningen skall äga rum. De riktlinjer
            för 1980-talets psykiatriska vård som nyligen fastlagts av socialstyrelsen
            innebär en omfattande omstrukturering av den psykiatriska vården
            i riktning mot fler öppna och halvöppna vårdformer. Den psykiatris-
            ka vården rekommenderas bli organiserad i psykiatriska team med
            ansvar för såväl sluten som öppen vård. Inom varje sådant team
            bör bl. a. finnas kompetens för kvalificerad psykoterapi. Vidare
            har socialdepartementets sjukvårdsdelegation gett socialstyrelsen
            i uppdrag att bl. a. pröva hur en obligatorisk utbildning i psykoterapi
            kan införas i specialistutbildningen i psykiatri för läkare. Även
            från sjukvårdshuvudmännens sida har i olika sammanhang behovet
            av personal med psykoterapeutisk kompetens understrukits. Den
            psykiatris- ka vården hör till de prioriterde sektorerna i hälso-
            och sjukvården, som även i det nuvarande ekonomiska läget torde
            komma att byggas ut ytterligare.
          </p>
          <pb facs="riksdagen-motions-pdf/data/198081/mot_198081__1307/mot_198081__1307-002.pdf"/>
          <p>
            Mot. 1980/81:1307 1
          </p>
          <p>
            Redan nu är bristen på kompetent personal stor, och flera landsting
            har planerat eller påbörjat utbildning i psykoterapi inom ramen
            för den interna personalutbildningen. Den statliga högskolans
            utbildning i psykoterapi kan inte helt ersätta alla dessa utbildningar,
            men den kommer att utöva en viss normerande inverkan på dessa,
            vilket torde vara önskvärt. Mot denna bakgrund är det angeläget
            att utbildningen i psykoterapi inte förbehålls enbart Norrland
            och Mellansverige utan också på sikt förläggs till andra regioner.
            Kostnaderna för utbyggnaden i Lund-Malmö-området skulle enligt
            UHÄ:s förslag uppgå till 500 000 kr. under 1981/82 och ytterligare
            450 000 kr. under 1982/83. Det torde ej vara omöjligt att genom
            besparingar på andra områden inom högskolesektorn skapa utrymme
            för dessa kostnader. Som redan nämnts finns f. n. planer på att
            bygga in utbildning motsvarande steg 1 i specialistutbildningen
            för psykiatrer. Motsvarande planeras även för psyko- logutbildningen
            och socionomutbildningen. Härigenom skapas alltså på sikt möjligheter
            att omfördela de resurser som f. n. satsas på steg 1 i Umeå och
            Stockholm. För att inte omöjliggöra en fortsatt utbyggnad av psykoterapiutbildningen
            bör riksdagen därför uttala att utbildningen på sikt bör förläggas
            även till andra regioner än Umeå- och Stockholmsregionen och begära
            att regeringen i samband med nästa års budgetarbete prövar möjligheterna
            att — genom omfördelning av resurser och besparingar på andra
            områden — anordna utbildning i psykoterapi i första hand i Lund-Malmö-regionen.
            Med hänvisning till det anförda hemställs att riksdagen som sin
            mening ger regeringen till känna vad som anförts om utbyggnad
            av den statliga högskolans utbildning i psykoterapi.
          </p>
          <p>
            Stockholm den 27 januari 1981
          </p>
          <p>
            RUNE RYDÉN (m)
          </p>
        </div>
      </div>
    </body>
  </text>
</TEI>
