<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00776">
  <teiHeader>
    <fileDesc>
      <titleStmt>
        <title>Riktade åtgärder för en positiv utveckling i Syrien</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:776 av Markus Wiechel m.fl. (SD)</title>
          <idno type="rdwebb">H702776</idno>
          <rs type="number">776</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702776/text</ref>
          <ref type="dokument_url_html">http://data.riksdagen.se/dokument/H702776</ref>
          <ref type="dokumentstatus_url_xml">http://data.riksdagen.se/dokumentstatus/H702776</ref>
          <ref type="docx">http://data.riksdagen.se/fil/896A8738-6795-4913-AB75-E94E4D6A00D0</ref>
          <ref type="pdf">http://data.riksdagen.se/fil/C13F1A0D-94F8-4C16-98D5-64DD69D3EF99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2Gac2hxZo9nypTcfuyV623" type="signed"/>
        <correspContext corresp="i-2Gac2hxZo9nypTcfuyV623">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-9HwaWxfFM8YrW9t9xDWkpR" type="submitted">
          <date when="2019-09-30"/>
          <time when="15:17:40"/>
        </correspAction>
        <correspAction xml:id="i-YHkv58a19MyFSCCKf75mQF" type="reviewed">
          <date when="2019-09-30"/>
          <time when="16:24:20"/>
        </correspAction>
        <correspAction xml:id="i-4jsY8BGiSFzDm57L7UHKeR" type="referred">
          <date when="2019-10-11"/>
        </correspAction>
        <correspAction xml:id="i-3PWEhf8t59hx8VmND3Jah9" type="assigned">
          <date when="2020-06-11"/>
          <time when="16:20:15"/>
        </correspAction>
        <correspContext corresp="i-3PWEhf8t59hx8VmND3Jah9">
          <ref type="assignedTo">Utrikesutskottet</ref>
        </correspContext>
        <correspAction xml:id="i-BwSmEH5tWsq46YkYvTUooA" type="behandlas_i"/>
        <correspContext corresp="i-BwSmEH5tWsq46YkYvTUooA">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6s9PvsbysXVMzT4gwGTXw5" type="behandlas_i"/>
        <correspContext corresp="i-6s9PvsbysXVMzT4gwGTXw5">
          <ref type="uppgift">2019/20:UU10</ref>
          <ref type="ref_dok_id">H701UU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FZjoMhU3E98kWV7MVkqSRf" type="motHeader">
        <div xml:id="i-C5CtqA8fPD49tL1z2F8CkT" type="motTitle">
          Motion till riksdagen 2019/20:776 av Markus Wiechel m.fl. (SD)
          Riktade åtgärder för en positiv utveckling i Syrien
        </div>
      </div>
      <div xml:id="i-2F9QGJJZwumPdhngsFbATv" type="motBody">
        <div xml:id="i-LvUC7cyZTrUAJTWAmxczRp" type="motProposal" subtype="förslag">
          <head xml:id="i-ABYNfQJwRDr7GSGUqkWgWZ">
            Förslag till riksdagsbeslut
          </head>
          <list xml:id="i-9tJ12XpB1kYBcAcnqPVVZx" style="ol">
            <item xml:id="i-AzwypzHwu7MSGAh5zfrMta">
              Riksdagen ställer sig bakom det som anförs i motionen om att
              ta fram en tydligare regional strategi för Syrienkrisen och tillkännager
              detta för regeringen.
            </item>
            <item xml:id="i-dEiSqZn8rjhvABNRdcnhM">
              Riksdagen ställer sig bakom det som anförs i motionen om kontrollfunktioner
              för att säkerställa mottagarorganisationers lämplighet beträffande
              internationellt bistånd och tillkännager detta för regeringen.
            </item>
            <item xml:id="i-PZpzYgeYu7dq4WiNruiLSz">
              Riksdagen ställer sig bakom det som anförs i motionen om att
              inom FN och EU verka för en översyn av de sanktioner som riktas
              mot Syrien i syfte att ge lindring till civila och tillkännager
              detta för regeringen.
            </item>
          </list>
        </div>
        <div xml:id="i-7vFawHoyymUgKzm9kyNaPo" type="motContent">
          <head xml:id="i-SDwYjTTeGHT5TzHF6EEh7o" type="h1">
            Tydligare regional strategi för Syrien
          </head>
          <p xml:id="i-Jp7ysj1kQuM2Sp7dNhfJSx">
            Kriget i Syrien har pågått sedan 2011 och inte minst den senaste
            tiden har det hänt väldigt mycket. De många olika grupper som
            har slagits har gjort att det varit svårt för de allra flesta
            att förstå komplexiteten, samtidigt som förväntningarna från såväl
            civila i Syrien som för olika parter i konflikten är stora.
          </p>
          <p xml:id="i-FdexVR8G6adkN1SWvaZr4Q">
            Sidas stöd till Syrien sker på två olika sätt: dels sedan 2012
            genom humanitärt stöd, dels sedan 2016 genom en särskild regional
            strategi för Syrienkrisen. I regeringsbeslutet från den 17 december
            2015 om Sveriges regionala strategi för Syrienkrisen 2016–2020
            fastslås det att man avser att ”bidra till att stärka resiliensen,
            d.v.s. motståndskraften, återhämtnings- och anpassningsförmågan,
            hos den syriska befolkningen och hos utsatta grupper i Syriens
            grannländer som drabbas hårt av konflikten”. Vidare vill regeringen
            bidra till ”stärkt demokrati och jämställdhet samt ökad respekt
            för mänskliga rättigheter i Syrien och för flyktingar från Syrien
            i angränsande länder”.
          </p>
          <p xml:id="i-UxYNynoUFsEeaAzbbSsgpk">
            I grund och botten har regeringens skrivelse en sund inriktning
            mot bakgrund av konfliktens komplexitet. Strategin är dock, troligtvis
            medvetet, väldigt öppen för tolkningar, vilket skapar diverse
            problem. Detta ser vi inte minst då det kan slå helt fel när beslutsfattare
            och tjänstemän ska utgå ifrån strategin. Regeringen bör påbörja
            ett arbete för en tydligare Syrienstrategi, där det tydligt framgår
            att fokus ligger på att erbjuda stöd till civila inne i Syrien
            och att det inte ska innebära stöd till någon part. Ett sådant
            stöd riskerar att förvärra läget i landet eller försvåra fredsprocessen.
          </p>
          <head xml:id="i-uPqth6WEmyS5ohQw6ZCNh" type="h1">
            Kontrollfunktioner för att säkerställa mottagares lämplighet
          </head>
          <p xml:id="i-YYaDrY2AYDjScQoQM8hLzi">
            Det finns flera exempel på organisationer verksamma i Syrien,
            som fått internationellt stöd i syfte att bistå med viktiga satsningar,
            som haft kopplingar till extremist­grupperingar. Av en tydligare
            Syrienstrategi bör det framgå tydligt att dessa inte ska erhålla
            något stöd. Biståndet bör kanaliseras ut till trovärdiga, opartiska
            hjälporganisa­tioner eller mottagare, som tydligt visar att de
            står bakom grundläggande mänskliga rättigheter enligt ett västerländskt
            synsätt. Trots skrivelser i dag ser vi dock hur man från svensk
            sida fallerar avseende de humanitära principerna, varför det kan
            krävas ytterligare krafttag för att förhindra att detta sker.
            Regeringen bör verka för en översyn av de kontrollfunktioner som
            finns i dag, för att säkerställa att mottagare av interna­tionellt
            stöd inte bryter mot rådande principer.
          </p>
          <head xml:id="i-7cFzcHAcPRh2WK5zhyoR8i" type="h1">
            Slopat stöd till Islamic Relief
          </head>
          <p xml:id="i-M4hAhnX82b2s8TZE5dxFp2">
            Sida kräver att deras partners ska efterleva de humanitära principerna
            i all den humanitära verksamhet som bedrivs samt följa Sidas allmänna
            villkor. Detta innebär att partnern ska bedriva en humanitär verksamhet
            som strikt efterlever principerna om humanitet, opartiskhet, neutralitet
            och oberoende. Av den anledningen finns redan grunder för att
            utesluta vissa samarbetspartners, som bevisligen inte lever upp
            till dagens motkrav. Islamic Relief är ett sådant exempel, då
            det är en organisation med tydliga kopplingar till det radikala
            Muslimska brödraskapet.
          </p>
          <p xml:id="i-FKmVHijgoCBKY3tpQgejHd">
            Muslimska brödraskapet ser sig till stor del som en fadder åt
            islamismen i Europa och andra delar av världen. Genom en ideologiskt
            uppbyggd rörelse fångar man in medlemmar i en introduceringsprocess,
            för att sedan förbereda dessa på ett långsiktigt samhällsbygge.
            Man strävar efter att på sikt bygga en islamisk stat, en utveckling
            som sker gradvis och delvis genom en viss form av anpassning till
            det europeiska värdsamhället. Muslimska brödraskapets grunder
            är tydliga, vilket vi ser i deras motto: ”Allah är vårt mål; Profeten
            är vår ledare; Koranen är vår lag; jihad är vår väg; och döden
            för Allahs ära är vår högsta strävan”.
          </p>
          <head xml:id="i-SkT2YRA5Nv3tJENLi1MVLJ" type="h1">
            Översyn av sanktionerna riktade mot Syrien
          </head>
          <p xml:id="i-Jx1zJta1Dg8XdEDgcWymce">
            Syrien har i dag världens striktaste internationella sanktioner
            riktade mot sig, vilket innebär att inte ens Nordkorea har lika
            strikta restriktioner. Det finns skäl till detta: ett fruktansvärt
            inbördeskrig med rapporter om hur det återkommande förekommit
            grova brott mot mänskligheten.
          </p>
          <p xml:id="i-3ymemQ616v44QsYWZtczZi">
            Följande restriktioner finns i dag gentemot Syrien:
          </p>
          <list xml:id="i-9Lnnfc5YS9DfrNiNcyfLpo" style="ul">
            <item xml:id="i-HQFZrMbE1vnMDGDAksewkZ">
              Restriktioner rörande export m.m. av viss utrustning som kan
              användas för internt förtryck.
            </item>
            <item xml:id="i-UhxSBRbGDhFPUNE8weJjzC">
              Förbud mot vapenimport.
            </item>
            <item xml:id="i-RXFymJyYccoBYAcMhx5CgK">
              Förbud mot export med mera av utrustning, teknik eller programvara
              för övervakning av telekommunikationer och internet.
            </item>
            <item xml:id="i-KWdgqWuTwpSGTbxBBnCRGL">
              Förbud mot import med mera av råolja och petroleumprodukter.
            </item>
            <item xml:id="i-WBoK3iyfdkmHKerA2Pt8du">
              Förbud mot export med mera av utrustning och teknik med användning
              i olje- och gasindustrin.
            </item>
            <item xml:id="i-HkfHNKhQrDV8o3zJKWhfxK">
              Förbud mot export med mera av nya syriska sedlar och mynt.
            </item>
            <item xml:id="i-QY3vzvxn4Bpyo8568LMCXV">
              Förbud mot handel med guld och andra ädelmetaller samt diamanter.
            </item>
            <item xml:id="i-Wx72RUKyQZszdpNR1G653q">
              Förbud mot export med mera av lyxprodukter.
            </item>
            <item xml:id="i-ALneSRQr2dxiML7Pbj5Ry5">
              Förbud mot export med mera av utrustning för elkraftverk.
            </item>
            <item xml:id="i-W9HTanQwEeBkVomFFqvoLC">
              Förbud mot investeringar i oljesektorn och för byggande av elkraftverk.
            </item>
            <item xml:id="i-LpPUYysHjFKqPmS2VRVGtU">
              Frysning av tillgångar.
            </item>
            <item xml:id="i-6JoJgkPYw9XLFJ7wsBjZns">
              Förbud mot viss utlåning till Syrien.
            </item>
            <item xml:id="i-SgupS2THEM1HSVZjeaW8qQ">
              Begränsningar av handelsstöd.
            </item>
            <item xml:id="i-SMEEWwAUdCUXgvtcs9Nkrq">
              Förbud mot handel med syriska statspapper.
            </item>
            <item xml:id="i-7XpiQVykf5ssoUN1A8pQRo">
              Begränsningar av finansiella tjänster.
            </item>
            <item xml:id="i-RbcHdzMeaWM9acrv4stUUL">
              Förbud mot att ge försäkring och återförsäkring.
            </item>
            <item xml:id="i-QCNk4psByGxtLmneMygqhE">
              Förbud att ta emot fraktflygningar av syriska flygbolag m.m.
            </item>
            <item xml:id="i-G3MQxBuN8bdCDMDHEQ8b9M">
              Förbud mot export med mera av flygbränsle och bränsletillsatser.
            </item>
            <item xml:id="i-8XhwSE65ZQEhJVvJTiMY1L">
              Inspektioner av last.
            </item>
            <item xml:id="i-Rk8CeK6ooAe9qoasnJbWm7">
              Reserestriktioner.
            </item>
            <item xml:id="i-HRgRAXgwxbYsPeCxY6uRUF">
              Förbud mot handel med kulturföremål.
            </item>
          </list>
          <p xml:id="i-8jKjBV7Dt5eEQHc1D7T2bc">
            När sanktioner riktas mot ett land är ändamålet att åstadkomma
            någonting positivt genom att förhindra en negativ utveckling.
            Ofta handlar det om att förhindra att staten, som är föremål för
            sanktioner, inte utvecklar vapen eller materiel ämnat åt krigföring
            eller brott mot mänskligheten. Sanktionerna bör i största möjliga
            mån undvika att drabba civila, den grupp som är de främsta offren
            i krig. Brist på tillgång till exempelvis mat, mediciner, skolmaterial
            och byggutrustning gör det svårare för människor att leva ett
            normalt liv, även om de råkar befinna sig i områden som för närvarande
            är säkra.
          </p>
          <p xml:id="i-XwRzBZS4mymEXespDYGmcH">
            Det är mycket som tyder på att man i nuläget saknar en genomtänkt
            plan för hur man kan främja framtida återuppbyggnadsinsatser,
            vilket vi bland annat ser då det finns svårigheter med genomförandet
            av humanitära transaktioner. Till följd av detta ser vi även hur
            FN och andra icke-statliga organisationer står inför stora utmaningar
            med att kunna tillhandahålla humanitärt bistånd i Syrien. I Syrien
            är det dock lätt att identifiera flera av de problem som finns
            för humanitära organisationer som följd av sanktionerna.
          </p>
          <p xml:id="i-NHZBRaJei8361Jh3i87hc7">
            Exportkontrollbestämmelserna tillåter exempelvis inte FN och
            dess representanter att exportera hela utbudet av föremål för
            grundläggande mänskliga behov utan specifika licenser. FN får
            därmed inte någon särskild flexibilitet när det gäller export,
            vilket begränsar FN:s praktiska aktivitetsområde. Detta eftersom
            humanitärt stöd ofta medför mycket mer än leverans av varor, såsom
            mat och vissa mediciner, som för närvarande omfattas av exportlicensundantag
            för Syrien.
          </p>
          <p xml:id="i-UqVCzBaRacABdhcUnHePYN">
            Vidare ser vi hur exportreglerna inte tillåter att icke-statliga
            organisationer exporte­rar hela utbudet av objekt som är nödvändiga
            för grundläggande mänskliga behov utan specifika licenser. Det
            finns utmaningar vad gäller privata aktörer, icke-statliga organisationer
            och sanktionsbestämmelser. Till skillnad från sanktionerna mot
            Sudan tillåter reglerna gentemot Syrien inte export av medicinsk
            utrustning utan tillstånd. Den licenspolitik som för närvarande
            finns på plats för medicinsk utrustning omfattar inte heller all
            programvara som krävs för att särskilda anordningar ska fungera.
            En policy med ett ”strikt ansvar”, som innebär stora böter vid
            överträdelser, har gjort att flertalet banker hamnat i en position
            där de är ovilliga att ta itu med sanktionerade länder överhuvudtaget.
            Detta medför enorma problem för enskilda civila, som dessvärre
            hamnar i kläm trots att syftet med sanktionerna är att främja
            en förbättrad situation för just civila.
          </p>
          <p xml:id="i-8YjJMDEzuHLU5g67mhGfKR">
            Nuvarande sanktioner gör det oerhört svårt att genomföra exempelvis
            dollar­dominerade transaktioner via Syriens banksystem. Såväl
            sanktioner som export­kontrollicensprocedurer är i dag ogenomskinliga,
            oförutsägbara och tidskrävande. Detta avskräcker humanitära biståndsleverantörer
            från att ansöka om licens för att även använda amerikanska varor
            och tjänster, när sådana varor och tjänster är föremål för vad
            som kallas för en ”gynnsam licenspolitik”. Krav på att begära
            tillstånd från både USA och EU skapar en hög byråkratisk börda,
            vilket gör att icke-statliga organisationer avskräcks från att
            tillhandahålla humanitär hjälp i Syrien.
          </p>
          <p xml:id="i-XBorvkLWu9GTbTadNNdsch">
            Sverige har inte fattat några egna, nationella beslut kring restriktionerna,
            utan de finns i dag som följd av beslut fattade inom FN eller
            EU. Majoriteten av de sanktioner som har beslutats av FN eller
            EU genomförs också på EU-nivå genom antagande av EU-förordningar
            som är direkt tillämpliga i Sverige, varför det inte går att ändra
            på allt genom lagstiftning i Sverige. Det finns dock en möjlighet
            att från svensk sida verka för en policy som underlättar för civila
            att leva, verka och förbättra sin situation i landet. Detta har
            man också försökt med i USA, som uttryckt önskemål om att skräddarsy
            sina sanktionsprogram för att anpassa dem till FN.
          </p>
          <p xml:id="i-6PA9GVF4zNrrJePffCok3d">
            Sverige har i dag en möjlighet att verka för förändringar i de
            restriktionerna inom både FN och EU, men vi kan även använda oss
            av nationell lagstiftning för att på bästa sätt möjliggöra för
            civila syrier att leva drägliga liv. Regeringen bör verka inom
            FN och EU för att anpassa sanktionerna riktade mot Syrien i syfte
            att underlätta för civila att få tillgång till livsmedel, mediciner,
            jordbruksprodukter, skolutrustning samt sådant som krävs för att
            kunna återuppbygga landet igen.
          </p>
        </div>
        <div xml:id="i-BjfbgGPzsQPT8Dx7C1rwqV" type="signatureBlock">
          <list xml:id="i-D2rMvaQhjxAz7MQcUKvsJn">
            <item xml:id="i-WoW3crFHwH8FiuSok18qAi" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-X4BtHWYmyemWaxvBPjwMyz" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-7xNJDoL9M9bwSRpUoARBnh" who="i-4wsP6LwQoWWj732ozhmgSc" type="signature">
              Ludvig Aspling (SD)
            </item>
            <item xml:id="i-Gu2Ypwqjgmi9TwciN6iQPb" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-XCZCMyKPCEUFizFcP7eqM5" who="i-V7UFodKLft3oP8S6c3GFzd" type="signature">
              Lars Andersson (SD)
            </item>
            <item xml:id="i-M66JUbE3z4paTcFymB7mWm" who="i-7p7goD9VC5HZh4VdEN1AFo" type="signature">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
