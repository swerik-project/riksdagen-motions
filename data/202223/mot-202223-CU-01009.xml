<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-01009">
  <teiHeader>
    <fileDesc>
      <titleStmt>
        <title>Ansvarsfull bostadspolitik</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1009 av Mikael Eskilandersson m.fl. (SD)</title>
          <idno type="rdwebb">HA021009</idno>
          <rs type="number">1009</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA021009/text</ref>
          <ref type="dokument_url_html">https://data.riksdagen.se/dokument/HA021009</ref>
          <ref type="dokumentstatus_url_xml">https://data.riksdagen.se/dokumentstatus/HA021009</ref>
          <ref type="pdf">https://data.riksdagen.se/fil/1EA79D40-FC3A-4C44-8B6B-AB15287F46E6</ref>
          <ref type="docx">https://data.riksdagen.se/fil/D350A1CF-C79A-4C11-B1A6-1CEDC9AC486F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LCzzpYZ6E7Bgyn1xQUngnQ" type="signed"/>
        <correspContext corresp="i-LCzzpYZ6E7Bgyn1xQUngnQ">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
        </correspContext>
        <correspAction type="submitted" xml:id="i-Dja4zDpWDqF1eohTXf6Ady">
          <date when="2022-11-22"/>
          <time when="12:12:46"/>
        </correspAction>
        <correspAction type="reviewed" xml:id="i-XHFrCF3d9thKbH97KiieGu">
          <date when="2022-11-22"/>
          <time when="19:30:57"/>
        </correspAction>
        <correspAction type="referred" xml:id="i-FRgiwH83PdfeyjipWtbpVU">
          <date when="2022-12-01"/>
        </correspAction>
        <correspAction type="assigned" xml:id="i-SS4S1Ghv8TJkVgujMwwezb">
          <date when="2023-08-09"/>
          <time when="14:31:10"/>
        </correspAction>
        <correspContext corresp="i-SS4S1Ghv8TJkVgujMwwezb">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-BC2ecSbCuKcAoXWuci7gZt"/>
        <correspContext corresp="i-BC2ecSbCuKcAoXWuci7gZt">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XHSSE15AKVeASUAnrgrxah"/>
        <correspContext corresp="i-XHSSE15AKVeASUAnrgrxah">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1009 av Mikael Eskilandersson m.fl. (SD) Ansvarsfull bostadspolitik</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-LzcWGPYarmfb9KY4KDnrgs">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-HCzSz3SSmKCkgJGdbptNmg">
              Riksdagen ställer sig bakom det som anförs i motionen om hur
              en säkrare närvaro för polis, annan blåljuspersonal och ordningsvakter
              kan tillses genom stadsplanering i bostadsområden och tillkännager
              detta för regeringen.
            </item>
            <item sortKey="Yrkande 2" xml:id="i-DA2ydmYGe8p84v6bGtvCyM">
              Riksdagen ställer sig bakom det som anförs i motionen om att
              kartlägga otrygga områden och identifiera behoven av trygghetsskapande
              åtgärder och tillkännager detta för regeringen.
            </item>
            <item sortKey="Yrkande 3" xml:id="i-Lfk6kHSaWyC65JSvX1FUwX">
              Riksdagen ställer sig bakom det som anförs i motionen om en nationell
              handlingsplan för trygga bostadsområden och tillkännager detta
              för regeringen.
            </item>
            <item sortKey="Yrkande 4" xml:id="i-M57rjpaxHXCZpwY5KKbbZm">
              Riksdagen ställer sig bakom det som anförs i motionen om att
              på nationell nivå signalera vikten av och möjliggöra ökade förutsättningar
              för lokal användning av samverkansmodeller och tillkännager detta
              för regeringen.
            </item>
            <item sortKey="Yrkande 5" xml:id="i-J7tLxWSpLJfc9VmeEiYpPW">
              Riksdagen ställer sig bakom det som anförs i motionen om huruvida
              en metod i likhet med CPTED kan implementeras från nationell nivå
              för användning i stadsbyggnadsprocessen lokalt och tillkännager
              detta för regeringen.
            </item>
            <item sortKey="Yrkande 6" xml:id="i-XxeccEWfPJERGDKE6fcJhg">
              Riksdagen ställer sig bakom det som anförs i motionen om behovet
              av en bostads- och infrastrukturberedning och tillkännager detta
              för regeringen.
            </item>
            <item sortKey="Yrkande 7" xml:id="i-M3vz9Yp9B7LxZzbSGHYuKP">
              Riksdagen ställer sig bakom det som anförs i motionen om att
              prioritera möjliggörande av eget boende i villa och tillkännager
              detta för regeringen.
            </item>
            <item sortKey="Yrkande 8" xml:id="i-UQ1a5KDk2yfBu27tdgFDoB">
              Riksdagen ställer sig bakom det som anförs i motionen om att
              införa ett nationellt typgodkänt småhus och tillkännager detta
              för regeringen.
            </item>
            <item sortKey="Yrkande 9" xml:id="i-Qbv8YqDnWY6zwWfdfppk6p">
              Riksdagen ställer sig bakom det som anförs i motionen om att
              prioritera småhus i planeringen och tillkännager detta för regeringen.
            </item>
            <item sortKey="Yrkande 10" xml:id="i-HHy359oWJUY1mcDqm2iPe7">
              Riksdagen ställer sig bakom det som anförs i motionen om att
              införa en enhetlig kortad, maximal tidsgräns och avgift för den
              handläggning av byggärenden som utförs i kommunerna, och detta
              tillkännager riksdagen för regeringen.
            </item>
            <item sortKey="Yrkande 11" xml:id="i-4bwsMjWHUTqPbkwqcRzBn6">
              Riksdagen ställer sig bakom det som anförs i motionen om att
              det där studentbostäder behövs bör göras markanvisningar för studentbostäder,
              och detta tillkännager riksdagen för regeringen.
            </item>
            <item sortKey="Yrkande 12" xml:id="i-HR1bw5jU49n5ngbgPTtZ8V">
              Riksdagen ställer sig bakom det som anförs i motionen om att
              kommuner där det finns universitet eller högskolor, tillsammans
              med lärosätena bör planera för tillräckligt med studentbostäder
              och tillkännager detta för regeringen.
            </item>
            <item sortKey="Yrkande 13" xml:id="i-VMqhfDcByranhhfBEf7T76">
              Riksdagen ställer sig bakom det som anförs i motionen om att
              förändra K3-redovisningsreglerna så att bostadsbyggande på svaga
              bostadsmarknader inte hindras i onödan, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-Bj7VXvHkrqoUxKLabSTpaR">
            Motivering
          </head>
          <p xml:id="i-QNcDUdFpG4RxWPKmSz8CoV">
            Bostadssituationen och samhällsläget tyngs av att antalet otrygga
            och socialt utsatta områden i Sverige har ökat. Även helt andra
            tidigare lugna områden belastas av ökad brottslighet med otrygghet
            som följd. Samtidigt tilltar trångboddheten i många bostadsområden
            och segregationen breder ut sig i samhället. Under lång tid har
            framförhållning saknats i bostadspolitiken. Detta har lett till
            den allvarliga situation vi idag ser med bostadsbrist, trångboddhet
            och olaglig uthyrning till höga hyreskostnader i många av landets
            kommuner. Orsakerna till dagens situation med så kallade utanförskapsområden
            och allmän bostadsbrist kan främst härledas till den exceptionellt
            höga migrationen till Sverige, en migration som är fortsatt hög
            även efter toppåret 2015 då 163 000 migranter sökte sig till Sverige.
            År 2017 ökade befolkningen historiskt mycket på grund av invandring.
            Effekten av den stora migrationen har skapat och kommer fortsatt
            att få stora följdeffekter för lång tid framöver.
          </p>
          <p xml:id="i-LYbUkNWmK7cpfPGpBLVu26">
            Behoven av bostäder är stora. Byggbehovsprognosen för bostäder
            för 2020–2029 baserad på Statistiska centralbyråns (SCB) befolkningsframskrivning
            är mellan 592 000 och 664 000 bostäder, med ett årligt byggbehov
            på mellan cirka 59 000 och drygt 66 400 bostäder.
          </p>
          <p xml:id="i-KRjFyTXB8ngeA4meQoaLQC">
            Hänsyn måste tas i större utsträckning till olika boendeformer,
            även till särskilda typer av bostäder, exempelvis för äldre personer,
            studenter och funktionsnedsatta personer. Det finns en stor efterfrågan
            på att bo i eget hus, vilket inte möjliggjorts tillräckligt under
            regeringsperioderna före 2022. Detta bör prioriteras. Egen bostad
            i villaområden innebär ökat ansvarstagande och trygghetsskapande.
            Byggande behöver gynnas då behov finns, inte hindras. Det ska
            vara möjligt att bo i hela Sverige.
          </p>
          <head type="h1" xml:id="i-Mx42DsZMwUtcMhuMUArzxL">
            Nationell handlingsplan för trygga bostadsområden
          </head>
          <p xml:id="i-ME2ySBY3BUjVC8fAH34CeE">
            Det finns stora behov av säkerhets- och trygghetsskapande åtgärder
            i allt fler otrygga områden i Sverige. Platser där problem finns
            behöver kartläggas och denna information ska vara offentlig och
            kunna användas. Behoven behöver undersökas.
          </p>
          <p xml:id="i-GbJDXZjhmqfZftAYc92rZg">
            Genom att införa effektivt trygghetsfrämjande åtgärder kan trivseln
            i områden som idag upplevs som otrygga ökas. Om fler personer
            vågar sig ut efter mörkrets inbrott kan det leda till en ökad
            social kontroll. Detta kan i sin tur ge en lägre grad av brottslighet,
            vilket i slutändan ökar den faktiska tryggheten för invånarna.
            Forskning tyder på att gatubelysning är verksamt för att motverka
            brott och samtidigt öka känslan av trygghet. Det är därför bra
            att, utifrån både kvalitativa och kvantitativa mål, öka mängden
            belysning i otrygga områden. Vidare visar undersökningar att även
            kameraövervakning bidrar till färre brott och ökar tryggheten
            i bostadsområden och på parkeringsplatser. Det fungerar således
            både brottsförebyggande och som en trygghetsskapande åtgärd.
          </p>
          <p xml:id="i-FbDfgsca6VBY2iSX3FD9y1">
            Det är också viktigt, för främjande av trygghetskänsla, att planera
            allmänna ytor som mer öppna och därigenom tillräckligt ljusa.
            Det innebär att grönområden bör ges en vegetation av öppen karaktär,
            så som låg densitet i den marknära växtligheten. I planeringen
            bör därför små, mörka gömslen och en för tät vegetation i grönområden
            undvikas.
          </p>
          <p xml:id="i-AVTDnyqvJsRh1cgEc4LJ9N">
            De allmänna områden som finns behöver vara överblickbara för
            att skapa en säker miljö. Inhägnader, staket eller barriärer inom
            bostadsområden, som exempelvis markerar gränser mellan allmänna
            och privata ytor, innebär en åtkomstkontroll gentemot utomstående.
            Dessa framhävda gränser, mellan privat och offentlig mark, kan
            enligt undersökningar minska risken för att ett brott ska begås
            på platsen.
          </p>
          <p xml:id="i-SKMrTuNaRkT4PW3pHMuySL">
            Även underhållsarbeten och renoveringar behöver genomföras kontinuerligt
            för att upprätthålla en god boende- och stadsmiljö. Det ger en
            omgivning som människor uppfattar som gemytlig och trygg. Dåligt
            underhållna stadsmiljöer och fastigheter påverkar däremot uppfattningen
            av säkerhet negativt; de ökar istället känslan av risk för att
            bli utsatt för brott. Många studier visar att både renoveringar
            och nybyggnation kan minska omfattningen av våldsbrott i ett område.
            Det är inte enbart bostadshus och övriga byggnader som behöver
            underhållas. Det är lika viktigt att de offentliga utrymmena,
            som parker och lekplatser, ses över.
          </p>
          <p xml:id="i-2iJUJF2FiSjuxC8HJA2obm">
            Det saknas idag en tydlig nationell riktning kring hur problematiken
            kring otrygghet i utsatta områden ska lösas. Mot bakgrund av den
            negativa utvecklingen finns idag en enad strävan i det svenska
            samhället efter att skapa trygga stadsmiljöer. Vissa kommuner
            har tagit fram egna handlingsplaner, vilket är positivt. Många
            skulle dock även vara hjälpta av nationella riktlinjer, och en
            nationell plan, som tydligt lägger fram gemensamma mål i det trygghetsskapande
            arbetet. Ett nationellt grepp behövs för att få en helhetsbild,
            signalera ett större ansvarstagande för landet och att enskilda
            kommuner har stöd att luta sig mot och inte står ensamma i att
            lösa stora problem.
          </p>
          <p xml:id="i-8zc9AEqcWJf2c9ebC2atuc">
            Vi föreslår därför att en nationell handlingsplan tas fram. Den
            ska fungera som en handbok för landets kommuner och utgöra stöd
            i arbetet med att skapa trygghet i bostadsområdena. På så sätt
            kan vi lättare tillgodose kommunernas behov av trygghets­skapande
            åtgärder i bostadsområden. Bättre belysning, kameraövervakning
            och rent fysiska förändringar i miljön är exempel på åtgärder
            som bör ingå i handlingsplanen. Planen bör omfatta samtliga förslag
            som denna motion om bostadspolitik tar upp om trygghetsskapande
            åtgärder.
          </p>
          <head type="h1" xml:id="i-LEb1qB6yA3TiTTmHhKFg75">
            Samverkansformer för ökad säkerhet och trygghet
          </head>
          <p xml:id="i-DfpU7GNCu9ZsrbAu6Edo6p">
            Den ökande otryggheten och brottsligheten särskilt i de utsatta
            områdena, behöver åtgärdas. Utöver direkt brottsförebyggande åtgärder
            behövs särskilda insatser för att öka samverkan mellan olika aktörer
            inom det specifika området. Den internationellt vedertagna metoden
            BID-samverkan (”Business Improvement Districts”) syftar, genom
            organiserad samverkan mellan fastighetsägare och offentliga aktörer,
            till att skapa trygga och attraktiva bostadsområden och platser
            i samhället. Den sortens samverkan bör möjliggöras mer genomgående,
            varför metodiken behöver bli mer lättillgänglig för alla kommuner
            med deras respektive stadsdelar. Samhället bör från nationell
            nivå signalera möjligheterna och att enskilda kommuner har stöd
            i att driva på sådan samverkan. Detta bör ingå i en nationell
            handlingsplan för trygga bostadsområden.
          </p>
          <p xml:id="i-GTchMzpDWtQFKAsuxhk6xJ">
            Ökad otrygghet kan utgöras av en allmänt ökad oro eller en faktisk
            ökning av brottsligheten. Dessa samspelar givetvis ofta med varandra.
            Enligt en undersökning från 2018, genomförd av Brottsförebyggande
            rådet (Brå), kände sig nära en tredjedel av befolkningen oroliga
            för att utsättas för brott. Brottslighet som hot, trakasserier,
            misshandel, sexualbrott och personrån har ökat sedan 2014/2015.
            I socialt utsatta områden känner sig upp emot 50 procent av kvinnorna
            otrygga på kvällstid vid utevistelse i sitt eget bostadsområde.
            Enligt Statistiska centralbyrån (SCB, 2019) upplevde 13 procent
            av den svenska befolkningen problem gällande brottslighet, våld
            och vandalisering i det egna bostadsområdet år 2017. Detta var
            den högsta siffran i Europa, vilket framgår av EU-SILC (Europeiska
            unionens undersökning om inkomst och levnadsförhållanden). Behoven
            av att motverka brottslighet och otrygghet i samhället är därför
            stora.
          </p>
          <p xml:id="i-6ChHzf85isDbvrFVPhBV9k">
            Metoden BID-samverkan bygger på att de involverade parterna frivilligt
            och genom en gemensam avgift finansierar trygghetsskapande åtgärder
            inom ett tydligt avgränsat område. Detta kan ske genom en ökad
            handel, olika former av attraktioner och/eller fysiska åtgärder.
            Förutom fastighetsägare och näringslivsparter förekommer det även
            att stadsdelsförvaltningar, kommuner och polisen involveras i
            arbetet. Även kommuner kan vara med och delfinansiera olika satsningar
            för fysiska åtgärder. Det finns flera positiva exempel på en god
            BID-samverkan. En implementerad samverkan, inom föreningen Fastighetsägare
            i Järva, ledde till en nedgång i antalet bostadsinbrott i området.
            Även en god samverkan inom den så kallade Gårdstensmodellen lyckades
            reducera en stor del av den öppna narkotikaförsäljningen i området
            och samtidigt minska oroligheterna från kriminella gäng. Föreningen
            Fastighetsägare Sofielund har verkat för ökad trivsel, sammanhållning
            och en bättre fastighetsförvaltning i området.
          </p>
          <p xml:id="i-4NVBxZ9LKgN44ELVgSE9Kg">
            BID-samverkan kan med fördel kombineras med andra offentliga
            insatser, detta enligt modellen Effektiv samordning för trygghet
            (EST). Dess syfte är att förebygga och minska otryggheten i det
            offentliga rummet genom tidiga insatser. Där medverkar exempelvis
            polis, kommun och kommunala bostads- och fastighetsbolag. Målet
            är att skapa en gemensam lägesbild av otryggheten, inom ett avgränsat
            geografiskt område, för att därefter kunna fatta beslut om nödvändiga
            samordnade åtgärder och insatser. Dessa utvärderas efter genomförande
            för att bedöma om de ska fortsätta, utökas, bytas ut eller avslutas.
          </p>
          <p xml:id="i-DoUueaKRAYmMEH8KdzAqS2">
            Exemplen kan utgöra en god grund för planering och genomförande
            av en lyckad samverkan. De kan således fungera som nationella
            riktlinjer för en positiv samverkan lokalt. I utsatta, särskilt
            utsatta områden och så kallade riskområden behöver exempel på
            offentliga insatser genomföras i projektform för att en sådan
            samverkan ska vara verkningsfull.
          </p>
          <p xml:id="i-F1djMTLcEf1ArLnrLuw61K">
            En lyckad modell för samverkan bidrar till att motverka utanförskap,
            brottslighet och segregation. Den kan medverka till att öka integrationen
            och sammanhållningen. Den tidigare regeringen aviserade 2021 att
            ytterligare utredning av BID-samverkan ska ske. Sverigedemokraterna
            ser behoven av ett helhetsgrepp där olika former av samverkan
            kombineras med konkreta åtgärder för tryggare boendemiljöer och
            stadsdelar.
          </p>
          <head type="h1" xml:id="i-JhqBgzYrLdUwKFV4ihqgyy">
            Metoden CPTED i stadsbyggnadsprocessen
          </head>
          <p xml:id="i-4RZqDErZL8JtMiVg3BedJK">
            Den fysiska miljön behöver, redan i stadsbyggnadsprocessen, planeras
            utifrån ett brottsförebyggande och trygghetsskapande perspektiv.
            Detta bör ske på ett övergripande strategiskt plan, även konkret
            genom en handlingsplan. I denna kan samtliga inblandade och berörda
            parter, så som polisen, ha en central plats för stadsplaneringen
            inom en kommun. Detta bör gälla ända in i slutskedet av färdigställandet
            av nya miljöer. Exempel på en sådan metod är ”Crime prevention
            through environmental design” (CPTED). Det innebär att ett brottsförebyggande
            och trygghetsskapande perspektiv, inklusive förslag på konkreta
            åtgärder, alltid ska finnas med i en samhällsbyggnads­process.
            Metoden används i flera europeiska länder – exempelvis genom ett
            certifieringssystem för säkert boende, i befintliga bostäder och
            för nya stadsdelar i Nederländerna. Detta sker genom noggrannhet
            i utformningen och förvaltningen av den byggda miljön. Där är
            polisen en central aktör för certifieringen. Syftet är att minska
            risken för inbrott, stöld, vandalism och rädsla för att utsättas
            för brott.
          </p>
          <p xml:id="i-PLLPevrDteeyDR3HdLm3Km">
            För att erhålla certifikatet så ska ett antal kriterier för utformningen
            av bostäder och stadsdelar vara uppfyllda. Kriterierna handlar
            om bedömningar från polisen och dessa sker i sin tur utifrån bostadsområdets/stadsdelens
            status. Det gäller aktuell och potentiell brottslighet, områdets
            attraktivitet och sårbarhet samt social närvaro. Vidare gäller
            det utövad övervakning, visibilitet/sikt och engagemang. Ytterligare
            faktorer är vilket ansvar, attraktionskraft i omgivningarna samt
            tillgänglighet och flyktvägar som finns. Polisen certifierar,
            genom denna process, färdigbyggda bostäder och stadsdelar. De
            samverkar därför direkt i stadsbyggnadsprocessen med kommun, byggherre,
            arkitektbyrå och andra intressenter.
          </p>
          <p xml:id="i-8yioUxWYDoR5n7p4MP53s7">
            Kommuner i Sverige som har utsatta och särskilt utsatta områden
            samt riskområden kan vinna på att anamma den verksamma metodiken.
            Inspiration kan hämtas från andra europeiska länder, där CPTED
            använts med goda resultat. En utredning bör tillsättas för att
            se över möjligheterna till införande av likvärdig metod i Sverige.
            En sådan metod bör ingå i en nationell handlingsplan för att trygga
            bostadsområden.
          </p>
          <head type="h1" xml:id="i-5VM7waPJwWt5XRvu8efD5f">
            Bostads- och infrastrukturberedning
          </head>
          <p xml:id="i-9fjZRKCmF8KTmZXJbS4P8A">
            Det behöver tas ett helhetsgrepp kring frågor som rör bostadsbyggande
            och infra­struktur. Grunden för att kunna möjliggöra ett ökat
            byggande av bostäder är att det alltid behöver finnas en fungerande
            infrastruktur på plats. För att kunna både planera och finansiera
            nya infrastruktursatsningar behöver därför bostadsbyggande ingå
            i planeringsunderlaget.
          </p>
          <p xml:id="i-FKZVDK6HJu1HnHpwUzSvyX">
            En synkronisering av flera politiska områden behöver genomföras.
            Det handlar om både trafik‑, skatte‑, finans‑, näringslivs- och
            bostadsfrågor. Idag utformas alltför stor del av politiken i form
            av stuprör, ofta till följd att de politiska områdena saknar nödvändig
            samordning. Genom en bostads- och infrastrukturberedning kan vi
            skapa bättre förutsättningar för ett ökat bostadsbyggande som
            också innefattar långsiktighet. Av den anledningen föreslås en
            bostads- och infrastrukturberedning.
          </p>
          <head type="h1" xml:id="i-WM8zkBtb59Xk1z7fjmtqt4">
            Möjliggör eget boende i villa och inför ett typgodkänt småhus
          </head>
          <p xml:id="i-NcLoaBEQDb9BhCiZfM7bG4">
            Behov och efterfrågan av särskilda boendeformer måste mötas upp
            bättre. Byggande av småhus behöver förenklas samt bättre bostadsfinansiering
            möjliggöras. Så många som tre av fyra anger att de helst vill
            bo i eget hus. Trots den höga efterfrågan har tidigare regeringar
            inte gjort mycket för att detta ska kunna bli möjligt för flera.
          </p>
          <p xml:id="i-DxY7KCkrkvZoYS6JCmQQAs">
            Flera har efterfrågat typgodkända lösningar för att underlätta
            bostadsbyggande. Vi föreslår att Boverket ges i uppdrag att utreda
            hur ett nationellt typgodkänt småhus för en genomsnittlig familj
            på bästa sätt kan införas. Byggnadens egenskaper ska bedömas centralt
            utifrån en specifikation utan koppling till hur den produceras.
            Ritningar och handlingar för typhuset skulle kunna tillhandahållas
            via Boverkets webbplats. Det ska vara möjligt att bygga huset
            på tomter i hela Sverige. Bygglov eller anpassning ska inte behövas,
            och kommuner ska inte göra särskilda särbedömningar. Detta innebär
            att byggprocessen förkortas då bygglovsmoment försvinner; viss
            handläggning som anmälan och kontroll kvarstår dock. Kontrolltillfällen
            och kontrollprocesser ska minimeras inom ramarna för bibehållna
            kvalitetsnormer för svensk god standard. Kommunerna behöver prioritera
            småhus i planeringen; det ska ingå i översiktsplan (ÖP) och detaljplanering
            (DP).
          </p>
          <p xml:id="i-W7RM4iz3AFD82LdqBxkGum">
            Införande av en typmodell med noterade stödförslag medverkar
            till att öka bostadsbyggandet och minska bostadsbristen, öka tryggheten
            och motverka trångboddhet vilket bidrar till social hållbarhet.
            Dessutom bidrar det till att öka rörligheten på bostadsmarknaden
            och ökad balans på bostadsmarknaden sett till efterfrågan. Vidare
            bidrar det till minskad brottslighet och otrygghet i utsatta områden
            genom att fler kommer att kunna bo i egna hus, där man tar ansvar
            för den egna boendemiljön. Förslaget gynnar byggbranschen, förenklar
            och förkortar byggprocessen och handläggningstiderna samt minskar
            kostnaderna för byggherren, husköparen och kommunerna. Det möjliggör
            för fler, inte minst unga personer, att köpa hus. Ökat småhusboende
            ökar trivsamheten, skönheten och lugnet i boendet, bidrar till
            ökad småskalighet samt medverkar till en boendemiljö som bygger
            gemenskap och sammanhållning.
          </p>
          <head type="h1" xml:id="i-Ta5mqZvDdy6xDHL3ogWgcv">
            Gynna nödvändigt byggande
          </head>
          <p xml:id="i-NC4iuUkW2z11X3Xdgo75nr">
            En enhetlig kortad, maximal tidsgräns och avgift för den handläggning
            av byggärenden som utförs i kommunerna behöver införas för att
            gynna både småhusbyggande och andra byggärenden. Boverket bör
            ges i uppdrag att utreda detta.
          </p>
          <p xml:id="i-D2iNZKcyQvbyd8jDkx9Snp">
            Generellt behöver byggande gynnas i högre grad för att nödvändiga
            bostäder och andra anläggningar ska kunna uppföras. I många fall
            hindras istället byggande, inte sällan av en besvärlig, snårig
            och långdragen byggprocess, ett regelverk som tolkas olika och
            variation i handläggningstider och avgifter. Kommuner ansvarar
            för planering av bostadsförsörjningen enligt bostadsförsörjningslagen.
            Där kan det ingå att möjliggöra bostadsbyggande eller främja utveckling
            av det befintliga bostadsbeståndet. I kommu­nerna behöver man
            hitta så tidsbesparande och förenklande processer som möjligt
            för att få fram bostäder enligt behov och efterfrågan i kommunen.
          </p>
          <p xml:id="i-2CADi1ugR4sKMFnhhUVSkn">
            För att kunna bo i hela landet behöver strandskyddet reformeras
            och riksintresse­områdena minskas gällande antal, omfattning och
            byggnationsanpassning i kvarvarande områden.
          </p>
          <p xml:id="i-Lo2YeHmvq3f8aTrGX2YvA7">
            Ökad användning av trä, material och byggelement producerade
            i Sverige bidrar till ökad materiell hållbarhet och miljöansvar
            samt gynnar svenskt företagande och utveckling inom bygg- och
            materialbranscherna.
          </p>
          <head type="h1" xml:id="i-VcBBMRUffMungW4zTDYEDM">
            Prioritera vid behov markanvisningar för studentbostäder
          </head>
          <p xml:id="i-JMrq1XCLWX6UFNWX32gsRu">
            Byggandet av studentbostäder ska underlättas och utökas, genom
            att lyfta fram behovet av markanvisningar för studentbostäder.
            Bostadsbristen är påtaglig i hela landet.
          </p>
          <p xml:id="i-AaowzrQCifzQFwHtp61TzY">
            Många av landets studentbostadsaktörer vill bygga fler studentbostäder
            än de gör idag. De aktörer som fortfarande vill bygga mer än de
            gör nu anger brist på mark­anvisningar som främsta hinder till
            att detta sker. Branschen har efterfrågat ett större fokus på
            studentbostäder i kommunerna och ett mer anpassat regelverk som
            gör att vi kan bygga bättre bostäder till studenterna till en
            billigare peng.
          </p>
          <p xml:id="i-3YEgZe4EVqxy4HTfm3JDuS">
            Även om läget i viss mån förändrats genom covid-19-pandemin och
            det besvärliga ekonomiska läget för byggbranschen år 2022, så
            kan det antas att läget kommer att återgå mer till det som rådde
            före pandemin, med studier på plats i de olika högskoleorterna
            och behov av tillräckligt många studentbostäder.
          </p>
          <p xml:id="i-U673onsXdp3Wjf1Gne65uC">
            Konsekvensen av utebliven bostad kan bli att studenter tvingas
            tacka nej till den utbildning de antagits till. Det får allvarlig
            påverkan för studenterna själva, på arbetsmarknaden i förlängningen
            och för hela samhället. Därför föreslås att markanvisningar ska
            prioriteras för byggande av studentbostäder där det behövs, med
            syfte att utöka möjligheten att studera och därmed säkerställa
            utbildningsbehovet i landet.
          </p>
          <head type="h1" xml:id="i-FxNDwhaMHgGhXhfXDVuHYC">
            Samverkansform för studentbostäder
          </head>
          <p xml:id="i-Ubn7KSfaxnMCBgzjM6FT7y">
            I kommuner där det finns universitet eller högskolor skulle man
            med fördel unna planera tillsammans med lärosätena, för att studentbostäder
            ska finnas tillgängliga. Sveriges förenade studentkårer (SFS)
            har tagit fram kriterier för ett tryggt boende, som kan ge bra
            inspel. Dessa avser riktlinjer för en godtagbar nivå gällande
            bostadens läge, kostnad och utifrån boendeformen med permanent
            förstahandskontrakt under studieperioden. Planläggning för detta
            bör ingå i stadsbyggnadsprocessen, översikts­planeringen och detaljplaneringen
            och genom markanvisningar. För markanvisningar gäller det att
            identifiera nödvändiga antal studentbostäder som ska prioriteras.
            Här behöver kommun, lärosäte och stat samverka för att bostäder
            ska finnas tillgängliga för alla studenter.
          </p>
          <head type="h1" xml:id="i-Y6eugcXVvMGdqCQUtGfPS9">
            Förändra K3-redovisningsreglerna
          </head>
          <p xml:id="i-8pU1aBRHJojbe6Er8CXD7A">
            Vid redovisning av fastigheter som uppförs av allmännyttan och
            privata fastighetsägare på svaga bostadsmarknader kan redovisningsreglerna
            i Bokföringsnämndens K3 upplevas som ett hinder för bostadsbyggande.
            Det handlar om att reglerna uppfattas ha effekten att värdet på
            nybyggda bostadshus måste skrivas ner omedelbart efter att byggnaden
            har färdigställts. En sådan nedskrivning kan bland annat leda
            till att framtida möjligheter till extern finansiering av nya
            projekt försämras. Detta är ett hinder för ett bostadsbyggande
            i många landsbygdskommuner.
          </p>
          <p xml:id="i-AiGoEN2oDG9XVDaHATyA5P">
            Frågan har även belysts i Utredningen om förbättrad bostadsfinansierings
            betänkande Lån och garantier för fler bostäder (SOU 2017:108).
            Där lämnade utredningen ett förslag om en mindre översyn av K3-regelverket
            med anledning av att nedskrivningsreglerna i K3-regelverk upplevs
            som ett hinder för bostadsbyggande på svagare marknader och för
            mindre aktörer.
          </p>
        </div>
        <div type="motSignatures">
          <list>
            <item xml:id="i-2hha8e85zyNBZKRUVMEj5D">
              Mikael Eskilandersson (SD)
            </item>
            <item xml:id="i-VPoSuZwG8gZ36VEpU7zW3J">
              Angelica Lundberg (SD)
            </item>
            <item xml:id="i-7S5x2caSDVcUGKfvUSrch3">
              Roger Hedlund (SD)
            </item>
            <item xml:id="i-TKzwDcZD7a63x6xb9aSH2a">
              Martin Westmont (SD)
            </item>
          </list>
        </div>
      </div>
    </body>
  </text>
</TEI>
