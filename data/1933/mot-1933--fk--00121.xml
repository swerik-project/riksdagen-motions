<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__fk__121/mot_1933__fk__121-001.pdf"/>
      <div type="motHeader" xml:id="i-AM78tEFbmhD1KMRmWQgQth">
        <div type="motTitle" xml:id="i-S8QPWTqtmUqBoDxrRLn41d"/>
        <div type="motSubmissionInfo" xml:id="i-EQJ4cPPjQ2NZHDG9UauNb4"/>
      </div>
      <div type="motBody" xml:id="i-KxzMTRQUbkAiwMvSEA1rN4">
        <div xml:id="i-zb2oQ9XUiA2MVGo9QMpn1">
          <p xml:id="i-3nWnTXaF6Jiyfo6Wfcb4oe">
            Oo
          </p>
          <p xml:id="i-9gfszcHTn63PMSN9i3VUie">
            Motioner 1 Första kammaren, Nr 121.
          </p>
          <p xml:id="i-MJX5EQqyvyoEoC3Msrc5mr">
            Nr 121.
          </p>
          <p xml:id="i-QCkRvpbygLZCwrsBeNRnhj">
            Av herr Bergman m. fl., angående utredning om skärpt lagstift-
            ning till förhindrande av sådana olycksfall vid motor- trafik,
            vilka föranledas genom förtäring av starka drycker.
          </p>
          <p xml:id="i-GXEv1i27s8L3nDHZJ484Bt">
            Vid upprepade tillfällen har inom riksdagen framställning gjorts
            om skärpt lagstiftning till förhindrande av olycksfall vid motortrafik,
            föranledda genom förtäring av starka drycker, som bekant en av
            de vanligaste orsakerna till de talrika bilolyckorna i vårt land.
            Fullkomligt oberoende av olika åsikter i alkoholfrågan äro såväl
            läkare som andra sakkunniga auktoriteter ense därom att redan
            ett förtärande av så minimala alkoholkvantiteter att intet yttre
            symptom på någon som helst rusverkan visar sig, äro fullt tillräckliga
            att påverka hjärnans och nervsy- stemets komplicerade mekanism
            till försvagande av den klara uppfattningen, det säkra och lugna
            omdömet, uppmärksamheten och iakttagelseförmågan samt förmågan
            av ögonblicklig och dock övervägd handling i en kritisk situation
            där liv och död kunna bero på sekundsnabbt ingripande. Denna omärkliga
            och just därför så mycket mer farliga påverkan är icke ens märk-
            bar för den påverkade själv. Det ligger tvärtom i detta slags
            alkokolverkans natur, att den genom en lätt bedövning i vissa
            avseenden av hjärnan och nervsystemet stundom framkallar den rakt
            motsatta men fullkomligt falska känslan av stegrad prestationsförmåga
            hos den som förtärt alkohol. Den nu gällande lagen har så till
            vida tagit hänsyn till dessa obestridliga förhållanden, att den
            fordrar av varje motorförare, att han icke får vara »så påverkad
            av starka drycker, att han kan antagas ej äga nödigt herra- välde
            över sina handlingar» (i en tidigare periods formulering hette
            det att han ej fick vara »synbart berörd»), men en var torde inse
            huru mångtydig och utlämnad åt olika bedömares godtycke den nuvarande
            bestämmelsen det oaktat är. Man har icke heller oss veterligen
            iakttagit någon väsentlig minskning av olycksfallsfaran efter
            denna vaga bestämmelses införande. I ett mycket uppmärksammat
            år 1932 hållet föredrag i denna fråga erin- rade borgmästare Fant
            i Stockholm bland annat om ett i pressen kort förut offentliggjort
            meddelande från Stockholms polismästare, vari denne konsta- terar,
            att många dödsolyckor, som inträffat 1 Stockholm under år 1931,
            måste skrivas på alkoholpåverkade bilisters konto och att de övriga
            bilolyc- korna och förseelserna, där spriten spelat en roll, uppgått
            till närmare 400 (detta enbart i Stockholm). Hr Fant tillade därefter:
          </p>
          <pb facs="riksdagen-motions-pdf/data/1933/mot_1933__fk__121/mot_1933__fk__121-002.pdf"/>
          <p xml:id="i-By7MV3tNh4xupvPm4BFXph">
            10 Motioner 2 Första kammaren, Nr 121.
          </p>
          <p xml:id="i-9Zp3a37NtrN3forf2r7zrm">
            » Till någon ledning vid bedömande av frågan, i vad mån alkoholpåverkan
            hos förare varit bidragande orsak till bilolyckor, förtjänar observeras,
            att över 70 procent av de till ett antal av omkring 5,800 uppgående
            körkorts- indragningarna helt eller delvis föranletts av vederbörandes
            onykterhet.» (Siffrorna äro meddelade i en av de motorfordonssakkunniga
            åberopad offi- ciell statistik, gällande den senaste i statistiken
            kända femårsperioden). &gt;De 70 procenten, är det inte en allvarlig
            varningstavla, fläckad av oskyldiga människors blod?» Så långt
            borgmästare Fant. Observera, att dessa 70 procent gälla endast
            »&gt;onykterhet». Om även den icke påtagliga påverkan, varom nyss
            talades, som också 1 så många fall berövar föraren hans fulla
            herravälde över sitt handlingssätt i kritiska ögonblick, hade
            kunnat statistiskt registreras, hur stor skulle månne då procenten
            ha varit? I varje fall större än det redan skrämmande talet 70.
            Borgmästare Fant var ingalunda blind för detta förhållande. Han
            redogör nämligen längre fram i sitt uttalande för resultatet av
            de vetenskapliga undersökningarna, vilka summeras sålunda: » Alkoholmängder,
            som i allmänhet betraktas som mycket måttliga, ha i regel ett
            ofördelaktigt inflytande på förmågan att föra motorfordon och
            där- vid bemästra uppkommande kritiska situationer. Sådana måttliga
            alkohol- mängder utöva nämligen en fördröjande inverkan såväl
            på de s. k. reflex- rörelserna, som äga rum ofrivilligt, som på
            viljerörelserna. Och även om förarens omdömesförmåga ej blivit
            nedsatt, så har denna relativt måttliga alkoholförtäring medfört
            en minskning i den snabbhet, varmed eljes sinnes- intrycken förmedlas
            till handling, till rörelse; och då det oftast beror på bråkdelen
            av en sekund, om en olycka skall kunna avvärjas, bör det stå klart
            för var och en, hur viktigt det är att föraren icke alls är påverkad
            av alkohol. — Eftersom alkoholpåverkan kvarstår viss tid, vanligen
            flera timmar efter förtäringen, bör den som sätter sig vid ratten
            helst icke in- mundiga någon alkohol under de närmaste timmarna
            dessförinnan; han får : inte ha alkohol i kroppen. Han må i sådant
            fall välja mellan spriten och bilen. På yrkeschauffören, som skall
            vara beredd att när som helst inrycka till tjänstgöring, bör man
            i regel ställa det kravet, att ban helt avstår från bruket av
            alkohol.» — — — &gt;»Jag ställer mig tvivlande till möjligheten att
            utan ytterligare skärpning av lagbestämmelserna vinna verkligt
            effektiv rättelse i dessa förhållanden.&gt; Herr Fant föreslog därför
            »straffansvar och påföljd av körkortsindragning för förare, som
            under viss tid före färdens anträdande eller under densamma förtärt
            alkohol.» I Norge gälla bestämmelser av denna art och hava där
            befunnits ända- målsenliga. I England straffas en motorförare,
            som förorsakat trafikolycka efter att ha förtärt starka drycker,
            med fängelse. Man har i Sverige stundom mött den invändningen
            mot sådan lagstift- ning, att bevisningen skulle bli svår. Men
            en var torde väl inse, att det är
          </p>
          <pb facs="riksdagen-motions-pdf/data/1933/mot_1933__fk__121/mot_1933__fk__121-003.pdf"/>
          <p xml:id="i-TEzynN6LB2gRLWnbCuj8iJ">
            Motioner i Första kammaren, Nr 121. 11
          </p>
          <p xml:id="i-WEuphdBcmyodWsDsQVnb7k">
            lättare att bevisa att en person inom viss tid över huvud förtärt
            starka drycker än att bevisa, att han varit »så påverkad av starka
            drycker, att han kan antagas ej ha ägt nödigt herravälde över
            sina handlingar». Även om blodprovsmetoden användes, är den förra
            bevisningen givetvis lättare än den senare. En annan invändning
            är den, att efterlevnaden av en sådan lagligen ålagd avhållsamhet
            som den norska och den av borgmästare Fant förordade skulle vara
            omöjlig att kontrollera. Härpå svaras, att tillämpningen väl i
            praxis skulle bli den, att det, när en olycka inträffat, undersöktes,
            om alkohol viss tid förut förtärts och, om så vore fallet, strängt
            straff därför utmättes. En sådan praxis skulle bättre än den nuvarande
            småningom bidraga till att förmå bilförare att hålla sig på den
            säkra sidan genom att icke förtära alkohol. Under hänvisning till
            vad sålunda anförts få vi hemställa, att riksdagen måtte i skrivelse
            till Kungl. Maj:t anhålla, att Kungl. Maj:t med beaktande av här
            anförda synpunkter täcktes låta utreda frågan om behovet av skärpt
            lagstiftning till förhindrande av sådana olycksfall vid motortrafik,
            vilka föranledas genom förtäring av starka drycker, samt för riksdagen
            framlägga det förslag, vartill denna utredning kan föranleda.
          </p>
          <p xml:id="i-UYvzL1db1NsT9mhhTwVqfS">
            Stockholm den 21 januari 1933.
          </p>
          <p xml:id="i-RWkDcnayVzF5ZutiQB34Ve">
            J. Bergman. Robert Johansson-Dahr.
          </p>
          <p xml:id="i-FnfXY6gCF5hiZsP4B6VDoY">
            Oscar Ericson. C. A. Carlsson.
          </p>
          <pb facs="riksdagen-motions-pdf/data/1933/mot_1933__fk__121/mot_1933__fk__121-004.pdf"/>
        </div>
      </div>
    </body>
  </text>
</TEI>
