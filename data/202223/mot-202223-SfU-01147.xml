<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-01147">
  <teiHeader>
    <fileDesc>
      <titleStmt>
        <title>Krafttag mot välfärdsbrottslighet och felaktiga utbetalningar</title>
        <author corresp="i-6ceKG6oPX1kT6SHqK6JSnq">av Clara Aranda m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1147 av Clara Aranda m.fl. (SD)</title>
          <idno type="rdwebb">HA021147</idno>
          <rs type="number">1147</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/HA021147/text</ref>
          <ref type="dokument_url_html">http://data.riksdagen.se/dokument/HA021147</ref>
          <ref type="dokumentstatus_url_xml">http://data.riksdagen.se/dokumentstatus/HA021147</ref>
          <ref type="pdf">http://data.riksdagen.se/fil/85E752E9-F7C1-4DD9-86D2-0ADD63BF44D4</ref>
          <ref type="docx">http://data.riksdagen.se/fil/8678B5E9-496C-452D-BE08-09EA952840CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-WEoMGT8dJNxw1Jyo3WZNCW</idno>
            <name>Daniel Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3YnEpQgYiZdp4JwkmWap3K" type="signed"/>
        <correspContext corresp="i-3YnEpQgYiZdp4JwkmWap3K">
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-WEoMGT8dJNxw1Jyo3WZNCW"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-AGbVbXyYV2GT4wAdwaHnMX" type="submitted">
          <date when="2022-11-22"/>
          <time when="13:41:32"/>
        </correspAction>
        <correspAction xml:id="i-HT8JfMRzH49ctikYfiFBgc" type="reviewed">
          <date when="2022-11-23"/>
          <time when="11:20:19"/>
        </correspAction>
        <correspAction xml:id="i-2HSdrzF3p5ELVtjoB3esyU" type="referred">
          <date when="2022-12-01"/>
        </correspAction>
        <correspAction xml:id="i-SH5sb7RigZ8kW6vVbvbydF" type="assigned">
          <date when="2023-08-24"/>
          <time when="12:09:34"/>
        </correspAction>
        <correspContext corresp="i-SH5sb7RigZ8kW6vVbvbydF">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FH9vYGSrPESwLfQCuRtDCL" type="behandlas_i"/>
        <correspContext corresp="i-FH9vYGSrPESwLfQCuRtDCL">
          <ref type="uppgift">2022/23:KU25</ref>
          <ref type="ref_dok_id">HA01KU25</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU25</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wd5fjgYuDNHyibz2ZXuEYr" type="behandlas_i"/>
        <correspContext corresp="i-Wd5fjgYuDNHyibz2ZXuEYr">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FTRgbxEEUAGiP5SZuEnd74" type="motHeader">
        <div xml:id="i-UXJr14J7PUC7YbGQc5iGau" type="motTitle">
          Motion till riksdagen 2022/23:1147 av Clara Aranda m.fl. (SD)
          Krafttag mot välfärdsbrottslighet och felaktiga utbetalningar
        </div>
      </div>
      <div xml:id="i-L4v4dErnYhkEXahuXHjHTW" type="motBody">
        <div xml:id="i-K13d8PAMX91mJA1WuAqwrf" type="motProposal" subtype="förslag">
          <head xml:id="i-MpokGjUrtvTcBm88RMrAV9">
            Förslag till riksdagsbeslut
          </head>
          <list xml:id="i-DQGaEce4YPVXtcZsew1jgs">
            <item xml:id="i-GbqmNxV2uVeNjSBKVAFH1U" sortKey="Yrkande 1">
              Riksdagen ställer sig bakom det som anförs i motionen om konsekvenser
              vid grova bidragsbrott och tillkännager detta för regeringen.
            </item>
          </list>
          <list xml:id="i-WctTKGMzL2hzZpmBYjsQCV">
            <item xml:id="i-D5wsU4QeRTLd2ayNs6CaXH" sortKey="Yrkande 2">
              Riksdagen ställer sig bakom det som anförs i motionen om att
              biometriska data ska användas för att säkra korrekta utbetalningar
              från Försäkringskassan och Pensionsmyndigheten och tillkännager
              detta för regeringen.
            </item>
          </list>
          <list xml:id="i-EzXi7znzBm441nQjFAY5Hn">
            <item xml:id="i-Q9CCtPDTxy4Mq3gWtsZGhi" sortKey="Yrkande 3">
              Riksdagen ställer sig bakom det som anförs i motionen om tydligare
              nationella riktlinjer för att stoppa välfärdsbrottslighet på myndigheter
              och tillkännager detta för regeringen.
            </item>
          </list>
          <list xml:id="i-2GMKgNXjjFieTtQTKF3bQB">
            <item xml:id="i-GoG9j7rgtKdC7NzvtPKMmz" sortKey="Yrkande 4">
              Riksdagen ställer sig bakom det som anförs i motionen om en översyn
              av offentlighets- och sekretesslagen för en bättre samverkan mellan
              myndigheter och tillkännager detta för regeringen.
            </item>
          </list>
          <list xml:id="i-Ko8wyrtXbjrpvSKUAe1ARa">
            <item xml:id="i-CsCgAxdyqpAkfoEec3eMwz" sortKey="Yrkande 5">
              Riksdagen ställer sig bakom det som anförs i motionen om skärpta
              rutiner för att stoppa felaktiga utbetalningar till andra länder
              och tillkännager detta för regeringen.
            </item>
          </list>
        </div>
        <div xml:id="i-ZJVdkKAAGyJzFAvaoYk2A" type="motContent">
          <head xml:id="i-NMAoUYnZQwpb43JmjqB4s6" type="h1">
            Motivering
          </head>
          <p xml:id="i-7Zxsvk7aR3C7C14Gv7HBL4">
            Sverige har i decennier haft ett väl utbyggt välfärdssystem vars
            yttersta uppgift är att tillfälligt eller långvarigt stötta människor
            som av olika anledningar behöver ekono­miskt stöd under livets
            olika faser. Välfärdssystemets tillit bygger dels på medborgarnas
            respekt för systemet, dels på att utbetalningar från systemet
            inte hamnar i orätta händer. Det bör alltså ligga i både medborgarnas
            och politikernas intresse att det finns ett stort fokus på att
            minska välfärdsbrottslighet och organiserad brottslighet kring
            vårt gemen­samma välfärdssystem.
          </p>
          <p xml:id="i-MGDmruXBPAY3GjjT1EkSW6">
            Flera regeringar har sedan 2007 genomfört olika utredningar med
            avsikten att lösa problematiken med felaktiga utbetalningar från
            det statliga välfärdssystemet. Allt från slarv och otydliga processer
            hos enskilda myndigheter till organiserad brottslighet ligger
            bakom att det varje år försvinner stora belopp i form av felaktiga
            utbetalningar. Detta med hänseende till privata aktörer men även
            till följd av att kriminella skickligt har anpassat sig till myndigheternas
            regler och lagändringar. Vårt välfärdssystem är uppbyggt på att
            medborgarna lämnar riktiga uppgifter. Detta innebär att varje
            person som är berättigad till våra gemensamma skattemedel har
            en moralisk skyldighet att respektera systemet, vilket gör att
            myndigheterna är helt beroende av uppgiftslämnarens riktighet.
            Bristerna i ett sådant system är uppenbara, inte minst i tider
            då den samhälleliga gemenskapen och sammanhållningen inte är vad
            den en gång var.
          </p>
          <p xml:id="i-RsG9cuyd52mK1UkYNSXd2i">
            Missbruk av identitet är en aspekt som särskilts lyfts fram som
            ett växande och allvarligt problem i SOU 2017:37 och Polismyndighetens
            myndighetsgemensamma lägesbild av den organiserade brottsligheten
            2019. FUT-delegationen slutförde under 2019 sin kartläggning och
            uppskattade felaktiga utbetalningar till ca 18 miljarder. Trots
            att det redan har tillsatts två stora utredningar i frågan, tillsattes
            ännu en delegation med start 2021 som ska slutredovisa sitt uppdrag
            under sommaren 2022. Vad som förväntas framkomma utöver de tidigare
            utredningarna återstår att se, men det är tydligt att tidigare
            regeringar och nuvarande regering inte har en aning om hur de
            ska komma till rätta med dräneringen av välfärden.
          </p>
          <head xml:id="i-LTUG73Xgc19BQbvLx6xzSF" type="h2">
            Säkra utbetalningar genom biometriska data
          </head>
          <p xml:id="i-HJHHuo6JNbREUbqBPQH5Ws">
            Redan i de första rapporterna gällande socialförsäkringssystemets
            reformation framgick det att systemet är byggt för att missbrukas.
            Idag 30 år senare har samhället förändrats med globalisering och
            öppna gränser. Vi har en lagstiftning som inte följer med i utvecklingen
            och trots det moderna digitala samhället har våra myndigheter
            begränsade kontrollfunktioner. Den organiserade brottsligheten
            anpassar sig snabbt till kortsiktiga lagändringar och arbetar
            sedan vidare i ostördhet. Enligt Försäkringskassan tar det upp
            till ett och ett halvt år innan myndigheterna upptäcker de mer
            organiserade härvorna. Som ett exempel utnyttjar ligorna fattiga
            EU-medborgare som fraktas hit som boskap för att registrera falskt
            boende och arbete. Sedan lyfts olika sorters bidrag baserade på
            felaktiga uppgifter; i en del fall skeppas de hem direkt efter
            att all nödvändig admi­nistration är på plats. Det finns flera
            typer av identitetsmissbruk och ändlösa brottsfall med hänsynslöst
            utnyttjande där man i ett enskilt fall använt sig av barn. Men
            också fall där ungdomar lånar ut sina identiteter till brottslingar
            för att betala av skulder m.m.
          </p>
          <p xml:id="i-GZ9zy1fWFiCMKCRHD4hwNU">
            I Polismyndighetens myndighetsgemensamma lägesrapport 2019 lyfts
            välfärds­brottsligheten upp som en av de mest allvarliga. Det
            går idag att dyka upp vid gränsen med ett europeiskt pass, registrera
            falskt boende och falskt arbete och därefter få tillgång till
            det svenska socialförsäkringssystemet och sedermera pension förutsatt
            att ingen blir upptäckt.
          </p>
          <p xml:id="i-UnKyDEPXNyywFnNuprtFvw">
            I ett led för att motverka detta har det på senare tid höjts
            röster gällande ett utökat användande av biometriska data för
            att kunna knyta en person till en entitet. När ett fingeravtryck
            väl är inne i systemet kan fingeravtrycket knytas till en viss
            person, och kan inte användas i framtida missbruk.
          </p>
          <p xml:id="i-54kbZTxZb9XAtxiFi6dSPj">
            I Försäkringskassans remissvar på SOU 2019:14 Ett säkert statligt
            ID-kort, med e‑legitimation, framgår det att ett statligt id-kort
            med biometriska data är tämligen verkningslöst utan uppföljande
            kontrollfunktioner, då det idag är fri bevisföring som gäller
            vid identifikation med kontakt med myndigheter. Detta indikerar
            att det är fullt möjligt att fortsätta använda falska identiteter,
            även om biometriuppgifter införs på id-kort. Men även användandet
            av någon annans e‑legitimation fortsätter, utan möjlighet till
            kontrollfunktioner.
          </p>
          <p xml:id="i-7UqbFEGnNcNGNuwmJq6YxE">
            Portugal använder sedan 2014 en bättre lösning med sitt ”Cartão
            de Cidadão”. Kortet används bland annat för identifikation och
            tillgång till landets sociala trygghetssystem. Myndigheterna använder
            en s.k. match-on-card-teknologi för avläsning av biometriska data,
            vilket innebär att informationen om fingeravtryck aldrig lämnar
            kortet men ändå kan användas för att identifiera innehavaren.
            Den svenska lagstiftningen och välfärds­systemets uppbyggnad följer
            inte med i samhällsutvecklingen. Vi vill därför uppdra åt regeringen
            att tillsätta en utredning där svenska nationella ID-kort kan
            användas, såsom i Portugal eller liknande, för att kunna säkerställa
            innehavarens identitet.
          </p>
          <head xml:id="i-MuDHLXWjC2AW1cpQY1XMs5" type="h2">
            Konsekvenser vid grova bidragsbrott
          </head>
          <p xml:id="i-UNFaS9k5HcGc7LzWpgeSn4">
            Under åren har de som lämnat oriktiga uppgifter vid ansökan om
            bidrag vid någon av landets myndigheter ökat och antalet inkomna
            brottsmisstankar har ökat avsevärt. Under perioden 2009–2018 ökade
            antalet inkomna brottsmisstankar med cirka 75 procent, och då
            är mörkertalet stort. I Försäkringskassans årsrapport för 2020
            framkommer det att av 27 000 kontrollutredningar så ledde ungefär
            var femte till polisanmälan. Vidare slog Försäkringskassan 2020
            rekord i återkrav med ca en miljard kronor vid bidrags­brottslighet.
            Det visar på att legitimiteten i välfärdssystemet är skadad och
            att systemet är synnerligen sårbart.
          </p>
          <p xml:id="i-UWoU9hroZCY4Sv3UxAgrs8">
            Riksdagen beslutade om ett antal lagskärpningar i syfte att stärka
            det rättsliga skyddet för det svenska välfärdssystemet när regeringens
            proposition ”Ett starkare skydd för välfärdssystemen” hanterades
            (prop. 2018/19:132). Att bland annat under­rättelseskyldigheten
            utökades till att nu omfatta fler myndigheter är oerhört viktigt
            i strävan att minska bidragsbrotten. Sverigedemokraterna anser
            att utöver de lag­skärpningar som gjordes ska påföljden för grov
            bidragsbrottslighet vara rejält kännbar. Det ska inte vara möjligt
            att organisatoriskt och systematiskt lura det svenska välfärdssystemet
            på enorma summor och sedan ha rätt till bidrag. Regelverket bör
            utformas så att tillgången till välfärden kan begränsas för den
            som dömts för grova bidragsbrott.
          </p>
          <p xml:id="i-2c5h177XGwf9ujcsbbCEoc">
            Grova bidragsbrott handlar om de fall där en eller flera personer
            svindlat systemet på stora summor, där tillvägagångssättet varit
            bedrägeri i stor och systematisk omfattning. Det skulle skapa
            ett till orosmoment för välfärdsbedragare då det inte längre bara
            rör sig om hårdare straff utan även risken för att i framtiden
            under begränsad tid stängas av från att ha rätten att söka de
            bidrag som erhållits på felaktiga grunder.
          </p>
          <head xml:id="i-miqBzKK9qhS3gn6vRxyVS" type="h2">
            Nationella riktlinjer till berörda myndigheter
          </head>
          <p xml:id="i-Uf7s729RPTQzBx6mwDpAAq">
            Av SOU 2020:35 framgår det tydligt att myndigheterna har begränsade
            möjligheter till brottsutredande verksamhet. Detta gäller primärt
            Försäkringskassan, Skatteverket, Inspektionen för vård och omsorg
            och Pensionsmyndigheten. Det skiljer sig inte enbart mellan myndigheterna
            utan även internt och mellan kontor. Varje kontor har egna policyer
            och inriktningar på hur mycket resurser som läggs på brottsutredande
            verk­samhet. Den brottsutredande verksamheten handlar om att upptäcka
            felaktiga uppgifter och försvåras av flera olika parametrar som
            ställer höga krav på handläggarna.
          </p>
          <p xml:id="i-AsGEshWRc5voXQAKPMxEtq">
            Vi är av den uppfattningen att detta är ett område som regeringen
            måste ta ett krafttag inom. Den föregående regeringen har visserligen
            gjort vissa tillfälliga riktade satsningar mot bland annat Försäkringskassan,
            men vi anser inte att dessa är tillräckliga. Regeringen bör skyndsamt
            ta fram tydliga nationella riktlinjer i regleringsbreven till
            berörda myndigheter gällande brottsutredande verksamhet kopplat
            till bedrägeri och organiserad brottslighet.
          </p>
          <p xml:id="i-9n5A9X84gR2WY6mPvrEpdb">
            I betänkande 2021/22 SFU 17 riktade socialförsäkringsutskottet
            också ett tillkänna­givande till regeringen om att Försäkringskassan
            och övriga myndigheter redan nu bör ges större befogenheter att
            dela information med varandra och använda den information och
            kunskap som de har för att öka och effektivisera sitt samarbete,
            och framför allt för att skapa förutsättningar att utreda bidragsfusk.
            För att upptäcka fusk och upptäcka fel­aktiga utbetalningar bör
            regeringen följa upp tillkännagivandet och tillsätta en utredning
            av offentlighets- och sekretesslagen (2009:400) för en förbättrad
            samverkan och lättare utbyte av uppgifter mellan myndigheter såsom
            Försäkringskassan, Inspektionen för vård och omsorg, Pensionsmyndigheten
            och Skatteverket men även de rättsvårdande myndigheterna. För
            att berörda myndigheter och dessa interna avdelningar skall kunna
            kommunicera behövs en översyn av sekretessbestämmelserna i offentlighets-
            och sekretesslagen så inget hindrar utbyte av information i syfte
            att upptäcka och förhindra välfärdsbrottslighet.
          </p>
          <head xml:id="i-4LzruV2Pp6iXbtxR6u6ZbU" type="h2">
            Skärpta rutiner för att stoppa och förhindra felaktiga utbetalningar
            till andra länder
          </head>
          <p xml:id="i-5udgZJXadnUrdJKCBGtfUA">
            Felaktiga utbetalningar till andra länder är ett återkommande
            problem som likt de flesta välfärdsbrott är svårt att upptäcka
            och beivra. De senaste åren har det framkommit flera fall av bedrägerier
            och välfärdsbrottslighet där personer tillskansat sig bidrag.
            Det före­kommer också att personer flyttar tillbaka till sina
            hemländer utanför EU och fortsätter att lyfta svenska bidrag.
            Bedrägerier och organiserad brottslighet mot det svenska väl­färdssystemet
            är allvarlig brottslighet som dels har ekonomiska konsekvenser,
            dels undergräver medborgarnas förtroende för systemet.
          </p>
          <p xml:id="i-BUayp5qGLpzBKa4FAbYZjw">
            Av SOU 2020:35 framgår att det utöver den organiserade brottsligheten
            också förekommer oavsiktliga utbetalningar till utlandet. Det
            svenska folkbokföringssystemet är komplicerat och människor har
            ibland flera adresser registrerade på sig själva. Detta ställer
            ökade krav på myndigheternas eget utredningsarbete och återkommande
            kontroller. För att sätta detta i perspektiv så framgår det att
            det görs utbetalningar från vårt välfärdssystem till ca 170 länder.
            I Försäkringskassans senaste rapport ”Felaktiga utbetalningar
            till barnfamiljer som inte bor i Sverige” (PM 2021:1) framkommer
            anmärkningsvärda uppgifter.
          </p>
          <p xml:id="i-EQfvtYge81J4MJA6RtxCiN">
            Dels uppskattar myndigheten att ca 6 000–12 000 barn lämnar landet
            per år utan att information gällande ny bostadsort lämnas, men
            också att processen mellan kommuner, regioner och myndigheter
            har en del brister. Felaktiga utbetalningar till följd av att
            föräldrar antingen missar eller inte anger flytt är ett allvarligt
            problem eftersom det primärt kan tyda på att barn utnyttjas, lever
            i misär eller förs ut ur landet av andra orsaker. Men också att
            det är ett enkelt sätt att tillskansa sig bidrag då det tar lång
            tid för myndigheterna att utreda. Trots att både kommuner, regioner
            och myndigheter har en etablerad grund för säker kommunikation
            genom myndighetsgemensamma program och it-lösningar, brister denna
            tillsyn och process.
          </p>
          <p xml:id="i-2S9UN9r6dQjS3GhuKYTALP">
            Sekretesslagstiftningen gällande offentlighets- och sekretesslagen
            (2009:400) 10 kap. 2 § OSL samt lagen om underrättelseskyldighet
            vid felaktiga utbetalningar (2008:206) bör utvidgas till att gälla
            regioner och den behöver samspela med hälso- och sjukvårdslagens
            bestämmelser. Utöver detta bör regeringen också tillsätta en tillfällig
            nationell arbetsgrupp med mål att arbeta tillsammans med myndigheter
            och kommuner för att åtgärda de glapp som finns i processen.
          </p>
          <p xml:id="i-Go1Xcqr2dR3aWbnMv9e5az">
            En lagändring gällande det bosättningsbaserade regelverket är
            en långsiktig lösning, men samtidigt påvisar rapporten också behovet
            av en kortsiktig lösning vilken utgår från lagen om underrättelseskyldighet
            där det ekonomiska stödet eller bidraget tillfälligt dras in så
            fort en misstanke är upprättad/rapporterad tills ärendet är färdigutrett
            och beslut taget.
          </p>
          <p xml:id="i-7upuRcRo1BngWHr2tmFmB7">
            Ytterligare lösningar är också att bidrag ska kvitteras genom
            besök på myndighet innan utbetalning, i synnerhet i de fall då
            tveksamhet råder. En förutsättning för detta är också ett närmare
            samarbete och enklare tillgång till varandras uppgifter mellan
            myndigheter som Försäkringskassan, Skatteverket och Migrationsverket.
            Vi vill uppdra åt regeringen att i enlighet med ovanstående motivering
            tillsätta en utredning för att ta fram konkreta förslag på skärpta
            rutiner för att stoppa och förhindra felaktiga ut­betalningar
            till andra länder.
          </p>
        </div>
        <div xml:id="i-KGWMqyGdy3dxn4a1PBaTeA" type="signatureBlock">
          <list xml:id="i-LdHKkCekQy5cXkkAHJk3Jk">
            <item xml:id="i-RAV4TWRALfrvrw7vU3HdkE" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
            <item xml:id="i-BhFAxcHGXbgBXBR6XxTgsW" who="i-Vk3BD1VwPAAm9tVnGHJL8B" type="signature">
              Mona Olin (SD)
            </item>
            <item xml:id="i-RYEtQRGsLTgs8H1L6eVYYw" who="i-WEoMGT8dJNxw1Jyo3WZNCW" type="signature">
              Daniel Persson (SD)
            </item>
            <item xml:id="i-U3QVnn5qrScbnQLJBWor1Q" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
