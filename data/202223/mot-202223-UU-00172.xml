<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-00172">
  <teiHeader>
    <fileDesc>
      <titleStmt>
        <title>Upphörande av bistånd till den palestinska myndigheten</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:172 av Björn Söder (SD)</title>
          <idno type="rdwebb">HA02172</idno>
          <rs type="number">172</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA02172/text</ref>
          <ref type="dokument_url_html">https://data.riksdagen.se/dokument/HA02172</ref>
          <ref type="dokumentstatus_url_xml">https://data.riksdagen.se/dokumentstatus/HA02172</ref>
          <ref type="pdf">https://data.riksdagen.se/fil/93DD6327-5691-4890-ADD1-3F45F3214422</ref>
          <ref type="docx">https://data.riksdagen.se/fil/A5CA0BE1-B595-4398-9559-1B28668D70CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PieTFjrWfvte6bs3Hw2Pzb" type="signed"/>
        <correspContext corresp="i-PieTFjrWfvte6bs3Hw2Pzb">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-JKu5mhdze4KB6euYEbKjmg" type="submitted">
          <date when="2022-11-16"/>
          <time when="16:58:03"/>
        </correspAction>
        <correspAction xml:id="i-FLuSCHaDiZcftPJ6q1MVYd" type="reviewed">
          <date when="2022-11-16"/>
          <time when="17:58:42"/>
        </correspAction>
        <correspAction xml:id="i-9bfYQBQZfHF14CQLSmDSBD" type="referred">
          <date when="2022-12-01"/>
        </correspAction>
        <correspAction xml:id="i-Aquik9daV9iX3y5C44fV9r" type="assigned">
          <date when="2023-04-12"/>
          <time when="16:39:08"/>
        </correspAction>
        <correspContext corresp="i-Aquik9daV9iX3y5C44fV9r">
          <ref type="assignedTo">Utrikesutskottet</ref>
        </correspContext>
        <correspAction xml:id="i-LTEDfQmpmBzcELufSyqcCA" type="behandlas_i"/>
        <correspContext corresp="i-LTEDfQmpmBzcELufSyqcCA">
          <ref type="uppgift">2022/23:UU6</ref>
          <ref type="ref_dok_id">HA01UU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:172 av Björn Söder (SD) Upphörande
          av bistånd till den palestinska myndigheten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JK4dQKWQkEPnDBi1WVMobg">
            Förslag till riksdagsbeslut
          </head>
          <list>
            <item xml:id="i-F1rmGNZP26tcMChxUFou79" sortKey="Yrkande 1">
              Riksdagen ställer sig bakom det som anförs i motionen om att
              upphöra med allt direkt eller indirekt bistånd till den palestinska
              myndigheten och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Pimg9UR6FiAFbd48b2g7c5" type="h1">
            Motivering
          </head>
          <p xml:id="i-Rz8veBTHw2WFYfJTPdMaAL">
            Sverige ger idag omfattande stöd till den palestinska myndigheten.
            I samband med att Sveriges regering mycket beklagligt erkände
            staten Palestina lanserades en ny femårig resultatstrategi för
            det bilaterala utvecklingsbiståndet. Med strategin ökade man det
            svenska stödet med 500 miljoner kronor över en femårsperiod, vilket
            därmed uppgick till totalt 1,5 miljarder kronor. I den nya strategi
            som gäller 2020–2024 fortsätter regeringen biståndet med 1,5 miljarder
            kronor över en femårsperiod.
          </p>
          <head xml:id="i-Q2dYpypEHnBpETG2X5G9Zu" type="h2">
            Korruption
          </head>
          <p xml:id="i-Wv2xoNy8deQNeKK47bKm9c">
            Även via EU, som är största biståndsgivaren till palestinska
            myndigheten, bidrar Sverige med skattemedel. EU:s skattebetalare
            har sedan 1994 skänkt motsvarande 50 miljarder kronor till palestinierna.
            Riksdagens utrikesutskott har, när frågan tidigare behandlats,
            konstaterat i sitt betänkande 2015/16:UU12 att kontrollmekanismer
            finns på plats och att biståndsinsatserna kontinuerligt följs
            upp. Detta konstaterande kan dock ifrågasättas. Korruptionen inom
            den palestinska myndigheten är enorm. Tidigare vittnesmål (tidigare
            ordföranden i Palestine International Bank, Issam Abu Issa) och
            granskningar (Europeiska revisionsrätten) har visat på omfattande
            brister vad gäller förvaltningen av biståndsmedlen och om hur
            pengar försvinner från den samlade palestinska statsbudgeten.
          </p>
          <p xml:id="i-M4m2gNSViWPWhUtX11C3HC">
            Enligt brittiska The Economist demokratiindex hamnar Kambodja
            – ett land som Sverige upphört med bistånd till då det enligt
            tidigare biståndsministern ”är svårt att jobba brett med bistånd
            i ett land där intresset är så svagt för demokrati och mänskliga
            rättigheter” och demokratin och rättssamhället utvecklas i fel
            riktning – och den palestinska myndigheten på samma nivå när det
            gäller bristen på demokrati. Båda beskrivs som auktoritära med
            stora och allvarliga problem med mänskliga rättigheter. Enligt
            The Economist har demokratibristerna ökat mer i de palestinska
            områdena än i Kambodja det senaste året.
          </p>
          <p xml:id="i-E3PA69sQY8JTqZxVLwNqbQ">
            Under covid-19-pandemin gav Sverige även bistånd till Palestina
            för att hantera smittan. Den israeliska granskande organisationen
            NGO Monitor uppger, enligt tidningen Jerusalem Post den 23 maj
            2020, att flera palestinska organisationer med koppling till den
            terroriststämplade paramilitära organisationen People’s Front
            for the Liberation of Palestine (PFLP) ska ha missbrukat biståndspengar
            avsedda för corona­hjälp. PFLP är erkänd som en terrororganisation
            i Israel, EU, USA och Kanada. Medlemmar i PFLP åtalades så sent
            som förra året för mordet på den 17-åriga israeliska Rina Schnerb.
          </p>
          <p xml:id="i-MCWcjGi1aXiptKLocuKYXf">
            NGO Monitor fokuserar i sin rapport på finansiering av icke-statliga
            organisationer och fann att flera av de grupper som finansieras
            av FN:s kontor för samordning av humanitära frågor (OCHA) och
            Världshälsoorganisationen (WHO) är bundna till PFLP. Det handlar
            om miljontals dollar från internationell finansiering för palestiniernas
            nödåtgärder vid coronavirus som gått till organisationer med länkar
            till terrorism.
          </p>
          <p xml:id="i-S2WEJCPVP3gJaV3zzVUov">
            I NGO Monitor-rapporten påpekas också att trots OCHA:s uttalande
            om att bistånds­pengarna är avsedda för att ”svara på folkhälsobehovet
            och omedelbara humanitära konsekvenser av pandemin på Västbanken,
            inklusive Östra Jerusalem och Gazaremsan” har många av de aktiviteter
            som finansierats inte varit vare sig livsviktiga eller liv­räddande.
            Istället har man använt pengar till bland annat antiisraeliska
            advokatinsatser utan bäring på covid-19.
          </p>
          <p xml:id="i-Ucmj2wtKkmKSoZd2cXTmvS">
            Ett av de länder som bidragit till covid-19-beredskapsplanen
            är Sverige. Dessa ekonomiska medel – oavsett om det är direkt
            eller indirekt till den palestinska myndig­heten – gör återigen
            att myndigheten kan använda sina egna medel till att fortsätta
            att finansiera det som Sveriges regering, i alla fall officiellt,
            tar avstånd från, säger sig bekämpa eller som man till och med
            förnekar äger rum.
          </p>
          <p xml:id="i-YLeSySmsBv4WX7EMo61gVn">
            Att Sverige, eller för den delen EU, betalar ut stora ekonomiska
            medel till Palestina utan att kräva fullständig transparens i
            fråga om vart pengarna går är ju ett direkt oansvarigt sätt att
            hantera skattemedel. Att man dessutom fortsätter att betala ut
            bistånd när den palestinska myndigheten låter högt uppsatta PLO-
            och Fatah-personer stoppa pengar i egna fickor, finansiera terrorverksamhet
            och belöna fängslade terrorister i Israel är ju fullständigt horribelt.
          </p>
          <p xml:id="i-A66jZLBXsUMCZAdqSe2bWC">
            I sitt betänkande 2019/20:UU2 understryker utrikesutskottet att
            ”korruption alltid är oacceptabelt och allvarligt samt att det
            slår värst mot de fattigaste. Även när det är små summor som försvinner
            är det pengar som stjäls från de allra fattigaste. Utskottet utgår
            från att alla myndigheter och organisationer som hanterar svenskt
            bistånd har noll­tolerans mot alla former av korruption.”
          </p>
          <p xml:id="i-PWGMtEXacCwUGNsnwTDM3z">
            Vidare skriver utskott att ”det framgick också av generaldirektör
            Carin Jämtins före­dragning för utskottet att det är detta som
            gäller för Sida. Myndigheten har etablerade visselblåsarfunktioner
            för information från såväl interna som externa aktörer.” Det behövs
            knappast fler visselblåsare vad gäller biståndet – direkt eller
            indirekt – till den palestinska myndigheten. Det finns så många
            exempel på korruption och ändå fortsätter det svenska biståndet
            till palestinska projekt som därmed indirekt finansierar myndigheten.
          </p>
          <head xml:id="i-TaqHPhpXad7M6LuoqsF8Zw" type="h2">
            Förnekande av Israels rätt att existera
          </head>
          <p xml:id="i-AC9WuCopPo3SajhR2oB3UY">
            När Osloavtalet slöts i september 1993 mellan PLO och Israel
            ställdes krav på att PLO ändrade de artiklar i den palestinska
            nationella stadgan som förnekade Israels rätt att existera. 1998
            togs till exempel artikel 9, som handlar om att väpnad kamp är
            det enda sättet att befria Palestina på, och artikel 15, som handlar
            om att befrielsen av Palestina är en arabisk plikt och kräver
            att sionismen tillintetgörs, bort från 1968 års palestinska nationella
            stadga. Trots detta ligger samma nationella stadga kvar på en
            rad olika officiella myndighetssidor och facebooksidor för den
            palestinska myndigheten.
          </p>
          <p xml:id="i-AMHs9y7isJTiJjMeqKU9b8">
            Det finns alltså fog för att anta att det aldrig egentligen har
            varit aktuellt från den palestinska sidan att följa överenskommelsen
            från 1993. Det övergripande målet från palestiniernas sida om
            att förinta staten Israel och att ingen judisk stat skall få existera
            kvarstår inom den palestinska myndigheten. Detta styrks också
            av väldigt många andra händelser, uttalanden och ageranden.
          </p>
          <p xml:id="i-8ZZ2fAYLHJNZvhAbwhdPW9">
            Att Hamas inte ställer sig bakom de avtal som slöts mellan PLO
            och Israel är väldigt uppenbart. Men inte heller Fatah står helhjärtat
            bakom avtalen. Det framgår tydligt när man talar om Israel som
            en judisk stat, vilket varit avsikten hela tiden sedan UNSCOP:s
            förslag om bildandet av en arabisk och en judisk stat ur det kvarvarande
            brittiska palestinamandatet 1947. Detta förslag förkastades av
            den arabiska sidan.
          </p>
          <p xml:id="i-TCTUvy3EXfR3TzwsrPhq8M">
            I en intervju med en Washingtonbaserad Mellanösternnyhetssajt
            (Al-Monitor, 2012‑05‑24) deklarerade president Abbas att man inte
            kommer att ”erkänna en så kallad judisk stat på grund av att man
            erkänt Israel sedan Osloavtalet” på Arafats och Rabins tid.
          </p>
          <p xml:id="i-HHw2paWbfXvWZ6NDerJfxT">
            Det är alltså tomma ord som officiellt målas upp och ett dubbelspel
            som den palestinska myndigheten kör med för västvärldens länder
            för att erhålla erkännanden och miljardbelopp i bistånd.
          </p>
          <head xml:id="i-CUPFb22VP8oKdy5pLXELm1" type="h2">
            Antisemitism och hyllandet av terrorhandlingar
          </head>
          <p xml:id="i-P11c3yuPvuj3R8Gzfz8Fyp">
            Det är inte bara korruptionen som är omfattande hos den palestinska
            myndigheten. Antisemitismen och hyllandet av terrorhandlingar
            är högst påtagliga.
          </p>
          <p xml:id="i-7fx9ERxnz7rCsRCMKyQ3To">
            I palestinska skolböcker raderar man systematiskt alla judiska
            och israeliska kopp­lingar till landet. Man sprider även grov
            antisemitism i utbildningsmaterial, i skolors sociala medier och
            i tv. Alla förstår givetvis att när lärare och utbildningsmaterial
            pådyvlar unga barn och elever sådant odlas hat. Och det är tydligen
            precis vad den palestinska myndigheten vill. För trots överenskommelsen
            från 1993 där ett av kraven var att ta avstånd från terrorism
            och andra typer av våld och ta ansvar för alla PLO-element och
            personal för att säkerställa att de lyder och för att förhindra
            överträdelser och bestraffa den som bryter mot PLO:s åtaganden
            har man gjort precis tvärtom.
          </p>
          <p xml:id="i-7jwLLhfKfBeB5uwiV55zLz">
            I palestinsk tv hyllar man kontinuerligt personer som begått
            terrordåd. En av dem som hyllas ledde en självmordsattack på en
            pizzeria i Jerusalem i augusti 2001 där femton personer (varav
            sju var barn) dog. Antisemitiska budskap om en bättre värld utan
            Israel och judar får också spridas i palestinsk tv.
          </p>
          <p xml:id="i-8nT8ELX97YxboEjM9cdRA">
            Den palestinska myndigheten inte bara uppmuntrar till terrordåd
            utan belönar även personer som dödar judar genom att, under tiden
            i israeliska fängelser, ge dessa personer en månadslön som är
            fyra gånger högre än vad en palestinier tjänar på arbeten i områden
            som är kontrollerade av den palestinska myndigheten.
          </p>
          <head xml:id="i-6j6FT9bk3ZagA2gDs2JQf9" type="h2">
            Dags att upphöra med biståndet
          </head>
          <p xml:id="i-HMhUPoq9unu7EVWbNspgFL">
            Konflikten med Israel består inte i bråk kring ett eget land.
            I samband med att det brittiska Palestinamandatet upphörde 1948
            hade palestinierna redan, sedan 1922 i enlighet med San Remoavtalet,
            en egen stat i Jordanien, som blev självständigt 1946. Det var
            uppenbart inte tillräckligt eftersom man omedelbart när Israel
            utropade själv­ständighet anföll Israel. Konflikten grundar sig
            på självaste existensen av staten Israel och existensen av en
            judisk stat. Slutmålet är att eliminera den judiska staten och
            etablera en palestinsk stat på hela området och konflikten kommer
            tyvärr aldrig att upphöra tills detta har skett. Demoniseringen
            och avhumaniseringen av ”sionisterna”, judarna allmänt och Israel
            särskilt och bosättarna över allt annat fortsätter. Terrorister
            framställs som hjältar och förebilder.
          </p>
          <p xml:id="i-UkZrLC7RKaBP3oQ2ZkTdcw">
            Det är självfallet inte försvarbart att Sverige eller EU betalar
            ut stora ekonomiska medel till den palestinska myndigheten utan
            att kräva fullständig transparens om vart pengarna går och att
            den palestinska myndigheten omedelbart upphör med att låta högt
            uppsatta PLO- och Fatah-personer stoppa pengar i egna fickor,
            finansiera terrorverk­samhet och att belöna fängslade terrorister
            i Israel. Därför bör Sverige upphöra med biståndet till palestinierna.
          </p>
        </div>
        <div type="motSignatures">
          <list>
            <item xml:id="i-GCu9WJvUqtBLKcK3Ni8GTp" who="i-TKwDinNn4twnLieK52EXRu">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
