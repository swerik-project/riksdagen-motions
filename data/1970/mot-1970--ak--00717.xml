<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__717/mot_1970__ak__717-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motion i Andra kammaren, nr 717 år 1970
          </p>
          <p>
            Nr 717
          </p>
          <p>
            Av fru Nilsson m.fl., om ökad skolutbildning för psykiskt handikappade
            barn.
          </p>
          <p>
            (Lika lydande med motion nr 605 i Första kammaren)
          </p>
          <p>
            Den barn- och ungdomspsykiatriska vården i landet får anses vara
            av ytterligt stor betydelse med tanke på den höga frekvensen av
            psykiska störningar hos barn och ungdomar, vilket framkommit vid
            flera undersökningar under senare år. Dessa har genomsnittligt
            visat behov av dylik vård för 10—15 procent av barn och ungdomar
            under uppväxtåren och t. o. m. för var fjärde Stockholmspojke.
            I nästan alla län i landet finns nu barn- och ungdomspsykiatriska
            kliniker, där akuta utredningar och kortare intensiv vård kan
            ske. Det stora flertalet av barnen kan därefter återvända till
            sina hem. För en viss del av dem erbjuder däremot deras hemmiljö
            inte till- fredsställande förhållanden för att bereda dem en sådan
            uppväxt som vi i dag vet fordras för att de skall utvecklas till
            mogna, välanpassade människor, som kan finna framtida tillfredsställelse
            i sin tillvaro. Alltmer framkommer det att vissa miljöer för barn
            skapar situationer, vilka inte kan betraktas som acceptabla. Genom
            att hemmen under stora delar av dagen står tomma och genom det
            jäkt och den stress som alltmera råder finner vi under även ordinära
            sociala förhållanden att allt flera av de unga inte får en lämplig
            miljö under sin uppväxt. Under sådana förhållanden måste samhället
            tillhandahålla vårdformer för dem som inte orkar med denna livsföring.
            Detta är troligen en omöjlighet, då behovet från ekonomisk synpunkt
            får betraktas som orimligt stort. Å andra sidan finns ute i landet
            institutioner som kan ge de barn och ungdomar som fått anpassningsproblem
            en positiv miljö och terapi, så att de kan återföras till en välanpassad
            tillvaro med återvunnen psykisk hälsa. Tyvärr är dessa institutioner
            helt otillräckliga inför alltmer ökande behov. Dessa hem för nervösa
            barn finns nämligen endast i ett mindre antal. Landstingens barnhem
            å andra sidan ger genomgående inte möjlighet till en mot- svarande
            kvalificerad insats, då det på dem ofta är svårt att skapa den
            stabila grupp av intagna som vistas där under längre tid. Vid
            barn- och ungdomspsykiatriska kliniken i Kristianstad t.ex. påminnes
            man gång på gång, varje vecka, om den skrämmande brist på vårdplatser
            som för när- varande råder. Bortsett från de möjligheter som står
            till buds inom den obligatoriska skolan för barn med anpassningssvårigheter
            står åtta platser, i Höör i Skåne, till förfogande för ett område
            som omfattar Kronobergs, Hallands, Blekinge, Malmöhus och Kristianstads
            län.
          </p>
          <pb facs="riksdagen-motions-pdf/data/1970/mot_1970__ak__717/mot_1970__ak__717-002.pdf"/>
          <p>
            Motion i Andra kammaren, nr 717 år 1970 13
          </p>
          <p>
            På barnpsykiatriska kliniken i Kristianstad har man också märkt
            en klar tendens som tyder på att det är problem i skolan som är
            orsaken till det alltmer ökande behovet av vård i detta avseende.
            Under ett år har kliniken i Kristianstad cirka 4 500 besök. Varje
            år söker 500—600 nya barn behandling vid kliniken, och man räknar
            med att siffran snart är uppe i 1000, ett anmärkningsvärt tal
            om man ställer det i relation till invånarantalet i länet, som
            är ungefär 270 000 personer. En mycket stor del av fallen har
            kommit till kliniken efter hänvändelse från skolledare, lärare,
            skolsköterskor och kuratorer. Inför detta stora behov av vård
            befinner man sig på kliniken i en hart när hopplös situation.
            Förhållandena är likartade i hela landet, och det är högst angeläget
            att man från samhällets sida stimulerar till utökning av den skolverksamhet
            som för närvarande står till buds för sådana elever som inte orkar
            med den vanliga skolan. Skolöverstyrelsen har uttalat att det
            finns elever med psykiska störningar av sådan art, att de för
            närvarande icke erhåller den för dem lämpligaste hjälpen inom
            den vanliga skolans ram eller på annat sätt genom samhällets försorg.
            Skolöverstyrelsen har också framhållit att insatser på detta område
            skulle underlättas, om skolsty- relserna gavs möjligheter att
            hjälpa till här, och har förordat en expertutredning på området.
            Med hänvisning till det anförda hemställes, att riksdagen i skrivelse
            till Kungl. Maj:t måtte anhålla om utredning angående åtgärder
            för att stimulera skolverksamhet av i motionen beskrivet slag
            och att därvid överväges även frågorna om huvudmannaskap, finansiering
            och andra för en dylik skolform väsentliga frågeställningar.
          </p>
          <p>
            Stockholm den 28 januari 1970
          </p>
          <p>
            Anna-Lisa Nilsson (cp) Rune Gustavsson (cp) Jan-Ivan Nilsson
            (cp) Gunnel Jonäng (cp)
          </p>
          <p>
            i Alvesta 1 Tvärålund
          </p>
        </div>
      </div>
    </body>
  </text>
</TEI>
