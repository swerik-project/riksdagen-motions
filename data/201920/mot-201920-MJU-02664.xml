<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-02664">
  <teiHeader>
    <fileDesc>
      <titleStmt>
        <title>En giftfri vardag - vetenskapsbaserad kemikaliepolitik</title>
        <author corresp="i-7bVDjZpV72vdnYhJ8phHuW">av Louise Meijer m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2664 av Louise Meijer m.fl. (M)</title>
          <idno type="rdwebb">H7022664</idno>
          <rs type="number">2664</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7022664/text</ref>
          <ref type="dokument_url_html">http://data.riksdagen.se/dokument/H7022664</ref>
          <ref type="dokumentstatus_url_xml">http://data.riksdagen.se/dokumentstatus/H7022664</ref>
          <ref type="docx">http://data.riksdagen.se/fil/2FF08165-F9F5-4725-BC48-4AA851F222B8</ref>
          <ref type="pdf">http://data.riksdagen.se/fil/EEA219DF-EBDF-4013-9E3A-D080A69877C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7dQdpnEzovMQ8Uus2i871H" type="signed"/>
        <correspContext corresp="i-7dQdpnEzovMQ8Uus2i871H">
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction type="submitted" xml:id="i-TRjCQ3F7DrLPEVVuCYAQw5">
          <date when="2019-10-03"/>
          <time when="11:52:20"/>
        </correspAction>
        <correspAction type="reviewed" xml:id="i-68vMQDLmv1LCqkiztfetox">
          <date when="2019-10-03"/>
          <time when="13:18:08"/>
        </correspAction>
        <correspAction type="referred" xml:id="i-3oDe6RqUi6BBDiPLwKZBgi">
          <date when="2019-10-11"/>
        </correspAction>
        <correspAction type="assigned" xml:id="i-91K7bn7z8nFfcm8RFYa4pT">
          <date when="2020-08-27"/>
          <time when="09:26:45"/>
        </correspAction>
        <correspContext corresp="i-91K7bn7z8nFfcm8RFYa4pT">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-6GSKsuqTW8DDu3LAp8HLYy"/>
        <correspContext corresp="i-6GSKsuqTW8DDu3LAp8HLYy">
          <ref type="uppgift">2019/20:MJU11</ref>
          <ref type="ref_dok_id">H701MJU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-J3BfgoSvPNp6Awmp6hqrfr"/>
        <correspContext corresp="i-J3BfgoSvPNp6Awmp6hqrfr">
          <ref type="uppgift">2019/20:MJU10</ref>
          <ref type="ref_dok_id">H701MJU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU10</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Rd4f7LPZ1Qv7e5av7F4Vc7"/>
        <correspContext corresp="i-Rd4f7LPZ1Qv7e5av7F4Vc7">
          <ref type="uppgift">2019/20:SoU6</ref>
          <ref type="ref_dok_id">H701SoU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JdWWRWgaMUzWJh6twT3XNF"/>
        <correspContext corresp="i-JdWWRWgaMUzWJh6twT3XNF">
          <ref type="uppgift">2019/20:MJU14</ref>
          <ref type="ref_dok_id">H701MJU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU14</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Cnpp2nPghtJ5CanVfwCBhE"/>
        <correspContext corresp="i-Cnpp2nPghtJ5CanVfwCBhE">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2664 av Louise Meijer m.fl. (M) En giftfri vardag – vetenskapsbaserad kemikaliepolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-U6iFj4sGakCSk8FzKS9NM5">
            Förslag till riksdagsbeslut
          </head>
          <list style="ol">
            <item xml:id="i-U7SzgXcHZeGRqDNf54GRbm">
              Riksdagen ställer sig bakom det som anförs i motionen om att
              fortsätta arbetet som inleddes med Moderaterna i regeringen för
              att främja en giftfri miljö med särskilt fokus på barn och tillkännager
              detta för regeringen.
            </item>
            <item xml:id="i-NwGng8ohJ93e7PZgWuNEHC">
              Riksdagen ställer sig bakom det som anförs i motionen om att
              regeringen ska säkerställa att kemikaliepolitiken ska bygga på
              vetenskapliga fakta samt utgå ifrån riskbedömningar och tillkännager
              detta för regeringen.
            </item>
            <item xml:id="i-4XXZZ9AbpvPCkL4i7D9yrc">
              Riksdagen ställer sig bakom det som anförs i motionen om lagstiftning
              som rör den s.k. kombinationseffekten av kemiska ämnen och tillkännager
              detta för regeringen.
            </item>
            <item xml:id="i-UC1S4ZK9Fu4FR797YgsJqA">
              Riksdagen ställer sig bakom det som anförs i motionen om att
              tillsätta en utredning för att utveckla nya effektiva styrmedel
              för att minska förekomsten av bevisat farliga kemikalier och tillkännager
              detta för regeringen.
            </item>
            <item xml:id="i-5jbQ9V2Ta9ZyT1wZ9GKLxJ">
              Riksdagen ställer sig bakom det som anförs i motionen om att
              se över möjligheten att miljömärka läkemedel och tillkännager
              detta för regeringen.
            </item>
            <item xml:id="i-BvdJ1DA6eVjYvkA6UN3hkx">
              Riksdagen ställer sig bakom det som anförs i motionen om att
              Sverige ska verka för en harmoniserad lagstiftning i EU med strikta
              gränsvärden för PFAS-kemikalier i papp, kartong, bläck, lim och
              bindemedel och tillkännager detta för regeringen.
            </item>
            <item xml:id="i-GSc5HvDqMMQtn94FC5K4dC">
              Riksdagen ställer sig bakom det som anförs i motionen om att
              verka för en utfasning av PFAS-kemikalier i konsumentprodukter
              och tillkännager detta för regeringen.
            </item>
            <item xml:id="i-8DnrXLBSB7HYffsrmsXHV2">
              Riksdagen ställer sig bakom det som anförs i motionen om att
              ta krafttag för att minska förekomsten av kemiska föroreningar,
              läkemedelsrester och mikroplaster i våra vatten och tillkännager
              detta för regeringen.
            </item>
            <item xml:id="i-6vPJw8vpv32odu6qGwSqzh">
              Riksdagen ställer sig bakom det som anförs i motionen om att
              regeringen ska verka för att EU:s ekodesigndirektiv ses över i
              syfte att bl.a. införa gemensamma kriterier för att minska utsläppen
              av mikroplaster från både textiltvätt i hushåll och storskaliga
              tvätterier i privat och offentlig regi och tillkännager detta
              för regeringen.
            </item>
            <item xml:id="i-4Uc9EpBitv57ZD9THH44j2">
              Riksdagen ställer sig bakom det som anförs i motionen om att
              Sverige ska verka för att Echas förslag till begränsningar av
              avsiktligt tillsatt mikroplast blir ändamålsenligt och så snart
              som möjligt kommer på plats och tillkännager detta för regeringen.
            </item>
            <item xml:id="i-TAmkSsj1sa9ZN6mtBsPeEa">
              Riksdagen ställer sig bakom det som anförs i motionen om att
              verka för att bättre riktlinjer fastställs vid marknadskontroll
              av kemikalier och tillkännager detta för regeringen.
            </item>
            <item xml:id="i-DedcCzm3WkgibsH1mqCcg7">
              Riksdagen ställer sig bakom det som anförs i motionen om att
              regeringen bör vara pådrivande i att fler farliga ämnen hamnar
              på EU:s kandidatlista över farliga ämnen och tillkännager detta
              för regeringen.
            </item>
            <item xml:id="i-BcB3Jyu6XKof2fTeVuXPtN">
              Riksdagen ställer sig bakom det som anförs i motionen om att
              regeringen bör vara pådrivande i det internationella samarbetet
              för att minska exponeringen av farliga kemikalier och tillkännager
              detta för regeringen.
            </item>
            <item xml:id="i-E72TQu65Wk7UySCFXmrebp">
              Riksdagen ställer sig bakom det som anförs i motionen om att
              regeringen i EU ska verka för bättre kontroller och ökat samarbete
              mellan nationella tillsynsmyndigheter, i syfte att varor som importeras
              till EU uppfyller grundläggande krav och säkerhet, och tillkännager
              detta för regeringen.
            </item>
            <item xml:id="i-453LtzoPTDYi3he5pAysc7">
              Riksdagen ställer sig bakom det som anförs i motionen om att
              relevant myndighet ska ges i uppdrag att informera allmänheten
              om kemikalier i produkter som importeras från tredjeland och tillkännager
              detta för regeringen.
            </item>
            <item xml:id="i-TjpqZPKtAJkKfkMij2jCRc">
              Riksdagen ställer sig bakom det som anförs i motionen om att
              verka för att skapa lättillgänglig och konsumentinriktad information
              inom Reach och tillkännager detta för regeringen.
            </item>
            <item xml:id="i-YJ8f3AYyFxFhVJE9VoEBC9">
              Riksdagen ställer sig bakom det som anförs i motionen om att
              regeringen i EU ska verka för att kemikaliemyndigheten Echa har
              en hållbar finansiering i syfte att kunna fullgöra sina uppdrag
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SRoNbzys31kLzn6BFMBrZq">
            Motivering
          </head>
          <p xml:id="i-QQx8xLoKjDMhoDALLfBquS">
            Vi omges dagligen av tusentals kemikalier. Många av dem är livsnödvändiga
            och har varit avgörande för att bygga det samhälle vi har idag.
            Kemikalier har bland annat möjliggjort längre hållbarhet för mat,
            hållfasta byggmaterial och minskad risk för brand i elektronikprodukter.
            Kemikalier möjliggör också utveckling av mediciner som för­länger
            och räddar liv. Vårt moderna samhälle är på många sätt beroende
            av innovationer som drar nytta av kemikalier. Därigenom kan kemikalier
            också utgöra viktiga bidrag till den ekonomiska och sociala välfärden
            för medborgarna genom handel och sysselsättning.
          </p>
          <p xml:id="i-FvsSRZx8sey1kFx3T2AYwm">
            Samtidigt finns risker med många kemikalier. Med en allt större
            kemikalieanvänd­ning tillkommer också ett större ansvar för vilka
            kemikalier vi sprider och hur dessa långsiktigt påverkar både
            miljön och oss människor. Alla kemikalier är inte önskvärda överallt.
            En del kemikalier har visat sig påverka exempelvis människans
            hormonsystem och reproduktion samt framkalla allergier. Andra
            kemikalier kan ha stora effekter på naturen och djurlivet. Vissa
            ämnen bryts ner av naturen, medan andra kan påverka människor
            och miljö under lång tid.
          </p>
          <p xml:id="i-K9Pier1aCN9ewYZvt9t4YW">
            Vi är måna om att de kemikalier som finns i samhället ska vara
            säkra för människors hälsa och för miljön när de används på ett
            normalt sätt. Vi anser att kemikalielagstift­ningen ska ha sin
            grund i väl underbyggd vetenskap och utgå från riskbedömningar.
            Vi står bakom försiktighetsprincipen och substitutionsprincipen.
            Tack vare svenska miljölagar, skärpt lagstiftning inom EU och
            internationella överenskommelser har användningen av många farliga
            kemikalier minskat. Ytterligare en viktig anledning till minskningen
            är frivilliga åtgärder såsom miljömärkning och miljöledningssystem
            i företag. Men mer måste göras för att nå miljökvalitetsmålet
            Giftfri miljö. En verktygs­låda av olika åtgärder kommer att krävas
            för att nå målet Giftfri miljö. En del kemikalier är så farliga
            att de bör förbjudas, medan användningen av kemikalier som inte
            är lika farliga kan regleras med andra styrmedel. Rätt utformade
            kan ekonomiska styrmedel spela en viktig roll för att styra produktion
            och konsumtion bort från miljö- och hälso­farliga ämnen. En utgångspunkt
            för styrmedel på miljöområdet är att de ska utformas så att förorenaren
            betalar i relation till sin negativa miljöpåverkan. Dessutom ska
            styr­medlen i största möjliga mån vara kostnadseffektiva, teknikneutrala
            och administrativt enkla att hantera. De bör heller inte avvika
            alltför mycket från motsvarande styrmedel på andra delar av den
            gemensamma marknaden. Samtidigt är det viktigt att styrmedel inte
            slår undan benen för jobb, tillväxt och innovation. Moderaterna
            anser att det bör tillsättas en utredning för att utveckla nya
            effektiva styrmedel i syfte att minska förekomsten av bevisat
            farliga kemikalier.
          </p>
          <head type="h2" xml:id="i-Qm4V8tGriAJdNtrivFZV47">
            Alliansens arbete för en giftfri vardag
          </head>
          <p xml:id="i-JtwC7s74Fn1KeTkwAohYUm">
            En giftfri miljö är ett högt prioriterat politikområde för Moderaterna.
            Under allians­regeringen tog arbetet för en giftfri miljö fart
            på riktigt. Giftfria miljöer för barn och unga, såsom förskolor
            och skolor, var särskilt prioriterat. Arbetet med att minska och
            fasa ut de farliga kemikalier som människor exponeras för i vardagen
            måste fortsätta. År 2013 lade alliansregeringen fram propositionen
            På väg mot en giftfri vardag – plattform för kemikaliepolitiken.
            Det var en väl genomarbetad proposition som lade grunden för den
            kemikaliepolitik vi har i dag. Det finns flera åtgärder i propositionen
            som fortfa­rande inte är implementerade och vi förutsätter därför
            att regeringen påskyndar detta arbete.
          </p>
          <p xml:id="i-6ganqnzpcN12fCocghnMZr">
            Utöver arbetet för en giftfri vardag genomförde alliansregeringen
            också många viktiga reformer för havs- och vattenmiljön, varav
            flera är starkt kopplade till målet Giftfri miljö. Bland annat
            infördes en havsmiljömiljard 2006–2010. Svaveldirektivet som begränsar
            fartygs svavelutsläpp implementerades. Fosfater i tvättmedel och
            maskindiskmedel förbjöds och en särskild myndighet för havs- och
            vattenmiljöfrågor inrättades (HaV). Lägg därtill viktiga samarbeten
            för havsmiljön såsom Helsingfors­kommissionen (Helcom) rörande
            Östersjön och Oslo-Pariskonventionen (Ospar) rörande nordöstra
            Atlanten och Nordsjön.
          </p>
          <head type="h2" xml:id="i-DuZNGnPZ8SxU5JxrLnVtbc">
            Forskning och lagstiftning om kombinationseffekter
          </head>
          <p xml:id="i-PetAy6BCxHAMaNGL4a5q8W">
            Kunskap är en avgörande faktor för att kunna föra en vetenskapsbaserad
            och verknings­full kemikaliepolitik. Det finns idag åtskillig
            forskning om kemikaliers påverkan på miljö och människors hälsa.
            Kemikaliemixen som människor utsätts för i dag blir allt mer komplex.
            Nyligen avslutades det internationella forskningsprojektet EDC-Mixrisk
            som visar att hälsoriskerna av kemikalieblandningar, den så kallade
            kombinations­effekten, är större än man hittills trott. Det är
            därför viktigt att regeringen kommer att agera skyndsamt då det
            gäller lagstiftning på området. Begreppet kombinationseffekter
            är välkänt, bland annat inom sjukvården eftersom olika mediciner
            till och med kan motverka varandra. Det är därför viktigt att
            detta begrepp belyses ytterligare när det gäller kemikalier och
            människors exponering för dessa.
          </p>
          <head type="h2" xml:id="i-JLTGWSp3Tbsn6N17zMdqmo">
            Samarbete mellan myndigheter
          </head>
          <p xml:id="i-C2UqTzHiLm7CsNpkk6vCmK">
            Under 2017 har regeringen beslutat att inrätta en samordningsgrupp
            med sju svenska myndighetschefer för att tidigt kunna upptäcka
            potentiella kemikaliehot. Kemikalie­inspektionens generaldirektör
            är ordförande för den nya gruppen som tillkommit på förslag från
            den egna myndigheten. Ansatsen till samarbetet är god – tätare
            samarbete behövs för att kunna samordna insatser och på sikt nå
            miljökvalitetsmålet Giftfri miljö. Men för att på riktigt komma
            till rätta med utmaningen inom EU bör regeringen utöver samarbeten
            mellan myndigheter i Sverige också främja och uppmuntra samarbeten
            mellan olika länders kemikaliemyndigheter.
          </p>
          <p xml:id="i-XTFAVqUYKuHuv5EvcP66gK">
            Reach, den lagstiftning som är stommen i den europeiska kemikaliepolitiken,
            är exempelvis ett utmärkt instrument för att reglera användningen
            av kemikalier inom unionen. Men skadliga kemikalier kan komma
            in i EU genom importerade varor – och det är problematiskt. Därför
            bör regeringen verka för utökat och stärkt samarbete mellan kemikaliemyndigheter,
            och även med länder utanför EU, så att ändamålsenliga kontrol­ler
            och begränsningar kan genomföras mer effektivt och komma hela
            den gemensamma marknaden till gagn.
          </p>
          <head type="h2" xml:id="i-4mZPRWSFzuBMH6J1JFVuDm">
            Farliga ämnen med liknande egenskaper
          </head>
          <p xml:id="i-2DqRZggLiRarg9dapQFnJp">
            Ett sätt att kringgå ett förbud av enskilda kemikalier kan ibland
            vara att skapa ett lik­nande ämne där någon mindre beståndsdel
            byts ut, men där grundegenskaperna är oför­ändrade. Det innebär
            att nya kemikalier, som har liknande eller samma egenskaper som
            den reglerade, är tillåtna på marknaden fram till dess att även
            de regleras. För att ta krafttag mot bevisat farliga kemikalier
            samt påskynda regleringar av dessa bör man möjliggöra en lagstiftning
            där man i vissa fall kan reglera ämnen med liknande egen­skaper
            i grupp. Regeringen bör därför verka inom EU för att en sådan
            lagstiftning möjliggörs. Riksdagen har riktat ett tillkännagivande
            till regeringen om detta, och det är angeläget att regeringen
            skyndsamt agerar enligt tillkännagivandet.
          </p>
          <head type="h2" xml:id="i-LEir7LSuVYdtEDYursXts7">
            Kemikalieskatt och skatt på plastpåsar
          </head>
          <p xml:id="i-PCdaPzbjPnt3dMZc3vGums">
            Moderaterna anser att en välutformad kemikalieskatt kan bidra
            till att förbättra miljö­styrningen. Den utformning av kemikalieskatten
            som regeringen nu infört uppfyller emellertid inte kriterierna
            avseende miljönytta, kostnadseffektivitet och samstämmighet med
            styrmedel i andra delar av den gemensamma marknaden. Den fungerar
            enbart som en straffskatt på vitvaror och hemelektronik. Något
            som har blivit särskilt kännbart för mindre elektronikaffärer
            då de inte kan ligga på stora lager. Skattens utformning ger dessutom
            svenska aktörer en betydande konkurrensnackdel, jämfört med internationella
            konkurrenter, och riskerar att endast leda till att Sveriges konsumenter
            gör sina inköp av vitvaror och hemelektronik via utländska återförsäljare,
            exempelvis på internet. Samma sak gäller för den av regeringen
            aviserade skatten på plastpåsar, vilken är oproportioner­lig och
            mer tycks syfta till att öka skatteintäkterna än att lösa ett
            reellt miljöproblem. Konjunkturinstitutet tror inte att skatten
            kommer att minska vare sig nedskräpningen eller mängden mikroplaster
            i naturen eller effektivisera resursanvändningen.
          </p>
          <p xml:id="i-3hGTxEhVoHgnTBKaQhdab4">
            Moderaterna vill därför på sikt se en annan utformning av kemikalieskatten
            än den som infördes 1 juli 2017. Men på kort sikt är det viktigt
            att den nya lagen utvärderas för att säkerställa att inte branschen
            och svenska aktörer missgynnas. Plastpåsskatten säger vi nej till.
          </p>
          <head type="h2" xml:id="i-C9qLbzZo6que5XjxNLGiY7">
            Kemikalier i dricksvattnet
          </head>
          <p xml:id="i-EAmUGSLeWm69xTqUx2JN5b">
            I Sverige är vi vana vid att ha god tillgång till rent vatten.
            Idag är belastningen på våra reningsverk mycket stor, och många
            av de kemikalier, näringsämnen och andra substanser som finns
            i vattnet kan reningsverken inte hantera eller rena. Enligt Havs-
            och vattenmyndigheten är mer än hälften av svenska sjöar och vattendrag
            påverkade negativt i någon utsträckning. För att hejda utvecklingen
            krävs förebyggande insatser, så kallade uppströmsåtgärder, för
            att kemikalier inte ska nå vattnet i mängder som är bevisat skadliga
            för människa eller natur. Det krävs även så kallade nedströmsåtgärder
            för att rena vatten som redan förorenats.
          </p>
          <p xml:id="i-J4swZGXN8DKiDPrZvbvFqH">
            I och med det växande antal kemikalier som idag används i olika
            produkter behöver bland annat reningsverken utrustas med ny teknik
            som reducerar läkemedelsrester och andra svårnedbrytbara föroreningar.
            För att påbörja denna omställning krävs att kom­munerna går i
            bräschen och investerar i avancerad vattenrening. Redan idag finns
            genom vattentjänstlagen möjlighet för kommunerna att avsätta delar
            av avgifterna för allmänna vattentjänster till en fond för framtida
            investeringar. Genom tydligare krav­ställning på kommunernas vattenrening
            kan omställningen påskyndas. Det krävs även tätare samarbete mellan
            stat och kommun för att kommunerna ska kunna genomföra omställningen.
            En möjlig väg framåt är exempelvis att enskilda kommuner genomför
            pilotprojekt för avancerad vattenrening i samarbete med staten.
          </p>
          <p xml:id="i-ZwbaTcEuDvRCb9NQnujhN">
            För att rena redan förorenat vatten finns idag flera intressanta
            lösningar. Havs- och vattenmyndigheten fick i uppdrag av alliansregeringen
            att bland annat initiera projekt som syftar till att rena avloppsvatten
            från läkemedelsrester och miljöfarliga ämnen. I de olika projekten
            finns flera behandlingstekniker representerade såsom exempelvis
            ozon och aktivt kol. Moderaterna ser även mycket positivt på olika
            försöksverksamheter som exempelvis inkluderar algbaserad vattenrening,
            vilket förbättrar reningen, sänker energi­förbrukningen och ökar
            möjligheterna för biogasproduktion. Genom mer forskning och utveckling
            på detta område kan vi vända flera utmaningar till möjligheter.
          </p>
          <head type="h2" xml:id="i-Dy5ecbBQRmmHWBmg9RTurw">
            Läkemedel med negativ miljöpåverkan
          </head>
          <p xml:id="i-VY5CejubB3qwvvJhhWQ1Pu">
            Alliansregeringen gjorde flera satsningar som främjade avancerad
            rening av avlopps­vatten i syfte att långsiktigt säkerställa att
            vårt dricksvatten är fritt från skadliga halter av läkemedelsrester
            och bevisat farliga ämnen. Problemen med läkemedelsrester i dricksvattnet
            blir dock bara större, och regeringen bör därför vidta flera åtgärder
            för att hejda utvecklingen.
          </p>
          <p xml:id="i-CRWemA1fcXaHefQnx2VMTL">
            Redan idag genomförs en obligatorisk miljöriskbedömning i samband
            med att nya läkemedel godkänns. Även Fass innehåller information
            om olika läkemedels miljö­påverkan. Denna information kan exempelvis
            fungera som ett stöd vid förskrivning när det finns möjlighet
            att välja mellan två olika preparat med liknande egenskaper och
            pris. Patientens säkerhet och möjligheten att rädda liv är självklart
            alltid av högsta prioritet när det gäller läkemedel.
          </p>
          <p xml:id="i-Wc2gbWa9Er7D7NmGM9eiEf">
            För att fortsatt minska läkemedels negativa miljöpåverkan bör
            fokus läggas dels på uppströmsåtgärder för att optimera läkemedelsanvändningen,
            dels på nedströmsåtgärder i form av avancerad vattenrening. Insatser
            för minskad kassering av läkemedel är ett exempel på uppströmsåtgärd.
            Ytterligare uppströmsåtgärder skulle kunna vara att införa en
            tydlig miljömärkning av läkemedel med bevisat negativ miljöpåverkan.
            På så sätt ges patienter och vårdgivare bättre möjligheter att
            göra informerade val. För att långsiktigt trygga vår försörjning
            av dricksvatten bör regeringen således utreda möjligheten att
            införa miljömärkning av läkemedel. Även andra uppströmsåtgärder
            som syftar till att optimera läkemedelsanvändningen bör övervägas.
          </p>
          <head type="h2" xml:id="i-MbSKyeHUaBS9YTpTVeSLwd">
            Substitutionscentrum
          </head>
          <p xml:id="i-JNrqKhk8fh2Ybse4LTcj2N">
            Att i enlighet med substitutionsprincipen ersätta bevisat farliga
            ämnen med säkrare alternativ är ett viktigt led i att uppnå målet
            Giftfri miljö, och därför är det positivt att ett substitutionscentrum
            inrättas. Syftet med ett sådant centrum är att sprida kunskap
            till olika aktörer om kemikalier och att belysa möjligheter att
            ersätta ämnen med alternativ vars negativa påverkan på hälsa och
            miljö är mindre. Det är centralt att substitutions­centrumet samverkar
            med näringslivet eftersom dess tänkta målgrupp till stor del utgörs
            av företagare. Framförallt kan ett substitutionscentrum som tillhandahåller
            lättillgänglig information ge småföretagare nya möjligheter att
            förbättra sina produktionsprocesser, eftersom mindre företag ofta
            inte kan avsätta lika stora medel till forskning och utveckling
            som större bolag.
          </p>
          <head type="h2" xml:id="i-4kEPQQm5EzFWWZMXQFiC3P">
            Fasa ut PFAS
          </head>
          <p xml:id="i-7JBgMswNZPMsMXehv42KGy">
            Runt om i Sverige finns områden och vattentäkter som förorenats
            till följd av att människor använt farliga ämnen – ofta för länge
            sedan. Rapporter om sådana förore­ningar har kommit löpande under
            de senaste åren, men politiken har ännu inte satt ner foten kring
            lämpliga åtgärder. En grupp ämnen som omnämnts allt oftare är
            PFAS, eller poly- och perfluorerade alkylsyror. PFAS bryts ned
            extremt långsamt och har vid djurförsök visat sig ge effekter
            på reproduktion och immun- och hormonsystem och orsaka levercancer.
          </p>
          <p xml:id="i-ApejHNHpypwxnMZXWKJSiN">
            Oavsett uppkomst eller ansvarsförhållande är PFAS i vattentäkter
            en problematik vi sannolikt inte hört det sista av. Europeiska
            livsmedelsmyndigheten, Efsa, håller på att ta fram nya kostråd
            för mat och dryck vilken innehåller PFAS. Det slutgiltiga beskedet
            kommer i vinter och förväntas leda till kraftigt sänkta gränsvärden
            för hur mycket PFAS vi bör få i oss. Ofta handlar det om vatten
            som förorenats i närheten av militära flyg­platser. Dessa föroreningar
            misstänks härröra från användningen av brandskum, vilket innehåller
            PFAS. På andra ställen har man istället konstaterat en koppling
            till olika brandövningar. Vid exempelvis Kallinge flygplats i
            Blekinge antas saneringen bli väldigt kostsam, och i Halmsjön
            vid Arlanda flygplats har fiske förbjudits. Problemet kan dock
            vara mer omfattande än så. Mer än 3,6 miljoner svenskar får sitt
            dricksvatten från någon av de 109 dricksvattenanläggningar som
            65 kommuner rapporterat in misstänks innehålla PFAS. Det är alarmerande.
          </p>
          <p xml:id="i-327bZpzRiug5P3zjYRoZpg">
            Kemikalieinspektionen, KemI, har fått i uppdrag att ta fram ett
            nationellt åtgärds­program för att minska användningen av PFAS.
            I en rapport från hösten 2016 noterar KemI bland annat att gruppen
            PFAS klass I uppfyller kraven för att regleras inom EU och internationellt.
            KemI påpekar också att den utbredda användningen av PFAS inom
            textilindustrin endast kan påverkas genom internationell reglering,
            eftersom 90 procent av de textilier vi använder tillverkas utanför
            EU. Därför är det viktigt att Sverige är fortsatt pådrivande inom
            EU för att begränsa användningen av PFAS och fasa ut farliga ämnen.
          </p>
          <p xml:id="i-9dDwTCVzmCuHVmpuBrBiqK">
            EU:s lagstiftning kring matförpackningar har varit kraftigt eftersatt,
            men just nu har arbetet med en översyn påbörjats. Konkret bör
            man kräva en harmoniserad lagstiftning med strikta gränsvärden
            för PFAS i papp, kartong, bläck, lim och bindemedel genom en starkare
            koppling till kemikalielagstiftningen Reach. Det är särskilt viktigt
            som det sker en övergång till fler papp- och kartongförpackningar.
            Regeringen bör därtill verka för att långsiktigt fasa ut PFAS
            ur konsumentprodukter.
          </p>
          <head type="h2" xml:id="i-Q2cBCsGrb9sxH2nk9C4Raj">
            Mikroplaster
          </head>
          <p xml:id="i-BR3LjUPTJ73NvRotXnfu2j">
            Fördelen – och nackdelen – med plast är dess oerhörda hållbarhet.
            Det har lett till att plastanvändningen är hög, och mängden plast
            som slängs likaså. Mycket plast bryts ned till mindre fragment,
            så kallad mikroplast, och sprids till vattendrag och hav. Kunskaps­luckorna
            är stora när det gäller i vilken grad mikroplasterna påverkar
            människors hälsa och vår natur. Vi vet dock att havslevande djur
            över hela världen får i sig plast. Det gäller från djurplankton
            till musslor, vidare till fiskar och fåglar och däggdjur som lever
            på land. Det är inte klarlagt, men experiment pekar på att mikroplaster
            kan transporteras uppåt i födoväven från en art till en annan.
            Rovfiskar antas till exempel få i sig mikro­plastpartiklar via
            både gälarna och sina byten. Det finns alltså goda anledningar
            att begränsa mängden mikroplaster i våra vatten.
          </p>
          <p xml:id="i-7XADWGkHrBFuDaJoLib9M8">
            Regeringen har tidigare tagit initiativ till att förbjuda mikroplast
            i hygienartiklar som är avsedda att sköljas av. Detta kan i sammanhanget
            anses vara en reform av det mindre slaget, eftersom merparten
            av mikroplasten i havet kommer från andra källor. Dessutom förväntas
            den svenska kosmetikabranschen på eget initiativ ha fasat ut sin
            användning av mikroplast till det datum då förbudet träder i kraft.
            Regeringen har även ålagt hand­lare att informera sina kunder
            om plastpåsars miljöpåverkan. Det är bra att optimera användningen
            av plastpåsar, men man ska ha rimliga förväntningar på detta initiativs
            inverkan på plasten i havet – trots allt förbränns merparten av
            de plastpåsar som köps i Sverige i våra kraftvärmeanläggningar.
          </p>
          <p xml:id="i-Ed18UVj42bnrnStdTxENzQ">
            Mer behöver alltså göras på kort och lång sikt för att komma
            tillrätta med problema­tiken som mikroplast i vårt vatten utgör.
            Nedskräpning är en av de största orsakerna till förekomsten av
            mikroplaster i vattnet. EU har nyligen beslutat om att begränsa,
            fasa ut och förbjuda vanliga engångsartiklar i plast. Det är viktigt
            att direktivet implementeras fullt i alla medlemsländer.
          </p>
          <p xml:id="i-YLMxxx55BitWsQQGjqV3aS">
            Studier har visat att en stor källa till utsläpp av mikroplaster
            är de konstgräsplaner som används i idrottssammanhang. Kommunerna
            bör därför göra en analys av proble­mets omfattning och upprätta
            en plan för hur dessa utsläpp ska kunna minskas, exem­pelvis genom
            att anpassa konstgräsplanernas placering i förhållande till vattendrag,
            genom förbättrad lokal filtrering samt genom successiv övergång
            till alternativa material. Beställargruppen för konstgräs har
            på ett effektivt sätt ökat medvetenheten hos kommunerna och minskat
            utsläppen av mikroplast.
          </p>
          <p xml:id="i-7TJ4y54U8seS5snG5XKegP">
            Ett annat stort problem är spridning av mikroplaster från tvättmaskiner.
            Vid tvätt av textil avges mikroplast främst genom slitage, men
            även genom nedbrytning. I Sverige har mikroplast från textila
            syntetfibrer som avges vid tvätt identifierats som den största
            utsläppskällan uppströms till kommunala avloppsreningsverk. EU:s
            ekodesigndirektiv ställer krav på teknisk livslängd, återvinning,
            reparerbarhet, vattenanvändning, utsläpp till miljön, informationskrav
            kring farliga ämnen med mera. Direktivet reglerar standar­den
            för tvättmaskiner. Sverige bör vara pådrivande för att uppdatera
            direktivet för att fasa ut fler av de mest energi- och resurskrävande
            produkterna, men också för att åstad­komma gemensamma kriterier
            för att minska utsläppen av mikroplaster från både textil­tvätt
            i hushåll och storskaliga tvätterier i privat och offentlig regi.
          </p>
          <p xml:id="i-L6NShrG4SiJVFMEveVpFfR">
            Vidare bör Sverige driva på för att Echas förslag till förbud
            mot avsiktligt tillsatt mikroplast i kemiska produkter är ändamålsenligt
            och snarast genomförs.
          </p>
          <head type="h2" xml:id="i-4LV4D2UFrgvYwyQiMsnUa8">
            Bättre marknadskontroll av kemikalier
          </head>
          <p xml:id="i-CHKYhfciwKAoa8ggEm1Uq8">
            Produkter på den svenska marknaden måste följa gällande lagstiftning
            och får inte utgöra en risk för människor eller miljö. Marknadskontroller
            är därför nödvändiga för att upprätthålla en sund och rättvis
            konkurrens. De är också en garant för att produkter som inte uppfyller
            EU-kraven inte ges möjlighet att konkurrera ut lagliga alternativ.
          </p>
          <p xml:id="i-UUMf1GcNDVQ1UPjFki4FAQ">
            Marknadskontroller ska vara resurseffektiva och grundliga. Dessa
            kontroller sker idag via planerade besök hos tillverkare, importörer
            eller återförsäljare – men endast en liten andel varor och produkter
            kontrolleras.
          </p>
          <p xml:id="i-FV7kM7riCFZ9UevqPG17Gx">
            Moderaterna vill därför öka såväl kvantiteten som kvaliteten
            på marknadskontrol­lerna. Vi ser alltså ett behov av fler och
            bättre kontroller. Här bör Kemikalieinspek­tionen ta större ansvar.
            Regeringen bör ge i uppdrag åt Kemikalieinspektionen att ta fram
            riktlinjer, vilka tar hänsyn till riskerna med spridning och exponering,
            för bättre marknadskontroll av kemikalier.
          </p>
          <p xml:id="i-Y5X6z52339p1uQVqiTxQ41">
            Problemet med produkter som inte lever upp till lagstiftningens
            krav tycks vara störst bland produkter som har importerats från
            tredjeland. Kemikalieinspektionen gjorde en jämförelse av 87 likvärdiga
            produkter, vilken visar att andelen varor med förbjudna ämnen
            var störst bland produkter från e‑handelsföretag utanför EU. 43
            procent av varorna som köpts från företag utanför EU innehöll
            förbjudna ämnen. Detta är ett EU-gemensamt problem och regeringen
            bör verka i EU för bättre kontroller och ökat samarbete mellan
            nationella tillsynsmyndigheter för att garantera att varor som
            importeras till EU uppfyller grundläggande krav och säkerhet.
          </p>
          <p xml:id="i-SPm1JRzrwjkAFSACkR5TPC">
            Moderaterna anser också att konsumenterna behöver få en ökad
            medvetenhet om riskerna för att kunna fatta mer välgrundade beslut.
            Vi vill därför ge Kemikalieinspek­tionen eller annan relevant
            myndighet i uppdrag att informera allmänheten om före­komsten
            av förbjudna kemikalier i produkter som importeras från tredjeland.
          </p>
          <head type="h2" xml:id="i-QbFuQBUwGxWJiBzX8BYpMs">
            Vikten av EU-samarbete – en förstärkning av Reach
          </head>
          <p xml:id="i-2R8uzZpc2W39NY6S3YDFSM">
            Genom gemensamma ansträngningar kan vi minska människors och
            miljös exponering för bevisat farliga kemikalier. Sedan 2007 har
            EU en kemikalielagstiftning, kallad Reach, för att skapa gemensamma
            regler på den inre marknaden. Därigenom har lag­stiftningen blivit
            mer omfattande och ambitiös, samtidigt som miljönyttan ökat. Därför
            är det viktigt att Sverige fortsätter verka för en enhetlig europeisk
            kemikaliepolitik som fokuserar på EU-lagstiftning snarare än svenska
            särkrav. Vi anser särskilt att nuvarande regering måste fortsätta
            alliansregeringens ambitiösa arbete med att driva på inom EU för
            att öka takten när det gäller att begränsa användningen av eller
            fasa ut särskilt farliga ämnen, exempelvis hormonstörande ämnen
            och bromerade flamskyddsmedel. Reger­ingen bör också verka för
            att fler farliga ämnen hamnar på EU:s kandidatlista över farliga
            ämnen. EU:s kemikalielagstiftning är bra men behöver bli mer omfattande.
          </p>
          <p xml:id="i-DCV8Z3Weh9zh1Sqz2HcNtm">
            Sverige bör fortsatt delta och vara aktivt i samarbeten likt
            ”Reach up”, vars syfte är att höja ambitionsnivån i EU:s kemikaliekontroll
            – främst genom ett effektivare och bättre genomförande av Reach
            och vissa av de viktigare åtaganden som finns i det 7:e miljöhandlingsprogrammet.
            Sommaren 2016 genomfördes en konferens vid namn ”REACH forward”
            för att utarbeta konkreta medskick till EU-kommissionen inför
            2017 års översyn av Reach. Vid konferensen lyftes frågor om hormonstörande
            ämnen, för­bättring av information från företag i registreringar
            och tillståndsansökningar, förbätt­ring av substitution och innovation
            samt kommunikationen i leverantörskedjor. Regeringen bör fortsatt
            engagera sig i liknande samarbeten i syfte att driva på för gemensamma
            internationella begränsningar av bevisat farliga ämnen.
          </p>
          <p xml:id="i-2b5MAHptkS9Rk4jeDG5yCj">
            EU:s kemikaliemyndighet Echa spelar en central roll för en säker
            användning av kemikalier och för ett vetenskapligt förhållningssätt
            i genomförandet av EU:s kemi­kalielagstiftning. Regeringen bör
            i förhandlingarna om EU:s nästa långtidsbudget, vilken gäller
            från 2021, säkerställa att myndigheten får en hållbar finansiering
            och tillräckliga resurser.
          </p>
          <head type="h2" xml:id="i-SSXxUERmcBRA6W5AyJkvxV">
            Internationellt samarbete
          </head>
          <p xml:id="i-VB1TsZd5i2wXi71Lait9K2">
            Kemikalier sprids naturligt över nationsgränser via vind och
            vatten samt genom handel. Moderaterna är därför övertygade om
            att vi måste fortsätta att samarbeta internationellt i kemikaliefrågor
            för att minska mängden bevisat farliga ämnen som vi exponeras
            för och som kommer ut i naturen. Det finns flera goda exempel
            på hur länder har samarbetat för att minska förekomsten av farliga
            kemikalier. Ett exempel är Minamatakonventionen, där Sverige under
            alliansregeringens tid var ett av de mest drivande länderna för
            att skapa ett internationellt samarbete för att minska kvicksilvrets
            miljöpåverkan. Avtalet slöts 2013 och reglerar samtliga delar
            av kvicksilvers livscykel, från brytning till avfallshantering
            och luftutsläpp. Produkter som fortfarande innehåller kvicksilver,
            till exempel batterier, lampor, termometrar och andra mätinstrument,
            ska fasas ut till 2020 enligt konventionen.
          </p>
          <p xml:id="i-Bv5R6GCFwFU53i469FFWjh">
            År 2015 antogs ett frivilligt program för information om kemikalier
            i varor, exempelvis elektronik, leksaker eller kläder, i FN:s
            globala kemikaliestrategi, kallat Strategic Approach to International
            Chemical Management (SAICM). Programmet innehåller gemensamma
            mål och principer som underlättar för företag att införa infor­mationssystem
            i syfte att ge andra företag, konsumenter och avfallshanterare
            bättre kunskap om ämnen i produkter. Fler internationella samarbeten
            likt detta ökar möjlig­heten för olika aktörer att göra aktiva
            val för att minska riskerna för människors hälsa och miljön.
          </p>
          <p xml:id="i-Gj7N12T3uB4RHDigioLVG1">
            Liknande samarbeten och initiativ bör tas för att också tillgängliggöra
            information om vilka ämnen som begränsas inom Reach. Det ska inte
            krävas att man är kemist för att som konsument välja giftfria
            alternativ. Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-5EHomMYjcYFw23idtbCfPJ" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-4hREkUPoP7WsfpcfpsMLt1" who="i-MDmz3BZyW3T2P9Tp6bvsBM">
              John Widegren (M)
            </item>
            <item xml:id="i-H9ARGGEExsB7WawNk9TqjP" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-CdEKzHtF2wJhdkG8omDd3b" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
