<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00197">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__197/mot_1969__fk__197-001.pdf"/>
      <fw xml:id="i-X5EVHDmEEzywCYyTV1a59s">
        Motion i Första kammaren, nr 197 år 1969 13
      </fw>
      <div xml:id="i-QbkCBv2V4GJG8KYVdfWBLQ" type="motHeader">
        <div xml:id="i-Frsm6uupSNzyqEtGKhg1QS" type="motTitle"/>
        <div xml:id="i-G9aYdqdMArjhADhKgDrRuS" type="motSubmissionInfo"/>
      </div>
      <div xml:id="i-6TxAsNs9DBR16nLXA6gTac" type="motBody">
        <div xml:id="i-D2WjRL6ArGorsTsfYZG7Ks">
          <p xml:id="i-DvbHnCrt6AsETWqYNMG8Gy">
            Nr 197
          </p>
          <p xml:id="i-LKvESTnL9ACLpgsPLiKy2p">
            Av herr Blomquist och herr Larsson, Thorsten, angående den stat-
            liga trafikpolitiken.
          </p>
          <p xml:id="i-KvqqhNgAeksFsnSHyncKF4">
            1963 års riksdag antog ett trafikpolitiskt program, som i sina
            allmänna målsättningar baserade sig på direktiv som 10 år tidigare
            givits till en offent- lig utredning, 1953 års trafikutredning.
            De målsättningarna var och är i första hand, att transportförsörjningen
            skall ske företagsmässigt effektivt och att regleringarna skall
            minska och ersättas med ett större mått av kon- kurrens. Man avsåg
            och avser också, att varje transportmedel skall svara för de kostnader
            som det åsamkar det allmänna. Reformen kunde genomföras av riksdagen
            i förhållandevis stor enighet. I synnerhet i fråga om den allmänna
            målsättningen var meningsmotsätt- ningarna få och ringa. Däremot
            hade under remissbehandlingen erinringar rests mot det föreslagna
            trafikpolitiska programmet. Bl. a. Landsorganisa- tionen framhöll,
            att kostnadsansvarighetsprincipen skulle vara svår att genomföra
            praktiskt och endast kunna bli en ytterligt grov approximation.
            RLF underströk, att statsjärnvägar inte kunde betraktas som ett
            rent affärs- företag utan även i fortsättningen borde vara en
            samhällelig institution. Kommunförbunden ifrågasatte, om trafikpolitiken
            skulle ha en så passiv roll i samhällsutvecklingen som föreslagits.
            Sedan riksdagen 1963 fattat sitt beslut, har de mot trafikprogrammet
            kritiska och negativa rösterna blivit allt fler och starkare.
            I synnerhet har riktigheten i den statliga järnvägspolitiken starkt
            ifrågasatts. Debatten om Järnvägsnedläggningarna och stationsindragningarna
            har varit intensiv så- väl på riks- som framför allt på regionalnivå.
            I proposition nr 191 till riks- dagen 1963 framhöll dåvarande
            departementschefen, att erfarenheterna vi- sat, att det varit
            möjligt att genom trafikomläggning skapa en tillfreds- ställande
            service till lägre samhällsekonomisk kostnad. Därför borde denna
            politik med kraft fullföljas. Det minsta man kan säga är att sanningshalten
            i detta påstående inte ökat sedan det fälldes 1963. Flertalet
            trakter som drabbats av järnvägsnedläggningar och indragningar
            har inte kompenserats med likvärdig ersättningstrafik. Kritiken
            har även kommit fram i riksdagen, särskilt under föregående år
            då SJ:s ytterligare rationaliseringsplaner blivit kända. Förslagen
            om om- prövning av politiken har dock tillbakavisats. Särskilt
            hänvisades till att man först måste avvakta de sittande utredningar
            som hade anknytning till det allmänna trafikprogrammet, i första
            hand vägkostnadsutredningen.
          </p>
          <pb facs="riksdagen-motions-pdf/data/1969/mot_1969__fk__197/mot_1969__fk__197-002.pdf"/>
          <fw xml:id="i-KpZ4NaGGbxm56aBqzWfuek">
            14 Motion i Första kammaren, nr 197 år 1969
          </fw>
          <p xml:id="i-7kTmwQXPKwzRGZGZiNGMuy">
            Det synes dock klart otillfredsställande om man av konsekvensskäl
            ser sig nödsakad att fullfölja en politik, om vars riktighet man
            på flera punkter kan vara tveksam. Sedan 1964 sitter en trafikpolitisk
            delegation med upp- gift att följa upp beslutet från 1963. Den
            omtalade vägkostnadsutredningen tillsattes i september 1965 och
            gavs karaktär av expertgrupp. Enligt dess direktiv skall den sedan
            efterträdas av en parlamentariskt sammansatt utredning. Vägkostnadsutredningen
            har sålunda nu arbetat i nära tre och ett halvt år, och den representerar
            dock endast den första etappen i utred- ningsarbetet. Även om
            det är riktigt, att vägkostnadsutredningens arbete är av bety-
            delse för det trafikpolitiska programmet, kan man dock inte begära,
            att en översyn och eventuell omprövning av trafikpolitiken skall
            anstå till dess alla utredningar inom näraliggande områden är
            slutförda. Trafikpolitiken gäller ju den allmänna målsättningen
            och bör därför föregå andra mer tekniskt betonade utredningar.
            I den nu förda trafikpolitiken har järnvägsnedläggningarna mest
            kri- tiserats, men dessa är kanhända mest ett symtom på att målsättningen
            i trafikpolitiken är högst diskutabel. Man kan fråga sig om det
            är riktigt eller över huvud taget möjligt, att samhället skall
            vara neutralt mellan olika slag av transporter. Här må hänvisas
            till utlandet, där såväl Västtyskland och Frankrike som England
            målmedvetet gynnar trafiken på järnväg på bekostnad av den på
            landsväg. Det synes också endast vara en fiktion, att de olika
            transportmedlen själva bär sina kostnader. Inkomsterna från biltrafiken
            täcker ingalunda, och är inte avsedda att täcka, de miljardförluster
            som vårt folk årligen gör på alla olyckor i landsvägstrafiken.
            Härtill kommer givetvis, att vad det här gäller är att rädda oersättliga
            människoliv. Det finns flera skäl till att statsmakterna medvetet
            bör prioritera järn- vägstrafiken. De viktigaste är 1) att en
            sådan politik skulle medverka till att minska belastningen och
            trängseln på vägarna och därmed också antalet olyckor, 2) att
            politiken skulle bli mer anpassad till lokaliseringspolitiska
            åtgärder och att människor på landsbygd och i mindre tätorter
            inte skulle få servicen från samhället ytterligare snabbt försämrad.
            En sådan förändrad trafikpolitisk målsättning skulle innebära,
            att den företagsekonomiska aspekten på järnvägsdriften skulle
            bli mindre accen- tuerad och den samhällsekonomiska mera. Helt
            bör inte heller SJ kunna bortse från det företagsekonomiska tänkandet,
            men man kan ifrågasätta om det är riktigt att som nu ha en åtskillnad
            mellan strikt affärsmässigt skötta banor och trafiksvaga järnvägslinjer
            med minsta möjliga subvention från det allmänna. I sammanhanget
            bör också erinras om att då landets järn-- vägar byggdes på 1800-talet
            liksom då järnvägsnätet förstatligades om- kring 1940, så sköts
            konsekvent järnvägarnas samhällsekonomiska och inte:
          </p>
          <pb facs="riksdagen-motions-pdf/data/1969/mot_1969__fk__197/mot_1969__fk__197-003.pdf"/>
          <fw xml:id="i-Wkiewc9E7qTbHhiRBEgxCs">
            Motioner i Första kammaren, nr 197—198 år 1969 15
          </fw>
          <p xml:id="i-DWZq9rPzU5Qb7usRhM3RJ5">
            deras företagsekonomiska vinst i förgrunden. Mot bakgrund av
            ovanstående hemställes, att riksdagen hos Kungl. Maj:t måtte begära
            en översyn och omprövning av den nu förda trafikpolitiken i första
            hand i vad avser järnvägsdriften. Stockholm i januari 1969
          </p>
          <p xml:id="i-A1pn5P4hCdp7dpMhkuJpvt">
            Per Blomquist (m) Thorsten Larsson (cp)
          </p>
          <p xml:id="i-7PYZPKjoewXULxGRbKNqzB">
            Nr 198
          </p>
          <p xml:id="i-HCdHuXfMrExehYHJkGcK3A">
            Av herr Johansson, Tage, och herr Karlsson, Ove, angående den
            statliga trafikpolitiken.
          </p>
          <p xml:id="i-RMdxu7fJmfUNAHRLCPBSqP">
            (Lika lydande med motion nr 216 i Andra kammaren)
          </p>
          <p xml:id="i-EKWeskQJpcuRdTzame16jp" type="date">
            Stockholm den 23 januari 1969
          </p>
          <div xml:id="i-YbHNeseqV7aunsK9Ftij8T" type="signatureBlock">
            <list xml:id="i-P9Cubm6xwjjKreVVhkumRv">
              <item xml:id="i-F62PVCaJMG75AiBqXa31DQ" who="i-Y5G83EJguiVDB9EgfWD7zA" type="signature">
                Tage Johansson (s)
              </item>
              <item xml:id="i-7XzkxQHQk4dbEAh9tftwvh" who="i-QXf2YRbFUcZE7jDnU6Y7tU" type="signature">
                Ove Karlsson (s)
              </item>
            </list>
          </div>
        </div>
      </div>
    </body>
  </text>
</TEI>
