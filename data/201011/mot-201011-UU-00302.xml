<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00302">
  <teiHeader>
    <fileDesc>
      <titleStmt>
        <title>Dawit Isaaks frigivning</title>
        <author corresp="i-WpwTRcdcGLWddgdaUtKiwJ">av Staffan Anger (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaaks frigivning</title>
          <idno type="rdwebb">GY02U302</idno>
          <rs type="number">U302</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U302/text</ref>
          <ref type="dokument_url_html">http://data.riksdagen.se/dokument/GY02U302</ref>
          <ref type="dokumentstatus_url_xml">http://data.riksdagen.se/dokumentstatus/GY02U302</ref>
          <ref type="doc">http://data.riksdagen.se/fil/A45D0E09-5A9C-4E55-BCC9-33BA9258C80A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QtjziE4ayXFRcXVW6xTer5" type="signed"/>
        <correspContext corresp="i-QtjziE4ayXFRcXVW6xTer5">
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction type="numbering" xml:id="i-7gDyjXhzWFnfX5JFMwDBQ2">
          <date when="2010-10-29"/>
        </correspAction>
        <correspAction type="submission" xml:id="i-6MCMwqJRGLX9YYimKTZjGa">
          <date when="2010-10-27"/>
        </correspAction>
        <correspAction type="transfer" xml:id="i-R59YSTaryaKqexBBQX4Aah">
          <date when="2010-10-26"/>
        </correspAction>
        <correspAction type="assigned" xml:id="i-XriGVeUTw163B4bUhi5p7U"/>
        <correspContext corresp="i-XriGVeUTw163B4bUhi5p7U">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-ShH1m3XA3tEFfSRmBDSXeX">
            Förslag till riksdagsbeslut
          </head>
          <p xml:id="i-EVokXgvJUjjxHqChfasGJW">
            Riksdagen tillkännager för regeringen som sin mening vad som
            anförs i motionen om att den svenske journalisten och medborgaren
            Dawit Isaak som sitter fängslad i Eritrea sedan mer än nio år
            omedelbart ska släppas fri.
          </p>
        </div>
        <div type="motContent">
          <head type="h1" xml:id="i-24hCrHT4hmgx8B8sWGawXz">
            Motivering
          </head>
          <p xml:id="i-P8v9p9vLqKc7Z7596MSLgq">
            Några dagar efter det svenska valet, närmare bestämt den 23 september
            2010, var det nio år sedan den svenske journalisten och medborgaren
            Dawit Isaak, född den 27 oktober 1964 och bosatt i Göteborg tillsammans
            med hustru och barn, greps i Eritreas huvudstad Asmara.
          </p>
          <p xml:id="i-CtdroZBdjwV88gZ6QuweZn">
            Det har nu gått över 3300 dagar sedan han fängslades.
          </p>
          <p xml:id="i-596AGgoGMrRHDmChsepvKH">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade president Issayas Afewerki
            på att sätta stopp för all kritik av det nyligen befriade landets
            ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-NNT42cK12Lxs3aRunWuo2h">
            Isaak var delägare till tidningen Setit där han också arbetade.
            Arresteringsvågen började den 18 september och Dawit Isaak fängslades
            den 23 september 2001.
          </p>
          <p xml:id="i-QsG5TBXTDAt66v18pNTCBa">
            Dawit Isaak är den ende svensk som av Amnesty International har
            utsetts till samvetsfånge.
          </p>
          <p xml:id="i-dSXJYuoV389t8Y91hboQK">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You Have No
            Right to Ask , i juni 2004, kritiseras de omfattande brotten mot
            mänskliga rättigheter i landet. Rättssystemet är med vanliga krav
            på rättssäkerhet lika godtyckligt som obefintligt, fängelseförhållandena
            är fruktansvärda. Enligt ett reportage i Dagens Nyheter den 7
            april 2010 lever Dawit Isaak som fånge nr 36 i ett ödsligt beläget
            fängelse, kedjad under jord. Cellerna uppges vara fuktiga, överfulla
            och hälsovådliga. Fångarna har dålig tillgång till vatten och
            svälter.
          </p>
          <p xml:id="i-2XmXwscWHXhndkhgJqUARv">
            Det viktigaste i den sällsynta rapporten i Dagens Nyheter kan
            ändå sägas vara att från trovärdiga källor bekräftas att Isaak
            vid den punkten ännu var vid liv. Än senare - under sensommaren
            2010 - har en framstående företrädare för den eritreanska regimen
            gjort gällande att Dawit Isaak inte någonsin kan påräkna rättegång
            eftersom han av regimen tillsammans med andra fångar påstås utgöra
            ett hot mot nationen Eritreas existens.
          </p>
          <p xml:id="i-XnomHrGJKFBRHD4q3q3jx2">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade Afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. Den krävde därför att journalisterna
            skulle friges, dessutom att de skulle kompenseras ekonomiskt.
          </p>
          <p xml:id="i-S2fCHgFCYdcF1gg7yCs1Zn">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse. Eritrea befinner
            sig därmed i nivå från botten betraktat - med Kina och Iran.
          </p>
          <p xml:id="i-FYPFB6XarMeogUxmf7A5wc">
            I ett världsindex över pressfriheten från 2007 rankas Eritrea
            som det värsta landet i världen för reportrar att verka i.
          </p>
          <p xml:id="i-U5CbxeBRb1EQmqS7NEWwTk">
            Den svenske medborgaren Kifleyesus Ogbacristos avled i eritreanskt
            fängelse i januari 2005 efter tre års väntan på rättegång. Också
            fyra av de 2001 gripna journalisterna har enligt Reportrar utan
            gränser avlidit. Sommaren 2009 kom uppgifter av trovärdigt slag
            om att hela nio av de elva politiker som fängslades i september
            2001 inte längre är i livet. Dödsorsaken tycks i flertalet fall
            vara brist på läkarvård, vanvård och/eller tortyr.
          </p>
          <p xml:id="i-Cd6SKMUdxmhtd9vhVuhsHw">
            Företrädare för svenska Utrikesdepartementet har inte tillåtits
            besöka Dawit Isaak. Som landsmän till Dawit Isaak är vi synnerligen
            oroade över att vare sig någon officiell företrädare för Sverige
            eller någon i hans familj tillåtits ha kontakt, än mindre besöka,
            Dawit Isaak under dessa nio år, något enda telefonsamtal vid den
            oväntade, tillfälliga tvådagarsfrigivningen för nu fem år sedan
            oräknat.
          </p>
          <p xml:id="i-8HWqmdRy58PP6H6ASRsd74">
            Den 7 januari 2009 antog Europaparlamentet glädjande nog en resolution
            som kräver Dawit Isaaks frigivning. Det är viktigt att Europeiska
            unionen och inte minst EU-kommissionen följer upp denna resolution
            för att befrämja mänskliga rättigheter i Eritrea och för att få
            Dawit Isaak och andra fångar frisläppta. Även andra internationella
            tillbuds stående medel måste användas för att det gemensamma målet
            uppnås.
          </p>
          <p xml:id="i-Aaggy3VLa57r8zo8yAShL">
            Det enda humana och rättvisa beslutet som finns är att Eritreas
            regering beslutar att släppa Dawit Isaak fri omedelbart och låta
            honom återförenas med sin familj, hustru och nu nio år äldre barn.
          </p>
        </div>
        <div type="motSignatures">
          <list>
            <item xml:id="i-Me6AopkdGM197H4u4ZPCwh">
              Staffan Anger (M)
            </item>
          </list>
        </div>
      </div>
    </body>
  </text>
</TEI>
