<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00229">
  <teiHeader>
    <fileDesc>
      <titleStmt>
        <title>Klarar vi fler kemikalier</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klarar vi fler kemikalier</title>
          <idno type="rdwebb">H002MJ229</idno>
          <rs type="number">MJ229</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ229/text</ref>
          <ref type="dokument_url_html">http://data.riksdagen.se/dokument/H002MJ229</ref>
          <ref type="dokumentstatus_url_xml">http://data.riksdagen.se/dokumentstatus/H002MJ229</ref>
          <ref type="doc">http://data.riksdagen.se/fil/0E8DFF97-88D5-4412-BA70-F57CE98FEE02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-87yXMvVgWLfGPSdyfJoKBf" type="signed"/>
        <correspContext corresp="i-87yXMvVgWLfGPSdyfJoKBf">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-P96oxdadjwzNq8mZRj7pjj" type="numbering">
          <date when="2012-10-01"/>
        </correspAction>
        <correspAction xml:id="i-WRADNnKhEyTqTfn7gBt6M1" type="submission">
          <date when="2012-09-28"/>
        </correspAction>
        <correspAction xml:id="i-2VrXwj3QVzhfyfaS7ZHVYp" type="transfer">
          <date when="2012-09-27"/>
        </correspAction>
        <correspAction xml:id="i-WT7152dpEAsLw3j2oVLW9U" type="assigned"/>
        <correspContext corresp="i-WT7152dpEAsLw3j2oVLW9U">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EwLLffcuePaFQkvmDd99d8">
            Förslag till riksdagsbeslut
          </head>
          <list style="ol">
            <item xml:id="i-NFmpXi7CMujG5mHUn9tnWe">
              Riksdagen tillkännager för regeringen som sin mening vad som
              anförs i motionen om vikten av att snabbt öka ambitionerna när
              det gäller att minimera användningen av farliga kemikalier i vår
              omgivning.
            </item>
            <item xml:id="i-Hbm24CSQuDnBYLSZVTArJ9">
              Riksdagen tillkännager för regeringen som sin mening vad som
              anförs i motionen om möjligheten att vid teknikupphandling hänvisa
              till SIN-listan som en metod att påskynda utbytet av skadliga
              kemikalier mot mindre skadliga. 1
            </item>
          </list>
          <p xml:id="i-HMqtqn7dxAriB9Zujh5hgT">
            1 Yrkande 2 hänvisat till FiU.
          </p>
        </div>
        <div type="motContent">
          <head xml:id="i-A7mnZFTCsxFtJHThi7JCa9" type="h1">
            Bakgrund
          </head>
          <p xml:id="i-EFJiv7Z4aJ2MnubeRvoqDC">
            Att antalet kemikalier växer för vart år som går är ett faktum.
            Enligt KemI finns idag runt 50 miljoner olika kända kemiska substanser,
            och globalt ökar antalet med 23 nya kemiska substanser varje minut
            dygnet runt. Av dessa ämnen är 6,5 miljoner möjliga att köpa på
            marknaden. Av dessa uppskattas cirka 100 000 på något sätt vara
            användbara. Det är alltså bara en liten del av alla ämnen som
            vi i praktiken använder. Men hälften av de användbara ämnena använder
            vi utan att vi vet om det. Det påstås alltså att det endast är
            50 000 olika kemikalier som vi avsiktligt använder och därmed
            också bidrar till att sprida. Den gruppen av kemikalier ökar med
            ungefär tio nya produkter i veckan eller 500 nya kemikalier per
            år.
          </p>
          <p xml:id="i-KFhX7r8VohTctHArifRLRF">
            Kunskapen om hur dessa ämnen påverkar oss människor och ekosystemen
            är mycket liten för att inte säga, i många fall, närmast obefintlig.
            För ämnen som används medvetet och i större utsträckning görs
            det hela tiden framsteg både vad gäller ökade kunskaper om effekter
            av exponeringsnivåer och effekter av exponeringstider.
          </p>
          <p xml:id="i-Nu2YQQ4WM3MBBoNfut3uyy">
            EU:s system för kemikaliekontroll, Reach, utgör ett mycket grovmaskigt
            när för kontroll. Endast de ämnen som per användare förbrukas
            i större omfattning än 1 000 kilo per år kommer i fråga för undersökning
            enligt reglerna i Reach. Några brister med Reach är att det är
            företagen själva som gör säkerhetsbedömningarna och att väntetiden
            för ämnen att komma in i hanteringen är på tok för lång.
          </p>
          <p xml:id="i-SvfXFK4PNFGUrVbCdzxdbn">
            Den självklara slutsatsen av den informationen är att vi idag
            mycket väl kan omge oss med kemikalier som vi om ett antal år
            kommer att ångra att vi utsatt oss och våra barn för. Insikten
            om att det kan vara på det viset är en av orsakerna till det försiktighetstänkande
            som manifesterats i den så kallade försiktighetsprincipen. Det
            vore rimligt att en sådan tillämpades på kemikalieområdet.
          </p>
          <p xml:id="i-S9JUVodQsD916v16Eevzp8">
            Gränsvärdena har även förändrats på grund av ny kunskap. För
            vissa kemikalier har gränsvärdena halverats i genomsnitt vart
            17:e år på grund av ny kunskap om deras risker. Den som är äldre
            än 34 år kan därför ha utsatts för fyra gånger högre exponering
            av exempelvis lösningsmedel i industrin än de vi anser vara att
            rekommendera som maximal exponering idag.
          </p>
          <p xml:id="i-4bhb4GtC4bRRMUg39EpEV3">
            Ett särskilt stort problem utgör de så kallade persistenta och
            bioackumulerande ämnena som alltså både är mycket långlivade och
            svårnedbrytbara samtidigt som de effektivt lagras i biomassa både
            i växter och i djur.
          </p>
          <p xml:id="i-BudrUnrT6f6SqYYBYPCw3">
            I takt med att naturliga material blir allt dyrare skapar uppfinningsrika
            företag artificiella ersättningsmaterial. Dessa utgör idag ett
            snabbt växande inslag i inomhusmiljön, i form av både möbelmaterial
            och byggnadsmaterial, men även i kläder och framförallt i alla
            slags konsumtionsvaror. Leksaker är tyvärr inte något undantag.
          </p>
          <head xml:id="i-YJe8cqcZ8X9V26WtowvF92" type="h1">
            Tidigare behandling
          </head>
          <p xml:id="i-9bp4CCjxaEpW3i66YY2Da6">
            Motioner med liknande krav väcks varje år av flera ledamöter
            i riksdagen. Undertecknad lämnade föregående år in en motion med
            i stort sett samma förslag till beslut som i denna motion. Det
            första yrkandet behandlades av miljö- och jordbruksutskottet i
            dess betänkande 2010/11:MJU15 och det andra yrkandet av finansutskottet
            i dess betänkande 2010/11:FiU29. Utskotten valde båda att behandla
            yrkandena tillsammans med ett stort antal andra yrkanden från
            andra ledamöter med så kallad förenklad behandling.
          </p>
          <p xml:id="i-3DUES7tzFbC2DzReyW5Xde">
            Miljö- och jordbruksutskottet hänvisar för sitt avslag till att
            arbete pågår och finansutskottet hänvisar för sitt avslag enbart
            till att liknande förslag behandlats tidigare.
          </p>
          <head xml:id="i-FMU7SQbyu8tJKR3bU49F85" type="h1">
            Förslag till åtgärder
          </head>
          <p xml:id="i-AGNquZYxGqqVyJ6APzwuba">
            Ingen bör mot sitt vetande bli utsatt för exponering av skadliga
            kemikalier. Nya material och kemiska föreningar måste underkastas
            mycket långtgående kontroller innan de sprids i stor mängd. Det
            ekonomiska intresset bör inte få styra över de folkhälsoförluster
            som riskeras. Skyddet av barn måste hållas mycket högt när det
            gäller ofullständigt undersökta produkter. Den som skadas bör
            ha rätt till ersättning från den som tillverkat och tillhandahållit
            det skadliga ämnet.
          </p>
          <p xml:id="i-JNZLsGetE2cM26zoyZpxrF">
            Det ovan uppräknade kan tyckas självklart, men är inte det i
            dagens samhälle. Det faktum att marknadsintresset går före och
            att ämnen sprids utan att tillräcklig kunskap om deras risker
            har tagits fram gör att bevisbördan är orimlig för dem som drabbas.
            Därför finns det ett stort område av lagar och regler som rimligen
            borde ses över för att minimera riskerna för att människor och
            miljö skadas samt för att säkerställa att de som ändå blir skadade
            får en rimlig ersättning. Här finns ett stort område för en ansvarskännande
            regering att ge sig i kast med, men den här motionen tar inte
            det stora greppet utan siktar in sig på det som den offentliga
            sektorn kan göra i sin egenskap av en stor konsument.
          </p>
          <head xml:id="i-7wWSVJbMX8HXQHrQF8Jr6c" type="h2">
            Tillämpa ett ledarskap med ett tydligt försiktighetstänkande
          </head>
          <p xml:id="i-VymPfp2tEsnNPU6WEV8yBy">
            Regeringen styr inte enbart över ett stort antal myndigheter
            utan även över ett stort företagsimperium. Sveriges kommuner och
            landsting är likaså stora verksamhets­utövare. Policydokument
            kan ha stor påverkan när de är nya men faller ofta i glömska om
            de inte hålls vid liv genom ständiga uppföljningar och tävlingar
            mellan enheter eller uppmärksammas på andra sätt. Ett aktivt ledarskap
            är därför nödvändigt för att den malande motkraft som kortsiktiga
            ekonomiska vinster hela tiden utgör inte skall undergräva ambitionerna.
          </p>
          <p xml:id="i-D6zPU8R2cZeY6j6eoNBNWU">
            Marknaden erbjuder ständigt nya genvägar som en ekonomiskt hårt
            pressad mellanchef har svårt att säga nej till. Det är egentligen
            märkligt att en budget kan anses ha ett högre styrvärde än en
            miljöpolicy. Att kortsiktiga ekonomiska besparingar kan tillåtas,
            när konsekvensen är en många gånger större kostnad på sikt, är
            märkligt. Nuvärdesberäkningar av framtida kostnader är ett cyniskt
            sätt att osynliggöra människors lidande i ekonomiska tabeller.
          </p>
          <p xml:id="i-5vWqQyhnypYDfVpdrimApS">
            Samhället bör självklart agera föregångare när det gäller att
            omvärdera långsiktiga kostnader i förhållande till kortsiktiga
            ekonomiska vinster. Riksdagen bör därför ge till känna för regeringen
            som sin mening att riksdagen förväntar sig ett tydligare ledarskap
            från regeringens sida när det gäller att snabbt öka det tempo
            med vilket skadliga kemikalier tas bort. Riksdagen bör även tydligt
            uppdra åt regeringen att se över hur nya skadliga kemikalier kan
            stoppas tidigare än idag så att nya produkter och ämnen inte skall
            behöva göra skada innan de fasas ut. Riksdagen bör mot bakgrund
            av detta så som formuleras i hemställanspunkt ett i motionen ge
            regeringen till känna som sin mening att takten måste ökas när
            det gäller att fasa ut farliga och oönskade kemikalier i all verksamhet.
          </p>
          <head xml:id="i-Qy4nqjBMz7nr5PzkcR6r26" type="h2">
            Teknikupphandling som metod för produktutveckling
          </head>
          <p xml:id="i-5C1T5UFmbURVstuZfQnC9b">
            En konkret metod i arbetet med att minimera skadliga kemikaliers
            förekomst i vårt vardagsliv, i miljön och i våra kroppar är att
            organisera kraftfulla och medvetna kundgrupper som ställer krav
            på de produkter som de efterfrågar utöver det som marknaden redan
            erbjuder. Metoden kan kallas för samordnad teknikupphandling och
            tillämpades med stor framgång under 1990-talet.
          </p>
          <p xml:id="i-BYmzvSLAdsWbyTY24XxE1S">
            Tyvärr har erfarenheterna av den verksamheten av någon obegriplig
            anledning begravts. De stora tekniksteg som togs när det gäller
            utveckling av bilar, vitvaror, byggmaterial och kontorsmaskiner
            har uteblivit sedan verksamheten avstannade. Det var så vi fick
            en halvering av energiförbrukningen i de flesta vitvaror, en återvinning
            på hela 90 procent av många kontorsmaskiner och bilar med helt
            nya bränslen. Jag är övertygad om att man kan gå vidare med den
            metoden.
          </p>
          <p xml:id="i-75BtAQvfWz7X9JMuBxg65V">
            Miljö- och jordbruksutskottets behandling i betänkande 2009/10:MJU16
            av ett liknande motionssvar motiverar lite fördjupning i ämnet.
            Att det är tillåtet enligt EU att ställa krav innebär inte per
            automatik att de ställs och inte heller att de ställs på ett sätt
            som leder till förändringar hos producenterna. Svaret visar att
            majoriteten inte är beredd att ställa verkliga krav på företagen
            utan i stället utgår från att dessa hela tiden gör sitt bästa.
            Erfarenheten visar att så inte är fallet. För företagen gäller
            det att skapa så stora vinster som möjligt på varje nytt tekniksteg.
            Om ingen erbjuder tillräckligt stora förmåner för att ta ett nytt
            tekniksteg så sker det först när det är lönsamt, och jag menar
            att vi inte kan vänta på att alla steg i rätt riktning först får
            exploateras så länge som möjligt innan man tar nästa steg.
          </p>
          <p xml:id="i-X1jDWEBpKe1ziKohww5fRM">
            Som stor upphandlare bör samhället, med staten som organisatör
            och samordnare, gärna i samverkan med privata kunder, i all upphandling
            ställa krav på att leverantören alltid skall använda de minst
            skadliga produkterna.
          </p>
          <p xml:id="i-CmoRrruaXfckfRvFcKktcz">
            Ett sätt att förtydliga vid upphandlingar är att hänvisa till
            Chem Secs så kallade SIN-lista. Det är en lista som ständigt uppdateras
            och som ger den senaste kunskapen från all världens forskning
            på kemikalieområdet om hur man på bästa sätt kan minimera riskerna
            genom att ersätta en kemikalie med det minst farliga alternativet
            för stunden. SIN står för Substitute It Now och är alltså en lista
            över vilka kemikalier som kan bytas ut mot andra, mindre skadliga.
          </p>
          <p xml:id="i-Q3ay9HBRwTNAfVVK3BrXKb">
            Riksdagen bör ge regeringen till känna som sin uppfattning att
            det är en ansvarskännande regerings uppgift att organisera samordnad
            teknikupphandling i ökad utsträckning för att på så vis snabba
            på utvecklingen mot mindre skadliga produkter samt att i det arbetet
            använda SIN-listan som ett kvalificerat verktyg för att styra
            mot en snabb ersättning av farliga kemikalier i alla produkter.
          </p>
        </div>
        <div type="motSignatures">
          <list>
            <item xml:id="i-SpzqPfsytvMpgu9vr1FrGK">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
