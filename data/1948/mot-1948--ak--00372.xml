<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__372/mot_1948__ak__372-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 312. 3
          </p>
          <p>
            Nr 372.
          </p>
          <p>
            Av herr Johnsson i Stockholm, om viss ändring av lagen om av-
          </p>
          <p>
            brytande av havandeskap.
          </p>
          <p>
            I maj 1946 gjordes en ändring i 1938 års lag om avbrytande av
            havande- skap, varigenom fältet för legala fosterfördrivningar
            vidgades till att jäm- väl omfatta sådana på medicinskt-sociala
            grunder. Motiveringen för denna utvidgning av lagens giltighetsområde
            var att man hoppades därigenom kunna högst väsentligt nedbringa
            antalet av de ille- gala aborterna, med dessas stora faror för
            de abortsökande. I samma syfte beslötos betydande anslag för utbildande
            av abortkura- torer. Ingen bestrider, att de illegala aborterna
            äro ett utomordentligt svårbe- mästrat problem, som ofrånkomligen
            krävde snabba och radikala samhälls- åtgärder. Frågan står emellertid
            öppen, om den väg som valdes verkligen ger en ur djupare synpunkter
            tillfredsställande lösning. Oro över följderna av denna lagstiftning
            är vitt utbredd icke bara i kretsar, där man lägger strängt moraliska
            synpunkter på dessa frågor, utan överhuvud i kretsar, där man
            besinnar sig på vår kulturs värden och förpliktelser och börjar
            ana konsekvenserna. Ett stort antal läkare, särskilt gynekologer,
            reagera våldsamt mot att tjänstgöra som hantlangare i fall, där
            det efter deras be- dömning ingalunda gäller att rädda liv utan
            enbart att döda. Denna deras reaktion synes delvis bero på att
            den nya lagens formule- ring i praktiken medger abort under nästan
            vilka omständigheter som helst. Indikationerna synas för vida.
            Det har visat sig att abortsökande kvinnor t. ex. genom hot om
            självmord eller om hänvändelse till en illegal abortör relativt
            lätt ha kunnat inordnas under bestämmelsen om aborttillstånd &gt;när
            med hänsyn till kvinnans levnadsförhållanden och omständigheterna
            i öv- rigt kan antagas, att hennes kroppsliga eller själsliga
            krafter skulle allvar- ligt nedsättas genom barnets tillkomst
            och vården om barnet». Enligt ett uttalande av dr A. Brosset i
            Svensk Läkartidning tycks tillvägagångssättet att genom dylikt
            hot tilltvinga sig aborttillstånd ibland urarta till rena farsen.
            En annan läkare, dr Bertil Bager, framhåller, att många kvinnor
            betrakta besöket på abortkliniken ungefär som om det gällde att
            permanenta håret. Verkligt socialt ansvarskännande läkare rygga
            tillbaka för konsekvenserna i denna lagstiftning, som kommer abortering
            att för allmänheten framstå »som en av myndigheterna sanktionerad
            väg att bli av med ett för tillfället icke önskat havandeskap»&gt;
            (dr Bager). Gynekologer, som skola utföra ope- rationerna, anse
            dem som »ett vedervärdigt ingrepp» (professor John Olow). Doktor
            John Björkhem skriver: »Det är en nog så säregen situation atl
          </p>
          <pb facs="riksdagen-motions-pdf/data/1948/mot_1948__ak__372/mot_1948__ak__372-002.pdf"/>
          <p>
            6 Motioner i Andra kammaren, nr 372.
          </p>
          <p>
            tjänstgöra på en gynekologisk klinik en dag, då det ena fostret
            efter det andra, 15—-20—25 cm långt, tages ut och dräpes.» Reaktionen
            både i läkarkretsar och i övriga bottnar emellertid också i en
            instinktiv känsla av att vi här slagit in på en väg, som negerar
            själva grund- valen för Västerlandets kultur. Respekten för liv
            och förpliktelsen att bära ansvaret för sina handlingar bli väsentligt
            undergrävda, allt eftersom den föreställningen befästes i folket,
            att staten sanktionerar fostermord. Reak- tionen stegras, därför
            att ingen kan avgöra vart utvecklingen kommer att leda, sedan
            på detta sätt grundvalarna uppgivits. Själsläkare och själasörjare,
            som i stor utsträckning få taga emot kvin- nor som aborterat,
            när minnet av den begångna gärningen blivit till ankla- gande
            skuld, vittna samstämmigt om vilka psykiska skador, som aborterna
            tillfoga, och hur svårt dessa kvinnor ha att komma till frid.
            Det kan där- för starkt ifrågasättas om en abort annat än i undantagsfall
            är ett medel till att bevara kvinnans »kroppsliga eller själsliga
            krafter». Den synes fast- mer i det långa loppet kunna bryta ned
            henne själsligt och därmed också kroppsligt ödelägga henne. De
            nuvarande lagbestämmelserna synas icke ha kringgärdat aborttill-
            ståndsgivandet med tillräckliga garantier för att det skall vinna
            sitt mål utan att uppgiva väsentliga värden. Det börjar redan
            heta, att dessa ären- den äro en ren expeditionsangelägenhet för
            medicinalstyrelsen. Detta är säkerligen helt oriktigt. Men föreställningen
            att så är skadar rättsmed- vetandet. Lagstiftarna ha satt sin
            lit till de väntade abortkuratorerna. Därest dessa komma att rekryteras
            av människor med en fast etisk förankring, med klar blick inte
            bara för en människas tillfälliga kris och önskningar utan för
            djupare sammanhang, kunna de säkert uträtta mycket. Men lagen
            före- skriver icke någon skyldighet för de abortsökande att rådfråga
            abortkura- torn, ej heller att dennes undersökning skall föreligga,
            innan läkarna till- styrka eller medicinalstyrelsen fattar sitt
            beslut. Det är utan tvivel ett fel, att hela denna fråga fattats
            endast eller huvudsakligast som en läkarfråga. Även om det stora
            flertalet läkare äro i stånd att och säkerligen verkligen lägga
            andra synpunkter på ärendet, ha de i regel icke möjlighet att
            låta dessa synpunkter komma fullt till tals. Men även abortkuratorn
            kunde behöva vid sin sida, när han skall taga ställning, en klok
            kvinna eller man, som kunde se friskt och icke yrkes- mässigt
            på problemen. Lika angeläget som anställandet av abortkuratorer
            synes det vara att över hela landet legitimera ett antal dylika
            psykologiskt skolade, etiskt högt stående rådgivare, förpliktade
            till absolut tystnad om vad de få sig anförtrott och med skyldighet
            att till vederbörande läkare avge yttrande över sin inställning
            till den abortsökandes önskemål. Ansö- kan till medicinalstyrelsen
            borde måhända hellre ingivas av abortkuratorn och dennes rådgivare
            än av den abortsökande själv.
          </p>
          <pb facs="riksdagen-motions-pdf/data/1948/mot_1948__ak__372/mot_1948__ak__372-003.pdf"/>
          <p>
            Motioner i Andra kammaren, nr 312. 17
          </p>
          <p>
            Med en dylik anordning kunde förväntas, dels att ännu flera abortsö-
            kande kunde bringas till att avstå från sina planer, dels att
            allmänhetens förtroende till att inga andliga värden lättsinnigt
            tillspillogivas genom denna lagstiftning skulle återställas. Bekämpandet
            av de illegala aborterna synes också böra ske genom en högre straffskala
            än den nu tillämpade för abortörerna samt genom en in- tensivare
            upplysning om det kroppsligt, själsligt och samhälleligt nedbry-
            tande i deras gärning. Säkerligen behövde propagandan för större
            ansvar på detta område med större skärpa riktas mot männen, som
            oftast stå bakom kvinnornas begäran om abort, enär de icke vilja
            bära följderna av sitt lättsinne. Med anledning av vad sålunda
            framhållits får jag anhålla,
          </p>
          <p>
            att riksdagen ville besluta hemställa hos Kungl. Maj:t att inkomma
            till riksdagen med sådant förslag till ändring av eller tillägg
            i lagen om avbrytande av havandeskap, att de ovan framförda synpunkterna
            bli beaktade och området för lagens tillämplighet blir fastare
            och snävare fixerat än nu är fallet.
          </p>
          <p>
            Stockholm den 24 januari 1948.
          </p>
          <p>
            Joh. W. Johnsson.
          </p>
        </div>
      </div>
    </body>
  </text>
</TEI>
