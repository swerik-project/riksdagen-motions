<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03752">
  <teiHeader>
    <fileDesc>
      <titleStmt>
        <title>med anledning av prop. 2016/17:188 Nationellt mål och inriktning för funktionshinderspolitiken</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3752 av Barbro Westerholm m.fl. (L)</title>
          <idno type="rdwebb">H4023752</idno>
          <rs type="number">3752</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023752/text</ref>
          <ref type="dokument_url_html">http://data.riksdagen.se/dokument/H4023752</ref>
          <ref type="dokumentstatus_url_xml">http://data.riksdagen.se/dokumentstatus/H4023752</ref>
          <ref type="docx">http://data.riksdagen.se/fil/32B82F29-1662-43D2-8FE2-44EEBACB6FAF</ref>
          <ref type="pdf">http://data.riksdagen.se/fil/2A65F193-437B-47F7-A2B7-F405FC57D22A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-78TEAf5pqwL5VMfoiTTnCi" type="basedOn"/>
        <correspContext corresp="i-78TEAf5pqwL5VMfoiTTnCi">
          <ref>Proposition 2016/17:188</ref>
        </correspContext>
        <correspAction xml:id="i-JbaUzSie8J3S1zvyTEcqhJ" type="signed"/>
        <correspContext corresp="i-JbaUzSie8J3S1zvyTEcqhJ">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-MBsNTg7BhcD5kjSpHxMGFP" type="submitted">
          <date when="2017-06-02"/>
          <time when="14:42:02"/>
        </correspAction>
        <correspAction xml:id="i-XrQqd9ruKJ1x8TCdG7MHsa" type="dismissed">
          <date when="2017-06-14"/>
        </correspAction>
        <correspAction xml:id="i-GPu9oGQ2HRpNExXFgqtrRv" type="reviewed">
          <date when="2017-06-14"/>
          <time when="10:47:54"/>
        </correspAction>
        <correspAction xml:id="i-GXh8rxYJ986aCfDsh5bfCK" type="referred">
          <date when="2017-06-15"/>
        </correspAction>
        <correspAction xml:id="i-UDA9XrCwqvh2gQvb7sX8uL" type="assigned">
          <date when="2017-11-30"/>
          <time when="16:23:41"/>
        </correspAction>
        <correspContext corresp="i-UDA9XrCwqvh2gQvb7sX8uL">
          <ref type="assignedTo">Socialutskottet</ref>
        </correspContext>
        <correspAction xml:id="i-QfcgPaTukRh84JMNVyomwu" type="behandlas_i"/>
        <correspContext corresp="i-QfcgPaTukRh84JMNVyomwu">
          <ref type="uppgift">2017/18:SoU5</ref>
          <ref type="ref_dok_id">H501SoU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU5</ref>
          <ref type="ref_dok_titel">Nationellt mål och inriktning för funktionshinderspolitiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RUdC9qAtvsreWcqm9m5H1o" type="motHeader">
        <div xml:id="i-WfNXr5GEMz5ALs4jJHi8Ch" type="motTitle">
          Motion till riksdagen 2016/17:3752 av Barbro Westerholm m.fl.
          (L) med anledning av prop. 2016/17:188 Nationellt mål och inriktning
          för funktionshinderspolitiken
        </div>
      </div>
      <div xml:id="i-Jfwnfy51oeGL31Y645G4UJ" type="motBody">
        <div xml:id="i-Hjk2bJVyqNV9mjGZVH87Mn" type="motProposal" subtype="förslag">
          <head xml:id="i-DrbCnT7wZKRQENgWQKMeEd">
            Förslag till riksdagsbeslut
          </head>
          <list xml:id="i-Dnbb2uGzt4VVHVkaSchCap" style="ol">
            <item xml:id="i-H6ChhWeDwXSJ4k4DdqNWqt">
              Riksdagen ställer sig bakom det som anförs i motionen om tilläggsdirektiv
              till LSS-utredningen och tillkännager detta för regeringen.
            </item>
            <item xml:id="i-5924aLsEXDdNurNDroVLqP">
              Riksdagen ställer sig bakom det som anförs i motionen om att
              skyndsamt lägga fram förslag om förtydliganden om rätten till
              personlig assistans och tillkännager detta för regeringen.
            </item>
            <item xml:id="i-UYFsy8Ujiexmg3NTCf4R8N">
              Riksdagen ställer sig bakom det som anförs i motionen om att
              tillsätta en bred utredning om de olika insatser som finns för
              att göra det lättare för personer med funktionsnedsättning att
              förflytta sig och tillkännager detta för regeringen.
            </item>
          </list>
        </div>
        <div xml:id="i-GzDNAsNLVWTQFMokcK7viN" type="motContent">
          <head xml:id="i-DyeBW7FQtkiiEQuy38Ga6V" type="h1">
            Motivering
          </head>
          <p xml:id="i-3tRzhx33zmCns761YkQRiz">
            För liberaler är det en självklarhet att människor är olika.
            Vi har olika kön, könsidentitet, sexuell läggning, ålder, härkomst
            och livsåskådning men också skiftande funktionalitet. Var fjärde
            svensk uppger sig ha någon form av funktionsnedsättning. Personer
            med funktionsnedsättningar finns i alla åldrar, klasser och yrkesgrupper,
            lever i staden och på landet, ensamma och i familjer, arbetar,
            är studerande, arbetslösa och sjukpensionärer, har olika värderingar
            och intressen, dvs. de är precis som alla andra.
          </p>
          <p xml:id="i-KjnXFJdg2dJnvRxtGXPxjY">
            När man talar om personer med funktionsnedsättning handlar det
            inte om en homogen grupp av individer som det är synd om, som
            står utanför, som ska tas om hand eller som är utsatt. Det handlar
            om människor som finns överallt, här och nu, med ambitioner och
            livsdrömmar. Människor med förutsättningar som i vissa avseenden
            kan skilja sig från majoritetens, men som är en viktig del av
            samhällsgemenskapen och har rätt till delaktighet i den. Funktionshinderspolitik
            handlar om att förverkliga den rätten och om självständighet och
            självbestämmande. En liberal politik innebär att skapa förutsättningar
            för att alla ska kunna bli sitt bästa jag, också de som har funktionsnedsättning.
            Respekten för den enskilda människans frihet och värdighet är
            utgångspunkten för all liberal politik. Det är särskilt viktigt
            när det handlar om människor som mött hinder i livet – för vilka
            friheten inte är självklar.
          </p>
          <p xml:id="i-HuybJ47rHH9r26cByV8U6k">
            Utgångspunkten för Liberalernas funktionshinderspolitik är FN:s
            konvention om rättigheter för personer med funktionsnedsättning,
            som Sverige ratificerade 2008. Konventionen syftar till att undanröja
            hinder för personer med funktionsnedsättning att ta del av de
            mänskliga rättigheter som tillkommer alla. Konventionen utgår
            från grundläggande principer om individuellt självbestämmande,
            icke-diskriminering, fullständigt och faktiskt deltagande och
            inkludering i samhället, lika möjligheter, tillgänglighet, jämställdhet
            samt rätten för barn med funktionsnedsättning att utveckla sina
            förmågor och bevara sin identitet.
          </p>
          <p xml:id="i-iGCmwjnxkYQET6aUf7P5v">
            Ett inkluderande samhälle där man utgår från den mänskliga mångfalden,
            ser olikheter som styrkor, tar till vara människors vilja och
            ser alla som resurser är ett liberalt samhälle.
          </p>
          <p xml:id="i-UgG7AiQsggPsKWXvEyfDpN">
            Den svenska funktionshinderspolitiken har höga ambitioner. Personer
            med funktionsnedsättning ska ha goda levnadsvillkor och kunna
            leva som andra. Men i verkligheten är det ofta annorlunda. Funktionshinderspolitikens
            delar är kommunicerande kärl, men de hanteras alltför ofta i stuprör.
            Det är tydligt angivet i många regelverk att myndigheter ska samarbeta
            så att stödet till personer med funktionsnedsättning blir optimalt
            och så att inget hamnar mellan stolarna. I praktiken är det alltför
            vanligt att myndigheter i stället skyfflar ansvar mellan sig.
            Uteblivna investeringar i människor krymper framför allt deras
            livschanser, men riskerar också att leda till högre offentliga
            utgifter på sikt.
          </p>
          <p xml:id="i-5hGLY23VZCzXjstLvXE1Sv">
            Liberalerna redovisar i den gemensamma följdmotionen från allianspartierna
            våra synpunkter på det i propositionen föreslagna målet och inriktningen
            för funktionshinderspolitiken.
          </p>
          <p xml:id="i-HLfo51gjjTZuzvrAZ5BwtD">
            Vi har därutöver starka synpunkter på vad som saknas i propositionen.
          </p>
          <p xml:id="i-EquYXCgCsrzgbP5M1NJbv1">
            På t.ex. utbildningsområdet har propositionen karaktären av en
            skrivelse, och framstår där som en tämligen fullständig redogörelse
            för regeringens funktionshinderspolitik. Andra politikområden
            förbigås i princip med tystnad, trots att där pågår både utredningar
            och uppdrag. Det gäller inte minst ett av de fyra områden som
            pekats ut som särskilt viktiga för att nå målet för funktionshinderspolitiken:
            individuella stöd och lösningar för individens självständighet.
          </p>
          <p xml:id="i-8Hhf6FLwfhirMS8EmoVE9i">
            Ett viktigt inslag här är LSS och personlig assistans. Det konstaterar
            även regeringen, om än i en bisats. Regeringens intentioner för
            LSS nämns dock inte med ett ord i propositionen. Det är särskilt
            märkligt när propositionens viktigaste förslag är att FN-konventionen
            på allvar nu ska prägla funktionshinderspolitiken – och när Sverige
            fått hård kritik för att inte leva upp till konventionen just
            vad gäller nedskärningarna på assistansområdet.
          </p>
          <p xml:id="i-TtTyQzuZuK4U9CqHGqZzZg">
            Andelen personer som får avslag på nyansökningar om assistansersättning
            från Försäkringskassan är rekordhög, så även antalet som får minskad
            eller helt indragen assistans vid en omprövning. Ett antal vägledande
            domar de senaste åren har inneburit en kraftigt hårdnad praxis,
            som enligt Liberalernas mening nu ligger långt från LSS-reformens
            ursprungliga intentioner. En utredning, Översyn av insatser enligt
            LSS och assistansersättningen (dir. 2016:40), har ett viktigt
            uppdrag att föreslå reformer för mer ändamålsenliga insatser enligt
            LSS, men har dels krav på sig att lägga förslag som totalt sett
            innebär kostnadsminskningar, dels en tidplan som innebär att de
            som nu nekats stöd får vänta i åratal innan de kan hoppas på en
            lagstiftning som ger dem rimliga möjligheter till ett värdigt
            liv.
          </p>
          <p xml:id="i-JFfsXLFpZpJuDCCs7TYJ78">
            Utredningen behövs, men utan nedskärningsbeting. För detta krävs
            ett tilläggsdirektiv. Därutöver behöver tryggheten säkras på kort
            sikt för dem som just nu nekats stöd och hjälp. Regeringen behöver
            skyndsamt lägga fram förslag på de förtydliganden som behövs för
            att assistans ska kunna beviljas utifrån behov av hjälp med egenvård
            eller annan hjälp som förutsätter ingående kunskaper. Om detta
            görs i form av ett tilläggsdirektiv till sittande utredning eller
            i särskild ordning är mindre viktigt.
          </p>
          <p xml:id="i-KBk4RPSfqkAjGW2o5EcP4t">
            Regeringen aviserar vidare i propositionen ett par uppdrag på
            transportområdet, dels om kvalitet i färdtjänsten, dels om tillgänglighet
            och användbarhet inom transportsystemet. Liberalerna vill i stället
            se en bredare översyn, där man i ett sammanhang ser över de många
            olika insatser som finns för att underlätta för personer med funktionsnedsättning
            att förflytta sig. Kollektivtrafiken, bilstödet, mobilitetsstödet
            och färdtjänsten är i stor utsträckning kommunicerande kärl, och
            hänger samtidigt ihop med t.ex. ledsagning, hjälpmedel och parkeringstillstånd.
            En alltför snål tilldelning av parkeringstillstånd, eller avgiftsbeläggning
            av parkering för personer med funktionsnedsättning, gör i praktiken
            en anpassad bil svårare att använda. En utredning bör se över
            hur olika insatser kan samverka och komplettera varandra för största
            möjliga delaktighet och självständighet för den enskilde. Dessutom
            bör bilstödets målgrupper övervägas. Personer med funktionsnedsättning
            har liksom alla människor fler behov än att ta sig till och från
            arbetet. Att vara delaktig i samhällslivet innebär också att kunna
            utöva fritidsintressen och att träffa släkt och vänner, och det
            behovet är inte mindre för en person som inte har ett förvärvsarbete.
          </p>
        </div>
        <div xml:id="i-Jt9uknVxqcAYBQGNwhbPdR" type="signatureBlock">
          <list xml:id="i-V9VxLW1an6c3jc38sekzGe">
            <item xml:id="i-Tud7AbecMsuBfyFiPW5DUR" who="i-L3xspgThUxUN1YtSDqcmk8" type="signature">
              Barbro Westerholm (L)
            </item>
            <item xml:id="i-JkEgKhTXY5G3b8VDBFbwLU" who="i-VGvz17reDhSXFdrtvk1pwq" type="signature">
              Bengt Eliasson (L)
            </item>
            <item xml:id="i-7sLMBarMFTC5oCunQGpcsT" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-P1TNydn6qCxGewh4V9y6qK" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-KRjfrMck4HK9ZMGbJoF4Xf" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-EpqGJ4tBbZ7eTZDBL4zLQo" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
