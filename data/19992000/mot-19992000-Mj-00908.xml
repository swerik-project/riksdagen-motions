<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0908/mot_199900_Mj_0908-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ908 pnr: mp516
          </p>
          <p>
            Motion till riksdagen
          </p>
          <p>
            1999/2000:MJ908
          </p>
          <p>
            av Gudrun Lindvall m.fl. (mp) Stjärtand och skedand
          </p>
          <p>
            1 Inledning
          </p>
          <p>
            Jakten i Sverige regleras i jaktlagen (1987:259) och jaktförordningen
            (1987:905). Vi har i flera motioner och interpellationer kritiserat
            olika typer av jakt i landet. Vi menar att all jakt måste utgå
            från kunskap om respektive arts populationstillstånd. Idag är
            den biologiska mångfalden trängd som aldrig förr. Artdatabanken
            redovisar nu att även vanliga arters populationer minskar. Jakttider
            regleras i jaktförordningens bilaga 1. De andfåglar (Anantidae)
            som får skjutas i landet är: gräsand, kricka, bläsand, stjärtand,
            skedand, brunand, alfågel, sjöorre, knipa, storskrake, sothöna,
            vigg, ejder, svärta, småskrake, sädgås, bläsgås, grågås och kanadagås.
            Vi anser att all andjakt borde ses över och att en grundlig inventering
            av arternas populationer borde ske. Därefter bör man beräkna vad
            som är en acceptabel beskattning och sedan tillåta ett jakttryck
            på populationen dimensionerat efter detta. I denna motion tas
            två arter upp.
          </p>
          <p>
            2 Stjärtand
          </p>
          <p>
            Stjärtanden är klassad som hotad och återfinns i Artdatabankens
            lista i kategori 4 Hänsynskrävande. Det finns mellan 1 000 och
            2 000 häckande par i landet. I de övriga nordiska länderna är
            det bara Finland som har en större population, men i alla länderna
            sägs populationen vara minskande. Stjärtand häckar i så gott som
            hela landet, men är alltså sällsynt. Den finns i slättsjöar och
            kustområden i södra och mellersta Sverige, men även i norra Sverige
            i skogslandets sjöar och utmed kusten. Den återkommer tidigt på
            våren och inleder också häckningen tidigare än andra änder. I
            boken Rödlistade ryggradsdjur i Sverige, utgiven av Artdatabanken,
            står att läsa;
          </p>
          <p>
            Allmänt sett är våra simänder utsatta för ett hårt jakttryck
            på, eller på väg till, sina övervintringsområden (framför allt
            i Frankrike och nordsjöländernas kustområden). Även om ett rimligt
            jakttryck generellt ej behöver påverka andpopulationer negativt,
            bör jaktens betydelse studeras för stjärtanden med tanke på dess
            proportionellt obetydliga antal i relation till gräsanden i Sverige.
            Överskrider man tröskelvärdet för det jakttryck som arten förmår
            klara genom kompensatoriska mekanismer så minskar populationen.
          </p>
          <p>
            14
          </p>
          <pb facs="riksdagen-motions-pdf/data/199900/mot_199900_Mj_0908/mot_199900_Mj_0908-0002.pdf"/>
          <p>
            15
          </p>
          <p>
            2.1 Jakttiden
          </p>
          <p>
            Jakttiden är olika i olika delar av landet. På Gotland och i
            Blekinge och i Skåne län tillåts jakt mellan 21 augusti och 31
            december. I Dalarnas, Gävleborgs, Jämtlands och Västerbottens
            län tillåts jakt 25 augusti-30 november. Samma jakttid gäller
            för Norrbottens län utom i gräns- älvsområdet, där stjärtand får
            jagas den 20 augusti kl. 11.00—-30 november. I övriga landet tillåts
            jakt 21 augusti-30 november. I avskjutningsstatistiken, som tyvärr
            inte visat sig vara särskilt pålitlig, anges att ca 1 500 fåglar
            skjuts årligen.
          </p>
          <p>
            3 Skedand
          </p>
          <p>
            För skedanden gäller samma jakttider som för stjärtanden. Den
            återfinns ännu inte i Artdatabankens hotlista, men är en art som
            minskar. Den vill ha näringsrika sjöar, mader och översvämmande
            gräsmarker. Finns såväl i sjöar som utmed kusten, dock framför
            allt i södra och mellersta Sverige. Eftersom marker som översvämmas
            blir allt färre minskar biotoperna som passar skedand. En del
            eutrofa sjöar är också så näringsrika att många förut vanliga
            djur försvinner och näringsvävarna förändras. Om det påverkar
            skedanden negativt går inte att få bekräftat, men att arten blir
            alltmer sällsynt är aktiva fältornitologer överens om.
          </p>
          <p>
            4 Förändringar och förslag
          </p>
          <p>
            Vi anser att all jakt måste utgå från biologiska och etiska principer.
            Vi anser att jakten på stjärtand och skedand strider mot dessa
            principer. Vi föreslår därför att skedand och stjärtand fredas
            i landet. Detta har diskuterats under flera år. Nu höjs alltfler
            rösten, som samstämt begär en fredning av arterna. Det skäl till
            jakten som anförs är att de är svåra att skilja från gräsand.
          </p>
          <p>
            4.1 Så här ser de ut
          </p>
          <p>
            Stjärtanden och skedand kan vara svåra att skilja från gräsanden
            för ett otränat öga. Hanar i praktdräkt är dock lätta att känna
            igen. Problemet är att under jakttiden på hösten har många hanar
            sin andra dräkt, den så kallade eklipsdräkten och är då färgad
            som en hona. Stjärtandshanen har ett mörkt huvud ovan en vit lång
            hals och lång stjärt. Honan och hanen i eklipsdräkt är lika en
            gräsandshona och framför allt i uppfloget kan det vara svårt att
            skilja dem åt. Detsamma gäller ungfåglarna. Stjärtanden ser emellertid
            smäckrare ut och har påfallande lång hals och stjärt. Den saknar
            också gräsandens blå vingspegel. Skedanden ser framtung ut i vattnet.
            Näbben är bred och lång hos båda könen. Hanen i praktdräkt har
            visserligen grönt huvud som gräsand, men bröstet är vitt och sidorna
            bruna. Den ser påfallande färggrann och ljus ut. Honan och hanen
            i eklips påminner om gräsand, men framtungheten finns kvar på
            grund av den stora näbben.
          </p>
          <p>
            Mot. 1999/2000
          </p>
          <p>
            MJI908
          </p>
          <p>
            15
          </p>
          <pb facs="riksdagen-motions-pdf/data/199900/mot_199900_Mj_0908/mot_199900_Mj_0908-0003.pdf"/>
          <p>
            16
          </p>
          <p>
            Det skäl som anförs för jakten på dessa arter är just att de
            är svåra att skilja Mot. 1999/2000
          </p>
          <p>
            från gräsanden, som är vanlig och klarar ett jakttryck. Detta
            måste dock ses MJ908
          </p>
          <p>
            som ett mycket dåligt skäl att ha jakt på stjärtand, som är klassad
            som en hotad art, och skedand, där populationen är så liten. Kan
            man inte att skilja arterna åt vid jakten så får man väl jaga
            arter man klarar att identifiera. För många jägare finns inga
            problem att skilja arterna åt.
          </p>
          <p>
            4.2 Dags att freda stjärtand och skedand
          </p>
          <p>
            Det är dags att freda stjärtand och skedand. Den första finns
            med i Artdatabankens hotlista och den andra blir allt sällsyntare.
            Båda utsätts för ett högt jakttryck vid flyttningen. Skälet att
            det är svårt för jägare att skilja dessa arter åt vid jakten håller
            inte. Med dagens jägarexamen måste den kunskapen vara ett krav
            på en jägare, som vill skjuta änder. Är man inte säker på arten,
            då anden flyger upp, måste försiktighetsprincipen gälla och skottet
            inte gå. Flera organisationer har framfört samma krav som vi.
          </p>
          <p>
            5 Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om fredning av skedand och stjärtand. Stockholm den 29 september
            1999 Gudrun Lindvall (mp)
          </p>
          <p>
            Gunnar Goude (mp) Kia Andreasson (mp)
          </p>
          <p>
            16
          </p>
        </div>
      </div>
    </body>
  </text>
</TEI>
