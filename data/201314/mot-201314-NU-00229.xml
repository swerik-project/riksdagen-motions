<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00229">
  <teiHeader>
    <fileDesc>
      <titleStmt>
        <title>Serviceföretagande i glesbygd</title>
        <author corresp="i-7BVrTrBc6AJDkYa3WEfLxy">av Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Serviceföretagande i glesbygd</title>
          <idno type="rdwebb">H102N229</idno>
          <rs type="number">N229</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N229/text</ref>
          <ref type="dokument_url_html">http://data.riksdagen.se/dokument/H102N229</ref>
          <ref type="dokumentstatus_url_xml">http://data.riksdagen.se/dokumentstatus/H102N229</ref>
          <ref type="doc">http://data.riksdagen.se/fil/D8D15687-1FB9-4027-898C-76EE3EA4F961</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-61g3v7c51K9bHJTStpuY9U" type="signed"/>
        <correspContext corresp="i-61g3v7c51K9bHJTStpuY9U">
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction xml:id="i-QhFeDw687bZ5ZX51uqi4ts" type="numbering">
          <date when="2013-10-02"/>
        </correspAction>
        <correspAction xml:id="i-daE3Gqm8efJ1BD2zqvoFQ" type="submission">
          <date when="2013-10-01"/>
        </correspAction>
        <correspAction xml:id="i-4C9md9qUGuJtYKdAz53rNi" type="transfer">
          <date when="2013-09-30"/>
        </correspAction>
        <correspAction xml:id="i-Ay3zpRhkMhYQ73GpUVgsTs" type="assigned"/>
        <correspContext corresp="i-Ay3zpRhkMhYQ73GpUVgsTs">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HgG75Vf57BiRoPcqSj8jHs" type="motHeader"/>
      <div xml:id="i-VbzDWEHBo6xdgqmPu59uwr" type="motBody">
        <div xml:id="i-PMdtYMS8XJDS6ZfDcjiDab" type="motProposal" subtype="förslag">
          <head xml:id="i-SYrYpMaNMsqx32Ws4XunqD">
            Förslag till riksdagsbeslut
          </head>
          <list xml:id="i-5tGcBAsSb3TFTUtwPG8eaB" style="ol">
            <item xml:id="i-J4QZsHt8DA9ybsPhtjJC5C">
              Riksdagen tillkännager för regeringen som sin mening vad som
              anförs i motionen om minskade administrativa kostnader för serviceföretag
              på landsbygden.
            </item>
            <item xml:id="i-TSvg4e3QaiJ2eM66hZKjgR">
              Riksdagen tillkännager för regeringen som sin mening vad som
              anförs i motionen om att underlätta för glesbygdsföretag att erbjuda
              spel via Svenska Spel och ATG. 1
            </item>
            <item xml:id="i-Hcdfg9VmrVuFPKUTnMQ7o4">
              Riksdagen tillkännager för regeringen som sin mening vad som
              anförs i motionen om att underlätta betalningsservice och kontanthantering
              på landsbygden. 2
            </item>
            <item xml:id="i-A7zqgSNo92UtRFwLY5KCfW">
              Riksdagen tillkännager för regeringen som sin mening vad som
              anförs i motionen om kringkostnader för tillsynsverksamhet för
              mindre servicenäringar.
            </item>
            <item xml:id="i-Gh7U3U6iRt1U6s5LETp7e5">
              Riksdagen tillkännager för regeringen som sin mening vad som
              anförs i motionen om att se över hur information om och koordinering
              av landsbygdsstöd till kommersiell service på landsbygden kan
              förbättras.
            </item>
            <item xml:id="i-FfKrBezQRdrGHL23wqbMd7">
              Riksdagen tillkännager för regeringen som sin mening vad som
              anförs i motionen om att se över möjligheten att slopa framtida
              krav på sluten kontanthantering för mindre butiker. 3
            </item>
          </list>
          <p xml:id="i-R2BGJX2NSashX3GYX1vxfe">
            1 Yrkande 2 hänvisat till KrU.
          </p>
          <p xml:id="i-PHcLi9oUgFda77zPbkMhj8">
            2 Yrkande 3 hänvisat till TU.
          </p>
          <p xml:id="i-JrYrn1rP96PwQV3ZLATFpC">
            3 Yrkande 6 hänvisat till AU.
          </p>
        </div>
        <div xml:id="i-SFfiHqEG7VBiMQvUedJknz" type="motContent">
          <head xml:id="i-CjVpG2e2JQ4nmLu4KggwAS" type="h1">
            Motivering
          </head>
          <p xml:id="i-Dy6ioaQvzMTEc7QZ14FpnB">
            Servicen på landsbygden tunnas ut år för år. I många byar på
            landsbygden som för 20–30 år sedan sprudlade av liv gapar affärslokaler
            tomma och bygden tynar sakta bort. På vissa ställen finns dock
            fortfarande en lanthandel eller mack kvar, och dit har den kvarvarande
            samhällsservicen nu centrerats. De tio senaste åren har 20 procent
            av landsbygdens lanthandlar försvunnit, och många gånger samhällsservicen
            med dem. Fortsätter den nuvarande trenden i oförändrad takt dröjer
            det inte länge innan lands- och glesbygdens både privata och offentliga
            samhällsservice är utplånad.
          </p>
          <p xml:id="i-3qVwVUWBgi7SHcpgWA48S6">
            En avgörande aspekt för en levande landsbygd är god tillgänglighet
            till olika serviceställen. Det senaste decenniet har många bensinmackar
            försvunnit på landsbygden. Ofta har mackens nedläggning också
            inneburit att inte bara ett samlingsställe för ortens befolkning
            försvinner men också att annan service som post, apoteksservice,
            spel- och systembolagsombud försvinner med macken. Det är alltså
            inte bara en fråga om att landsbygdsbefolkningen i många fall
            måste åka flera mil för att tanka, vilket är negativt ur miljösynvinkel,
            utan också om samhällsservice och en social samlingsplats som
            försvinner på landsbygden. I flera fall sker samma utveckling
            med lanthandlarna runt om i Sverige.
          </p>
          <p xml:id="i-UgzDcxG4DrksoxRdduN8Ho">
            Sedan Svensk Kassaservice lades ned har penninghanteringen på
            landsbygden försvårats. För lokalbefolkningen har det inneburit
            försämrad tillgång till kontantuttag, och för handlarna har faran
            med att inte snabbt kunna lämna in dagskassor inneburit en osäkrare
            arbetssituation samtidigt som näringsidkarna många gånger fått
            vänta allt fler dagar innan pengarna har hamnat på bankkontot.
            Grundsyftet med sluten kontanthantering i detaljhandeln är det
            inget fel på – att minska butiksrån och därmed förbättra arbetsmiljön
            för dem som arbetar i branschen. Men förutsättningarna för att
            driva små och medelstora företag, särskilt på landsbygden, kommer
            knappast gynnas av ett krav på ett slutet kontanthanteringssystem.
            För mindre butiker, som en lanthandel, kan detta krav innebära
            att man tvingas stänga. Enligt organisationen Företagarna beräknas
            investeringskostnaden för ett slutet system till ca 100 000 kronor
            eller mer per kassa. Det är mycket pengar för den lilla butiken.
            Den totala kostnaden för landets alla småföretagare blir ungefär
            4,5 miljarder kronor. Det är av vikt att villkoren för företagande
            inte försämras utan istället förbättras. Förutsättningarna för
            att införa sluten kontanthantering för en liten butik på landsbygden
            skiljer sig från storstädernas dito. Möjligheten att slopa framtida
            krav på sluten kontanthantering för mindre butiker bör därför
            ses över.
          </p>
          <p xml:id="i-RRJbNNVtDiU9b5ppXTKn3S">
            Näringsverksamhet måste ske under marknadsmässiga villkor både
            i städer och på landsbygden. Utveckling måste ske av egen kraft.
            Dock är den grundläggande förutsättningen olika då kundunderlaget
            för en landsbygdsbutik är svårt att påverka samtidigt som kanske
            en enskild företagare inte bara behöver kunna ett verksamhetsområde
            eller ett regelverk för att kunna driva en framgångsrik näringsrörelse
            på landsbygden.
          </p>
          <p xml:id="i-5z38dwXpJDFqbDe5XiPpCF">
            Hela Sverige ska leva och Bygden behöver butiken är två välkända
            slogans. Folk handlar dock i allt större utsträckning på städernas
            stormarknader. Landsbygdens stora utmaning är i dagsläget hur
            man möter ökad konkurrens från köpcentrum samt större rörlighet.
            På många ställen har hela byalag gått samman och bildat ekonomiska
            föreningar för butikers överlevnad. Ett starkt och utvecklat lokalt
            engagemang är en förutsättning för att hitta lösningar som kan
            ge både kommersiell och offentlig service. Vanligt är därför att
            servicenäringar på landsbygden söker fler ben att stå på, såsom
            catering, hemkörning, kiosk, mack, kafé eller bygdegårdsaktiviteter.
            Detta är positivt för en levande landsbygd och något som bör underlättas
            ytterligare. Det är därför välkommet att alliansregeringen har
            tillfört extra landsbygdsstöd för att just underlätta kommersiell
            service på landsbygden. Däremot är det få som känner till att
            dessa stöd existerar, vem de vänder sig till och hur man söker
            dem. I många fall är det länsstyrelserna runt om i landet som
            sköter detta. Det är därmed angeläget att länsstyrelserna på ett
            bättre sätt koordinerar sitt arbete med olika landsbygdsstöd och
            tydligare informerar om vilka stöd som finns och hur man ansöker
            om dem. Möjligheten till att se över hur information och koordinering
            av landsbygdsstöd kan förbättras bör därför göras.
          </p>
          <p xml:id="i-7NcF8xmkbp4Nf5vZbx689T">
            Vidare upplever många landsbygdshandlare att det är svårt eller
            omöjligt att bli ombud för exempelvis Svenska Spel. Detta trots
            att avgifter för maskinhyra etcetera torde täcka de kostnader
            som Svenska Spel har för sin utrustning.
          </p>
          <p xml:id="i-Wtdb8A8psrdErhLhdarNxG">
            Handlare på landsbygden pekar, vid sidan av sviktande kundunderlag,
            ut den administrativa bördan som ett bekymmer och en stor anledning
            till avveckling. Det är orimligt att små lanthandlar måste betala
            samma kostnad för exempelvis tillsyn som stormarknader.
          </p>
          <p xml:id="i-NfCKSRfirBDbBA3AUk3fPF">
            För att hindra att servicenäringen i lands- och glesbygd ytterligare
            utarmas bör regeringen se över möjligheten att underlätta regelbördan
            och de administrativa kostnaderna för serviceföretag i glesbygd.
            Vidare bör man se över hur tillsynsförfarandet enklare kan samordnas
            samt hur tillgängligheten till kontantuttag och betalservice kan
            förbättras.
          </p>
        </div>
        <div xml:id="i-UjwUw7R96BnszgD6evL14s" type="signatureBlock">
          <list xml:id="i-HgU6MMQZYKhy9pQqnhBppM">
            <item xml:id="i-NtkVzKtMMAJnx21y8XjMQq" type="signature">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
