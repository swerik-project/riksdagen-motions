<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00403">
  <teiHeader>
    <fileDesc>
      <titleStmt>
        <title>Gotlands utveckling</title>
        <author corresp="i-MMa2PA7yJ45qkfsEkcFqYb">av Christer Engelhardt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands utveckling</title>
          <idno type="rdwebb">GX02N403</idno>
          <rs type="number">N403</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N403/text</ref>
          <ref type="dokument_url_html">http://data.riksdagen.se/dokument/GX02N403</ref>
          <ref type="dokumentstatus_url_xml">http://data.riksdagen.se/dokumentstatus/GX02N403</ref>
          <ref type="doc">http://data.riksdagen.se/fil/C3BB2F15-E2E7-4A51-9859-A33CFAD5369B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MJAAQvY16StpJRVyxiCkBd" type="signed"/>
        <correspContext corresp="i-MJAAQvY16StpJRVyxiCkBd">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-JhwiLzs2Vu5C5QamHpit6y" type="numbering">
          <date when="2009-10-07"/>
        </correspAction>
        <correspAction xml:id="i-KzoAMwatdnXQ7bK8sMJqt3" type="submission">
          <date when="2009-10-06"/>
        </correspAction>
        <correspAction xml:id="i-EkPHpbuNVxdxjkJBT6nwrc" type="transfer">
          <date when="2009-10-01"/>
        </correspAction>
        <correspAction xml:id="i-EyAMqHuwo1gA2unwd8Lmgb" type="assigned"/>
        <correspContext corresp="i-EyAMqHuwo1gA2unwd8Lmgb">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2wMb4M1HpNDqxDS1Fjo3fY" type="motBody">
        <div xml:id="i-XFMr5qNJBpDo2NcQF1M1Nt" type="motProposal" subtype="förslag">
          <head xml:id="i-EAi6bHVPff6SyxL7kVAkwH">
            Förslag till riksdagsbeslut
          </head>
          <p xml:id="i-7Rkw74cpjxCrUpfDt3ux2V">
            Riksdagen tillkännager för regeringen som sin mening vad som
            anförs i motionen om att se över insatser för Gotlands utveckling.
          </p>
        </div>
        <div xml:id="i-RinhPjadV2ZxiZuaBSV6t8" type="motContent">
          <head xml:id="i-AJqk2924WEmdmoKUBWkjsy" type="h1">
            Arbetsmarknad och regionalutveckling
          </head>
          <p xml:id="i-MwGDDtVoDSsFbdBhoTK6o2">
            Under de senaste åren har en stor omställning skett på den gotländska
            arbetsmarknaden. Procentuellt sett har Gotland förlorat ett stort
            antal arbetstillfällen men också en stor del av den gotländska
            arbetskraften. Gotland har också under många år haft en negativ
            befolkningsutveckling.
          </p>
          <p xml:id="i-SvuV9N3wWbcqxeba57EAoa">
            Ett särskilt hot mot Gotland och den gotländska arbetsmarknaden
            är de nederlag som vi drabbats av framförallt inom den gotländska
            industrin. Gotland behöver industrijobben för att klara sysselsättningen
            och det finns ett behov av en genomlysning med en långsiktig och
            hållbar strategi för att trygga den gotländska arbetsmarknadens
            framtid.
          </p>
          <p xml:id="i-J5SHnizihi6sLsT2LPmeX">
            På Gotland är turism och jordbruk/livsmedelsindustri viktiga
            näringar, liksom tillverkning av cement, kalk och trävaror. Tjänstenäringar
            av olika slag får dock en allt större betydelse. Flera mindre
            företag som bygger sin produktion på kvalitet och design växer
            fram bland annat inom möbeltillverkning. Gotland är ett av de
            företagstätaste länen i landet med drygt 7 800 företag. Även nyföretagandet
            ligger bland de högsta i landet och har stadigt ökat se dan 2001.
            Positivt är att det under 2008 startades 395 nya företag, varav
            145 startades av kvinnliga företagare.
          </p>
          <p xml:id="i-ThJTVxr2vDQjB6Rwe3oPAG">
            Jordbruket och livsmedelsindustrin är sedan lång tid tillbaka
            viktiga näringar på Gotland och trots stark konkurrens är framtidstron
            stor. Idag kan man hitta gotländska livsmedelsprodukter i hela
            Sverige. Den dominerande marknaden för gotländska varor är Mälardalen.
            De gotländska livsmedelsproducenterna arbetar med lokala råvaror
            och slutprodukterna är av hög kvalitet.
          </p>
          <p xml:id="i-KgTV5rjrHfDoVNJeYPEUeh">
            Turismen är en viktig del av det gotländska näringslivet. Det
            stora antalet besökare har medfört att många företag växt fram
            inom denna näring.
          </p>
          <p xml:id="i-DvqZTpVd2tuEYsrczo2FHJ">
            De stora företagen inom tjänstesektorn är betalningsföretaget
            PayEx samt Svenska Spel, men även inom denna sektor har utvecklingen
            av nya företag varit stor. Antalet arbetstillfällen inom offentliga
            myndigheter har ökat de senaste åren, främst genom att Sidas Östersjöenhet,
            Riksutställningar och Riksantikvarieämbetet har lokaliserats till
            ön.
          </p>
          <p xml:id="i-38DLBbMUBZ2THg6vfS6qoS">
            Störst av de offentliga myndigheterna är Försäkringskassan som
            genom utlokalisering av bland annat sin utlandsenhet till Gotland
            gått före och visat på ett glesbygdsläns möjlighet att ta emot
            väl kvalificerade arbetstillfällen. Dessa utlokaliserade arbetstillfällen
            har betytt mycket för Gotland och dess omställning på en annars
            så negativ arbetsmarknad.
          </p>
          <p xml:id="i-XRCP1yTApJk8sfvw7AwDyi">
            Gotland har fått besked om att få utgöra en egen region, vilket
            för oss gotlänningar förhoppningsvis kommer att betyda att Gotland
            därmed ges trygga och stabila förutsättningar att också utgöra
            en kraftfull region och kunna bidra till landets utveckling.
          </p>
          <head xml:id="i-TGJtMvxnooXowaYHDqL49k" type="h2">
            Samverkan inom hälso- och sjukvård
          </head>
          <p xml:id="i-G6dK5Kf8xFpsrZRAffijuz">
            Gotlands kommun ansvarar alltsedan kommunen bildades 1971 för
            lands­tingsverksamheten.
          </p>
          <p xml:id="i-LFUgLxwJbNw4psjRVopf9a">
            Gotlands kommun har betydande inkomster från såväl inkomstutjämning
            och kostnadsutjämning till både den kommunala verksamheten och
            landstingsverksamheten. Ändå upplever jag att Gotlands kommun
            har större kostnader för sjukvården är vad som är fallet i andra
            landsting beroende på vårt ö-läge. Gotland med sitt läge mitt
            i Östersjön har speciella förhållanden. Sjukvården på Gotland
            har, på grund av sitt läge, ett akutsjukhus med länssjukhuskaraktär
            med jourkedjor inom kirurgi, medicin, anestesi och röntgen samt
            BB.
          </p>
          <p xml:id="i-TLkSKoUh4EBdEiuWZ1yNeD">
            Det behövs för att tillgodose gotlänningarnas behov av sjukvård
            inom de olika specialiteterna. För att upprätthålla jourlinjer
            med en rimlig tjänstgöring för de enskilda läkarna krävs en viss
            minimibemanning som är större än vad befolkningsunderlaget egentligen
            kräver. Kvinno- (med BB), barn-, ögon- och öronklinikerna är exempel
            på sådana kliniker som sannolikt inte skulle finnas om vi fanns
            närmare fastlandet.
          </p>
          <p xml:id="i-Mk6K6t6WxsZxFAfiVybTYA">
            Den gotländska hälso- och sjukvården har genom ett avtalsreglerat
            samarbete med universi­tetssjukhus, framförallt Karolinska universitetssjukhuset,
            sökt säkra tillgången till vård på fastlandet, medicinskt konsultstöd
            samt långtgående samverkan inom IT. Samverkan sker vidare med
            Stockholms läns landsting i vårdpro­grams- och upphandlingsfrågor.
            En plattform för denna samverkan är sam­verkansnämnden i sjukvårdsregionen
            StockholmGotland. Gotland dras trots positiva samverkansformer
            med årliga underskott inom den gotländska sjukvården. Jag är tveksam
            till om Gotland i längden kan klara av finansieringen av sjukvården
            om vi skall ha en sjukvård som är likvärdig med fastlandet.
          </p>
          <head xml:id="i-Gd8K6bRK6BXBJGjMvH5N2R" type="h2">
            Gotlands läge som plattform för ett kris- och säkerhetscentrum
          </head>
          <p xml:id="i-QucfjPdACdJHsWbHu87C4Q">
            I Östersjöregionen bor i dag ca 100 miljoner invånare, vilket
            gör regionen till en av de mest expansiva i Europa. Östersjön
            utgör idag ett av världens mest trafikerade havsområden. Gotland
            ligger som en refug i Östersjön med fartygsleder på båda sidor
            om ön.
          </p>
          <p xml:id="i-3QCCwgFpHU6QnfZ69hqqmY">
            I det svenska luftrummet över Östersjön genomförs också varje
            år ett par hundratusen flygningar. Av säkerhetsskäl har Luftfartsverket
            vid några tillfällen tvingats införa flygbegränsningar och i luftrummet
            ovanför Gotland har det skapats en ny dubbel flygled.
          </p>
          <p xml:id="i-WnqnyX7DVf8umdvUgApiWb">
            Med den alltmer intensiva trafiken såväl i Östersjön som i luftrummet
            ovanför bör det på Gotland skapas en samlad trafikledningscentral
            som kan utgöra ett nationellt kris- och säkerhetscenter. Gotland
            är med sitt unika läge i Östersjön en strategiskt viktig plats
            att använda sig av och Sjöcentralen på Gotland är en väl fungerande
            verksamhet som mycket väl kan utvecklas till ett nationellt kris-
            och säkerhetscenter.
          </p>
          <p xml:id="i-CFHLRuHbXkv4jbDXs5AszH">
            Visby har en mycket bra och väl fungerande flygplats som nyligen
            även fått nationell och strategisk status. Med sin kapacitet att
            klara flygtransporter och logistik kan Visby flygplats också i
            detta avseende ingå i ett sådant nationellt kris- och säkerhetsarbete.
            I händelse av att den ryska gasledningen kan komma att dras på
            havsbotten utanför Gotlands kust kommer även den att bidra till
            att Östersjön blir i behov av en alltmer samlad kris- och säkerhetsverksamhet.
          </p>
          <head xml:id="i-8xrZwBYcTQBxkv6ohjJE3c" type="h2">
            Natur, Östersjöns miljö och fiskepolitik
          </head>
          <p xml:id="i-VJCQWcfGEQA3uW8VadkzUf">
            Gotland har en natur med höga värden. Den gotländska faunan och
            skogen utpekas i stor utsträckning som skyddsvärda. Natura 2000-områden
            och formellt skydd av skog på Gotland konkurrerar om samma mark
            som är värdefull för cement- och kalkindustrin. Det borde vara
            möjligt att låta industrin utvecklas och naturskydd främjas med
            hänsyn till båda intressena. Den osäkerhet som industrin upplever
            om naturvärdena utpekas i första hand som en faktor som kan hämma
            utvecklingen. Gotland är beroende av att industriarbetena består.
          </p>
          <p xml:id="i-Cr3XquyFnSuRUD3sdeijrX">
            I Sverige har vi kommit långt i arbetet med 16 ambitiösa miljökvalitetsmål,
            varav ett miljömål innebär att havsmiljön i Östersjön måste förbättras.
            Dess miljö är inte bara ett problem och ansvar för Sverige utan
            det är minst lika viktigt och ansvarsfullt för alla länder runt
            Östersjön. Det krävs kraftfulla politiska insatser och samarbete
            mellan länderna i Östersjöregionen för att förbättra miljön i
            Östersjön. Med Östersjön, klassat som ett särskilt känsligt havsområde,
            bör Östersjöländerna samlat arbeta med forsknings- och miljöövervakning.
          </p>
          <p xml:id="i-AQaNMGXZX7sFcDwQ6ouJyY">
            Den tidigare socialdemokratiska regeringen insåg fiskerinäringens
            betydelse för en stor grupp människor i vårt land. Man hyste förståelse
            för yrkesfiskarnas önskemål om fortsatt arbete och för kustsamhällenas
            kamp för överlevnad. På Gotland är fisket en liten men viktig
            näring. Fisket är också en viktig historisk del i en öns identitet.
            Det är angeläget att fisket hur litet det än är ges långsiktig
            trygghet i arbetet för ett hållbart fiske. Den inställningen tycker
            jag också skall ligga till grund för svensk fiskeripolitik. Det
            övergripande målet bör också vara en ekologisk, ekonomisk och
            socialt hållbar fiskeproduktion som speglar konsumenternas efterfrågan.
            Konsumenternas tydliga lyhördhet inför forskarnas råd bör också
            respekteras.
          </p>
          <head xml:id="i-DkhgaACwbP83u8v1H1fCVN" type="h2">
            Vindkraft och ny kraftkabel
          </head>
          <p xml:id="i-91po3JvCCdDcPgGvrfLUTy">
            Den största delen av all svensk vindkraft under 2008 producerades
            i södra Sverige. Skåne är det län som hade flest vindkraftverk
            cirka 250 stycken med störst installerad effekt. Tätt inpå kom
            Västra Götaland och Gotland. Bland landets kommuner var det Gotland
            som hade flest vindkraftverk, runt 140. Gotland ligger långt fram
            i utveckling och framtida expansionsmöjligheter när det gäller
            etablering av nya vindkraftverk. Men för att klara av denna utveckling
            av vindkraft på Gotland behövs det en ny (tredje) kraftkabel mellan
            Gotland och fastlandet. Under sommaren 2009 meddelade Svenska
            kraftnät att en ny kraftkabel mellan Gotland och fastlandet mycket
            väl kunde bli verklighet. I budgetpropositionen för 2010 står
            det att Svenska kraftnät studerar förutsättningarna att ansluta
            Gotland till det svenska stamnätet. Jag vill betona vikten av
            att Gotland i det yttersta är i behov av en ny tredje kraftkabel
            för att kunna vara en viktig länk i utvecklingen av förnybar elproduktion
            och för en utveckling av vindkraften på Gotland.
          </p>
          <head xml:id="i-Sdb9HVCfbDXtpNX6gU4VbR" type="h2">
            Investeringar i det gotländska vägnätet
          </head>
          <p xml:id="i-QWHyGSgSVWZWZadng74uoC">
            Riksdagen beslutade 2007 om nya hastighetsgränser. Vägverkets
            översyn och förslag till införande av de nya hastighetsgränserna
            bygger på att dessa successivt ska anpassas till vägens säkerhetsstandard
            och till övriga transportpolitiska delmål. Under 2009 gör Vägverkets
            regioner en översyn och föreslår hastighetsgränser för det statliga
            vägnätet utifrån det nya hastighetsgränssystemet. De 90-vägar
            som klassas som mindre säkra får hastigheten 80 km/tim. Det handlar
            om vägar som saknar mitträcke, har farligt sidoområde med till
            exempel träd, stenar och branta slänter, är smala eller har dålig
            sikt. Vägar som i dag har 70 km/tim och är viktiga transportstråk
            kan eventuellt få höjd hastighet till 80 km/tim.
          </p>
          <p xml:id="i-4anskbjbQeZoSf7pHkRbH8">
            Vägverkets bedömning och inventering för Gotland visar att många
            sidoområden längs med de gotländska vägarna är undermåliga och
            rensning eller uppsättning av sidoräcken skulle öka trafiksäkerheten.
            Enligt de nya reglerna kan få vägar behålla 90 km/tim, utan mycket
            omfattande insatser. De flesta av vägarna skulle kunna ha en hastighet
            på 80 km/tim men även för detta krävs omfattande insatser. För
            att enligt de nya reglerna kunna hålla 90 km/tim på några av sträckorna
            och för att kunna ha 80 km/tim på resten, uppskattas kostnaden
            enligt inventeringen till cirka 250 miljoner kronor. De uppskattningar
            som gjorts visar att kostnaderna för de åtgärder som måste genomföras
            med anledning av det nya hastighetssystemet vida överstiger den
            preliminära planeringsram Gotland har. Det gör det orimligt att
            i någon högre utsträckning använda dessa medel för hastighetsåtgärder
            då det skulle omöjliggöra andra viktiga infrastruktursatsningar
            på Gotland. Finansieringen av de åtgärder som måste genomföras
            måste ske utanför de regionala transportinfrastrukturplanerna.
            Statliga medel måste tillskjutas utöver de preliminära ramar som
            finns inom den regionala transportinfrastrukturplaneringen. Den
            låga preliminära planeringsram Gotland har gör det sannolikt svårt
            att inrymma åtgärder för att kunna nå målsättningen om snabba
            och säkra matarvägar. På Gotland vill vi inte riskera att de vägar
            som nu i huvudsak får sänkt hastighet till 80 km/tim om några
            år tvingas sänkas till 70km/tim på grund av att det inte har genomförts
            tillräckliga standardhöjningar av de gotländska länsvägarna.
          </p>
          <head xml:id="i-UyeTe71ZEVh5otWSV858sa" type="h2">
            Gotlandstrafiken
          </head>
          <p xml:id="i-NDR1VUVCxJBgkX2NuVHzRb">
            Goda kommunikationer till och från Gotland är nödvändiga för
            att ön ska kunna ha en god utveckling. En god färjeförbindelse
            är därför väldigt viktig för såväl Gotlands invånare som det gotländska
            näringslivet. Bra och säkra person- och godstransporter till fastlandet
            med rimliga priser är av största vikt för gotlänningarna och de
            gotländska företagen. Det handlar emellertid inte enbart om den
            bofasta befolkningens behov utan lika mycket om behoven hos våra
            sommar- och deltidsboende invånare och för dem likssom planerar
            konferenser, turistresor liksom för högskolans verksamhet och
            näringsliv med flera. Det handlar således om att ge förutsättningar
            för en positiv utveckling för hela Gotland. En angelägen utgångspunkt
            är att biljettpriset inte ska överstiga kostnaden för motsvarande
            sträcka på väg, men givetvis handlar det också om tidtabell, kvalitet
            och turtäthet. För att åstadkomma en positiv regional utveckling
            på Gotland är en väl fungerande färjetrafik nödvändig. En god
            tillgänglighet i turtäthet, biljettpriser och kvalitet är faktorer
            som mer än något annat har betydelse för Gotlands utveckling och
            tillväxt. Färjetrafiken är oerhört viktig för Gotlands utveckling
            som kommun, län och region. Statens ansvar och insatser för färjetrafiken
            till och från Gotland måste ses lika mycket som en näringspolitisk
            satsning som en trafikpolitisk fråga.
          </p>
          <p xml:id="i-VAJa4CeM3Eab35AbCaKF27">
            I juni månad 2009 beslutade regeringen att ta bort de begränsningar
            kring Gotlandstrafiken som funnits i drygt 38 år, vilket gör det
            möjligt för i stort sett vem som helst som har en passagerarfärja
            med besättning som klarar uppställda krav att gå in och trafikera
            Gotland. Beslutet behöver inte vara negativt då det också ger
            möjlighet att kombinera utlandstrafik med att angöra Gotland för
            vidare inrikestrafik. Nackdelen kan i detta bli att lycksökare
            går in och plockar russinen ur kakan och den i så fall ökade konkurrensen
            kan leda till att Gotland tappar trafik under icke lönsamma perioder.
            Det är nu oerhört viktigt att riksdag och regering slår fast att
            färjetrafiken mellan Gotland och fastlandet ersätter de vägar
            och broar som samhället ställer till förfogande utan kostnad för
            nyttjande i övriga landet. Staten har ansvar för att det finns
            likvärdiga transportmöjligheter i hela landet, det gäller även
            Gotland, och Gotland får i detta avseende inte ges sämre villkor
            än övriga landet.
          </p>
          <p xml:id="i-DTy7WqTxvYtEXbankGdc34">
            När det gäller Gotlandstillägget har Myndigheten för tillväxtpolitiska
            utvärderingar och analyser kommit fram till: Tillväxtanalys har
            haft regeringens uppdrag att analysera det system med ett så kallat
            Gotlandstillägg och en högstprisreglering som, på 1970-talet,
            tillkom för att främja godstransporter till och från Gotland.
            Detta system har utretts ett flertal gånger, och de olika utredarna
            har i stort kommit till samma slutsats; nämligen att tillägget
            och högstprisregleringen bör avskaffas. Argumenten mot det rådande
            systemet handlar främst om att detta inte går att överblicka eller
            kontrollera och att det därför inte går att säga vilka effekter
            det får för Gotland och resten av landet.
          </p>
          <p xml:id="i-KqtrTDcUpEqHVWsCeqXyhW">
            Nyligen lämnade Myndigheten för tillväxtpolitiska utvärderingar
            och analyser, Tillväxtanalys sin rapport om det s.k. Gotlandstillägget
            till uppdragsgivaren Näringsdepartementet.
          </p>
          <p xml:id="i-2Uup5q1W3Q4WB6dn31u2jT">
            Tillväxtanalys föreslår att systemet med Gotlandstillägget avskaffas.
            Skälen för detta är flera, bl.a. anser man att systemet motverkar
            en konkurrens på lika villkor på transportmarknaden, att möjligheter
            till insyn i hur systemet fungerar inte finns och att effekterna
            därmed inte kan utvärderas. Tillväxtanalys tar sin utgångspunkt
            i att Gotland behöver stabila, förutsägbara och effektiva transporter
            för att nå en god regional utveckling och långsiktigt hållbar
            tillväxt och ser som sin uppgift att analysera och utforma rekommendationer
            för omprövning och effektivisering i syfte att stärka Gotlands
            förutsättningar och utvecklingskraft. Tillväxtanalys anser att
            en lämplig tidpunkt för att avskaffa dagens system kan vara i
            samband med den nya avtalsperioden för färjetrafiken från 2015.
            Fram till dess menar Tillväxtanalys att det är viktigt med en
            avreglering under ordnade former och att olika åtgärder för att
            förbättra förutsättningarna för konkurrens vidtas. Jag anser att
            det för Gotlands del är viktigt och nödvändigt att frågan snart
            får en långsiktig, stabil och hållbar lösning.
          </p>
          <head xml:id="i-TG7tu8Jdt7vxQhzJo3zU5B" type="h2">
            Gotlands förutsättningar
          </head>
          <p xml:id="i-N6mjFFRBNoTnKg1ECgKBAf">
            Gotland är starkt beroende av hur de utvecklingsfrågor som har
            direkt eller indirekt påverkan på Gotland och Gotlands utvecklingsmöjligheter
            som region, kommun och län hanteras i framtiden. För Gotland är
            det viktigt att som regionkommun och län aktivt få vara med i
            detta arbete. Gotland har goda utvecklingsmöjligheter men det
            krävs särskilda insatser för att dessa ska kunna förverkligas.
          </p>
          <p xml:id="i-2SCYR4LgpmA8X9ysGVtpHN">
            För att Gotland ska få samma förutsättningar som övriga landet
            krävs att fortsatta resurser garanteras genom skatteutjämningsbidrag
            och regionala utvecklingsmedel. Jag har här pekat på ett antal
            angelägna frågor och åtgärder som är viktiga för Gotlands utveckling.
          </p>
        </div>
        <div xml:id="i-LYsesm39YiYz6sjBBuk7b6" type="motSignatures">
          <list xml:id="i-3TVzqpPWNSy4v4BbnAibYX">
            <item xml:id="i-Rszs2MJBJ29zvf3DGU3JkQ" who="i-MMa2PA7yJ45qkfsEkcFqYb">
              Christer Engelhardt (s)
            </item>
          </list>
        </div>
      </div>
    </body>
  </text>
</TEI>
