<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02430">
  <teiHeader>
    <fileDesc>
      <titleStmt>
        <title>Vissa åtgärder mot prostitutionen (prop. 1981/82:187)</title>
        <author>Mårten Werner</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa åtgärder mot prostitutionen (prop. 1981/82:187)</title>
          <idno type="rdwebb">G5022430</idno>
          <rs type="number">2430</rs>
          <ref type="dokument_url_text">http://data.riksdagen.se/dokument/G5022430/text</ref>
          <ref type="dokument_url_html">http://data.riksdagen.se/dokument/G5022430</ref>
          <ref type="dokumentstatus_url_xml">http://data.riksdagen.se/dokumentstatus/G5022430</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AUocZy5YDqXmCwrRq6eGaW</idno>
            <name>MÅRTEN WERNER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KPPyJm6GgB8YtVkZVmRF1D" type="signed"/>
        <correspContext corresp="i-KPPyJm6GgB8YtVkZVmRF1D">
          <note type="signatory" corresp="i-AUocZy5YDqXmCwrRq6eGaW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2430/mot_198182__2430-001.pdf"/>
      <fw xml:id="i-38peCNUDtVG4c4aBWxtrWx">
        Motion 1981/82:2430
      </fw>
      <div xml:id="i-SbGWEimvgGhQqGhVDxuNxA" type="motHeader">
        <div xml:id="i-3JSpqTQd5d9TGFTQkVPYXq" type="motTitle"/>
        <div xml:id="i-34njhqmkEN8wsXNnXSABWB" type="motSubmissionInfo"/>
      </div>
      <div xml:id="i-RcR8h5JUUdAnzjGdaTeY8z" type="motBody">
        <div xml:id="i-D1LCXYMHB7n3bgNDY8CG8u">
          <p xml:id="i-95cU15Nwq69veATk8esPtk">
            Mårten Werner Vissa åtgärder mot prostitutionen (prop. 1981/82:187)
          </p>
          <p xml:id="i-Q4FJAkmYnuAPVLxE4N6NQW">
            Stora insatser har gjorts för att förbättra kvinnornas ställning
            i det kvardröjande manssamhället. Det är därför följdriktigt,
            att uppmärksam- heten alltmer kommit att vändas mot en av de mest
            avskyvärda yttringarna av ett gammalt förtryckaresamhälles kvinnoförakt
            och människoförned- ring: prostitutionen, eller rättare, könshandeln.
            Det är att hälsa med till- fredsställelse, att prostitutionsutredningen
            lagt ned ett förtjänstfullt arbete med kartläggning av könshandelns
            orsaker, dess utbredning och dess natur. Både utredningens förslag
            och den nu föreliggande propositionen 1981/82:187, är emellertid
            otillräckliga om syftet skall uppnås. Propositionen inskränker
            sig sålunda till förbud mot offentliga porno- grafiska föreställningar.
            Förslaget framstår inte som något tecken på pro- gressivt nytänkande,
            när man betänker att ett sådant förbud redan existe- rar i våra
            grannländer! Något radikalt medel mot den värsta arten av könshandel,
            gatuprostitutionen, kan ett sådant förbud inte bli. Självklart
            bör människor inte få utnyttjas i pornografiska syften. Detta
            borde för övrigt innefatta även pornografisk film och annan bild.
            De avarter i detta hänseende, vilka normupplösningen på 1960-talet
            medförde, torde med det snaraste böra föranleda ett tillnyktrande
            och en upprensning med hjälp av straffbestämmelser. Den i propositionen
            föreslagna gränsdragningen mot ”porrfilm” och striptease torde
            bli svår att åstadkomma. Dessa båda senare typer av föreställningar
            tillför inte heller vårt kulturliv något värde. Tvärtom befäster
            de ett kvardröjande kvinnoförakt. Förslaget borde där- för ha
            omfattat även dessa företeelser. I fråga om den ohöljda könshandeln
            på gator och torg anser departe- mentschefen, att det inte är
            hennes uppgift att ange hur arbetet med hjälp till de prostituerade
            skall bedrivas. Det torde med fog kunna ifrågasättas, om inte
            just detta hade varit en viktig uppgift. En grundlig inriktning
            på detta arbete hade säkerligen bekräftat den sanning om huvudparten
            av de prostituerades situation, som står klar för många av de
            socialt verksamma fältarbetarna, nämligen, att de prostituerade
            inte har tid att vänta på aldrig så välmenande och välmotiverade
            långsiktiga åtgärder i form av forsk- ning, seminarier, utvärderingar,
            folkuppfostran, värnpliktsutbildning, föräldrautbildning och förändrade
            attityder hos förskolebarn. De har inte tid — därför att de helt
            enkelt håller på att gå under i träsket av narkoti- kamissbruk,
            av alkoholism, av grov misshandel, av sjukdomar. De har ett akut
            behov av kraftfulla åtgärder för att överleva, av ett verkligt
            engage- mang i nuet från samhällets sida, av helhjärtade insatser,
            av vilja att pröva nya, radikala metoder — och det brådskar.
          </p>
          <pb facs="riksdagen-motions-pdf/data/198182/mot_198182__2430/mot_198182__2430-002.pdf"/>
          <fw xml:id="i-VYrt5jnKgsmhvXY7EYWpRd">
            Mot. 1981/82:2430 9
          </fw>
          <p xml:id="i-CqtRDxZVamBYiBDacz8LZ2">
            Det är förunderligt att bestämmelser, som avser att skydda statens
            intressen och statens inkomster, kan tillskapas med stor hast
            och t. o. m. med ett uttalat försökssyfte, medan lagar, som kunde
            värna om enskilda små människors rätt, t. o. m. rätt att leva
            och leva ett människovärdigt liv, inte väcker samma engagemang
            hos statsmakterna. Inför skattelagar och andra ekonomiska lagar
            frågar man inte så ofta om någons privata intres- sen kan komma
            i kläm eller om någon kan komma i trångmål och beroen- deställning.
            Men när det gäller könshandeln har prostitutionsutredningen betänkligheter
            mot det effektiva och radikala medel, som står till buds: kriminalisering
            av kunderna. Motiveringen är bl. a., att ett förbud mot könshandel
            rör kundernas privatliv. Man kan fråga sig vilket som är mest
            angeläget — att rädda kvinnoliv eller att skydda privatlivet för
            en mino- ritet av i huvudsak i övrigt välanpassade män? Prostitutionsutredningen
            ställer frågan, hur det skulle bli möjligt att effektivt ingripa
            mot hundratusentals prostitutionstillfällen varje år och bevisa
            dem, och konstaterar, att ett förbud, vars efterlevnad inte går
            att kontrollera, urholkar rättsmedvetandet och minskar respekten
            för lagstift- ningen. Dylika regler skulle dessutom vara svåra
            att utforma, säger man. Det är väl dock ingen, som skulle komma
            på idén att legalisera exempelvis stöld, falskdeklaration och
            barnmisshandel, bara därför att dessa brott är vanliga, svåra
            att upptäcka och bevisa samt besvärliga att utforma straff- bestämmelser
            om? Under många år har också socialarbetare, polis och allmänhet
            kunnat iaktta en ofantlig mängd ”prostitutionstillfällen” — uppenbarligen
            utan större ”bevissvårigheter”. Man kan därför inte frigöra sig
            från tanken, att det inte är dessa av prostitutionsutredningen
            redovisade skäl, som egentligen ligger bakom dess ställningstagande,
            detta så mycket mer som utredningen inte väjer för samma — eller
            större — bevis- och begreppssvårigheter genom att föreslå straffbestämmelser
            för utnyttjande av narkotikapåverkad prostituerad! Grunden till
            ställningstagandet synes i stället vara, att man tar hänsyn till
            vad som uppfattas vara en ”allmän opinion”, dvs. samhällets vanliga
            manliga opinion, nämligen att det finns någon sorts rätt för männen
            att ”leva ut” sin sexualitet, och att det på något vis alltid
            skall finnas (låt vara ej drogade!) kvinnor tillgängliga för att
            tillgodose denna ”rätt”. Man tycks inte våga ta steget fullt ut
            och göra rent hus med denna gamla nedärvda, i grunden inhumana
            slavägarmentalitet, inte ens när en ny tid fört in ett livsförstörande
            element i hanteringen — narkotikamissbruket. Utredningen konstaterar
            själv, att ett förbud mot prostitution, en kri- minalisering av
            kunderna skulle avhålla många män från kontakter och verka avskräckande
            på kvinnorna. Även med risk att män skulle kunna bli utsatta för
            utpressning (vilket också kan ske i annan, straffbelagd verk-
            samhet), skulle ändå ojämförligt större värden i form av räddade
            männi- skoliv vara att vinna. Om så endast ett fåtal kvinnor och
            män kan räddas från mindervärdiga och i längden nedbrytande kontakter,
            är det värt ett
          </p>
          <pb facs="riksdagen-motions-pdf/data/198182/mot_198182__2430/mot_198182__2430-003.pdf"/>
          <fw xml:id="i-KntnntV4ZeF2AqXaj5qCzd">
            Mot. 1981/82:2430 10
          </fw>
          <p xml:id="i-JfWJBFetWNJYzhzLYRc6bR">
            försök, värt en lagstiftning om kriminalisering av kunderna.
            Vi utsätter vårt humana och jämlika välfärdssamhälle för stor
            fara genom att tillåta att förnedrande människohandel bedrivs
            öppet på gator och torg och förleder ständigt nya ungdomar att
            rekryteras som prostituerade och nar- kotikaslavar. Detta urholkar
            om något respekten för lagar och rättssam- hälle! Vi måste ingripa
            med kraft och vi måste göra det nu. Om det skulle visa sig nödvändigt,
            bör vi också kriminalisera de prostituerade. Det skulle underlätta
            för dem själva att upphöra med sin verksamhet och för samhäl-
            let att sätta in åtgärder. Slutligen — och det är något som både
            prostitutionsutredningen och den nu föreliggande propositionen
            förefaller tillmäta en alltför liten betydelse — får lagstiftningens
            normbildande verkan inte underskattas. För uppfatt- ningen om
            vad som är rätt och orätt, ont och gott, önskvärt och klander-
            värt, har lagen alltid spelat och kommer alltid att spela en stor
            roll, troligen större än åtskillig, välmenande upplysningsverksamhet.
            Detta gäller fram- för allt, om lagen har stöd i det allmänna
            rättsmedvetandet. Av många tecken att döma skulle en kriminalisering
            av könshandel stödjas av en bredare opinion än den snävt och specifikt
            ”manliga”, som vill kvarhålla en gången tids kvinnoförnedring.
            Det torde ankomma på vederbörande utskott att utarbeta erforderlig
            författningstext. Jag hemställer 1. att riksdagen beslutar att
            bestämmelse införs i brottsbalken om förbud mot könshandel, 2.
            att riksdagen beslutar att saluförande av pornografiska bilder
            i tidskrifter eller på annat sätt förbjuds, 3. att riksdagen beslutar
            att det i proposition 1981/82:187 föreslag- na förbudet mot anordnande
            av pornografiska föreställningar utvidgas att omfatta även förbud
            mot offentliga striptease-före- ställningar och offentlig visning
            av pornografiska bilder och pornografi.
          </p>
          <p xml:id="i-TwXNNSESu1jmQwDZbL3tVz" type="date">
            Stockholm den 15 april 1982
          </p>
          <p xml:id="i-5bxxbDFZZUosDrTumsAku8" type="signatureBlock">
            MÅRTEN WERNER (m)
          </p>
        </div>
      </div>
    </body>
  </text>
</TEI>
