<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-00618">
  <teiHeader>
    <fileDesc>
      <titleStmt>
        <title>Åtgärder för konkurrens på lika villkor</title>
        <author corresp="i-2c9rVAoZGjLhTDcwaorNo9">av Niklas Karlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:618 av Niklas Karlsson (S)</title>
          <idno type="rdwebb">H402618</idno>
          <rs type="number">618</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H402618/text</ref>
          <ref type="dokument_url_html">http://data.riksdagen.se/dokument/H402618</ref>
          <ref type="dokumentstatus_url_xml">http://data.riksdagen.se/dokumentstatus/H402618</ref>
          <ref type="docx">http://data.riksdagen.se/fil/165E53AD-EA03-44A4-9275-F1D0EEA1816E</ref>
          <ref type="pdf">http://data.riksdagen.se/fil/CDCDC8AB-C49F-4B26-AB35-90024B944555</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2c9rVAoZGjLhTDcwaorNo9</idno>
            <name>Niklas Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MKwwLNhhrZzCzMjHJdg7L2" type="signed"/>
        <correspContext corresp="i-MKwwLNhhrZzCzMjHJdg7L2">
          <note type="signatory" corresp="i-2c9rVAoZGjLhTDcwaorNo9"/>
        </correspContext>
        <correspAction xml:id="i-QSMYpctHBc2cpxsV3bvLcM" type="submitted">
          <date when="2016-09-30"/>
          <time when="15:57:08"/>
        </correspAction>
        <correspAction xml:id="i-BCuDLjYwHAJzSPYFtSkeEq" type="reviewed">
          <date when="2016-10-03"/>
          <time when="14:39:58"/>
        </correspAction>
        <correspAction xml:id="i-H4x341ziCtnkA5Ph1MJ4rv" type="referred">
          <date when="2016-10-14"/>
        </correspAction>
        <correspAction xml:id="i-QPvruhA4uiqwtYXGG2ttv2" type="assigned">
          <date when="2017-06-28"/>
          <time when="08:48:07"/>
        </correspAction>
        <correspContext corresp="i-QPvruhA4uiqwtYXGG2ttv2">
          <ref type="assignedTo">Skatteutskottet</ref>
        </correspContext>
        <correspAction xml:id="i-rzVmR9TaDDVrQNVQyxoDk" type="behandlas_i"/>
        <correspContext corresp="i-rzVmR9TaDDVrQNVQyxoDk">
          <ref type="uppgift">2016/17:SkU26</ref>
          <ref type="ref_dok_id">H401SkU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU26</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CnoVvWJGxTbWGQHT8VckP7" type="motHeader">
        <div xml:id="i-FPiPseVxUEmJo378R9JXSw" type="motTitle">
          Motion till riksdagen 2016/17:618 av Niklas Karlsson (S) Åtgärder
          för konkurrens på lika villkor
        </div>
      </div>
      <div xml:id="i-7LXxHUokmsdKupEuLDwAqM" type="motBody">
        <div xml:id="i-J1BtnoqBvKA6MkmiSWNsSA" type="motProposal" subtype="förslag">
          <head xml:id="i-brpmfXGc454REHtktyJ2D">
            Förslag till riksdagsbeslut
          </head>
          <list xml:id="i-KvWoZwxtiDEQSLVy1w6XrY" style="ol">
            <item xml:id="i-UJN1xpSTon6Z7okqVnLQmR">
              Riksdagen ställer sig bakom det som anförs i motionen om att
              utvidga antalet branscher som har personalliggare i kombination
              med oannonserade kontrollbesök och tillkännager detta för regeringen.
            </item>
            <item xml:id="i-3ZTZWLUkRGCAVQVn1uwopM">
              Riksdagen ställer sig bakom det som anförs i motionen om att
              alla företag verksamma i Sverige ska vara registrerade i Sverige
              samt ha en juridiskt ansvarig och tillkännager detta för regeringen.
            </item>
            <item xml:id="i-J2VHJ9tpfBDbJwiYX1PebX">
              Riksdagen ställer sig bakom det som anförs i motionen om att
              anmälnings- och registreringsplikt även ska gälla enskilda utländska
              näringsidkare som vill bedriva verksamhet i Sverige, och detta
              tillkännager riksdagen för regeringen.
            </item>
          </list>
        </div>
        <div xml:id="i-49A4ramxJcmccjJD5DRjYS" type="motContent">
          <head xml:id="i-M4Be1kK6La9MqAPaXHGKAS" type="h1">
            Motivering
          </head>
          <p xml:id="i-3PziqdD4chqYcEy9T8Te9G">
            Stora Branschgruppen består av representanter från arbetstagar-
            och arbetsgivarorganisationer, bransch- och intresseorganisationer
            samt myndigheter vilka tillsammans arbetar för lösningar som ska
            leda till ökad konkurrensneutralitet mellan företag i Sverige.
            Samarbetet bör ses mot bakgrund av problemen med ekonomisk brottslighet
            samt olika former av skatte- och bidragsfusk. För kriminella organisationer
            och nätverk har företag blivit brottsverktyg. Det finns också
            ett behov för dessa att kunna tvätta brottsvinster och andra svarta
            pengar.
          </p>
          <p xml:id="i-8pi5Zq2GptTkx256TqHewG">
            Både företag och anställda ska känna att de verkar på säkra arbetsplatser,
            där alla agerar enligt gällande lagar och regler. För att uppnå
            detta ska myndigheter kunna genomföra kontroller för att säkerställa
            att lagar och regler följs. Detta leder även till att företag
            som anlitar andra företag kan säkerställa att deras underleverantörer
            är seriösa.
          </p>
          <p xml:id="i-TRPmHVY7MbeMZxQj3BmCqH">
            Stora Branschgruppen har koncentrerat sig på tre krav som de
            presenterat för riksdagens ledamöter och partier. Dessa är: månadsvis
            redovisning av arbetsgivaravgifter och källskatter på individnivå,
            personalliggare kombinerade med oannonserade kontrollbesök i vissa
            branscher samt att alla företag verksamma i Sverige ska synliggöras.
          </p>
          <p xml:id="i-9CWPd9ZUirpRedfdiS8ezG">
            I årets budgetproposition ligger ett förslag på de s.k. månadsuppgifterna
            vilket samtliga partier idag och i princip borde stå bakom. Inte
            minst eftersom det är ett krav från flera arbetsgivar- och branschorganisationer
            samt motverkar illojal konkurrens och skatteundandragande. Rent
            administrativt tar också företagen redan idag fram dessa uppgifter
            i samband med sina löneutbetalningar.
          </p>
          <p xml:id="i-Myx7iVNf2YE5mV2CBaXFqc">
            Personalliggare med oannonserade kontrollbesök fungerar väl idag
            inom hotell- och restaurang-, frisörs- och tvätteribranschen.
            Den tidigare regeringen Reinfeldt lade fram förslaget rörande
            tvätteribranschen. Systemet gäller sedan den 1 januari 2016 även
            i byggbranschen. Byggbranschen har också sitt eget kontrollsystem
            ID06 för att säkerställa vilka som vistas på byggarbetsplatserna.
          </p>
          <p xml:id="i-A8KeSssvQE8dTvjV4MJ2GW">
            Skatteverket har i ett tidigare regeringsuppdrag, som redovisades
            i oktober 2015, identifierat att det finns betydande problem med
            svartarbete i fler verksamheter samtidigt som personalliggare
            bedöms vara ett effektivt verktyg för att motverka detta. Regeringen
            har därför gett Skatteverket i uppdrag att göra en fördjupad analys
            och komma med författningsförslag. De verksamheter som utreds
            är närmast bilverkstäder, partihandel med livsmedel samt kropps-
            och skönhetsvård. Uppdraget ska utföras i samverkan med branschorganisationer,
            personalorganisationer och andra berörda. Skatteverket ska redovisa
            uppdraget senast den 1 april 2017.
          </p>
          <p xml:id="i-LfjeL7MHqJ5tE13Nbg1U6k">
            Städ- och flyttbranscherna är två andra verksamheter som det
            kanske också finns anledning att diskutera personalliggare för.
            Inte minst städbranschen har ända sedan 1990-talet utpekats som
            problematisk utifrån mycket av svart arbetskraft och skatteundandragande,
            inte minst genom underentreprenörer. Bakom låga anbud på städning
            ligger tyvärr ofta illojal konkurrens genom dessa två företeelser.
            Inte ens i offentlig upphandling har man klarat av att bemästra
            dessa problem, mycket genom att en underentreprenörskedja ibland
            döljer de verkliga och ”svarta” utförarna.
          </p>
          <p xml:id="i-9iHZo6M5uJ4fegWetnMhmB">
            Det förslag från Stora Branschgruppen som ännu inte kommit på
            plats är att alla företag verksamma i Sverige ska synliggöras.
            Idag finns svenska företag registrerade hos Skatteverket och/eller
            Bolagsverket. Utländska företag i Sverige kan ansöka om
          </p>
          <p xml:id="i-PxeXHFvgAitz3eoEZmVLTz">
            F-skatt, men det är inte ett krav. Svenska företag kan med andra
            ord bli granskade av både myndigheter, upphandlare och andra intressenter.
            Samtidigt kan de utländska företag som inte vill bli granskade
            välja att inte registrera sig. Att få ut information från andra
            länder kan vara besvärligt för den myndighet, upphandlare eller
            annan intressent som vill kontrollera att företaget sköter sig.
            Dessutom kan utländska myndigheter, inte minst skattemyndigheter,
            ha olika omfattning på verksamheten och kapacitet. Det svenska
            Skatteverket är ett föredöme i fråga om olika uppgifter och därmed
            uppbördseffektivitet. Ett allmänt intryck är att skattemyndigheterna
            i såväl Sydeuropa som i de före detta kommunistiska staterna ofta
            inte har samma kontrollkapacitet som det svenska Skatteverket.
          </p>
          <p xml:id="i-CLAiMHQPGrmGe1nNxxYgp2">
            För att möjliggöra konkurrens på lika villkor bör samtliga verksamma
            företag kunna jämföras och granskas. Därför ska en anmälningsplikt
            gälla för utländska företag som bedriver näringsverksamhet på
            plats i Sverige. Filiallagsutredningen (SoU 2010:46) föreslog
            att detta skulle gälla för företag som verkade i mer än sex månader
            eller med anställd personal. Den föreslog vidare att en kontaktperson
            med adress i Sverige ska utses om verksamheten pågår i mer än
            åtta dagar och bedrivs i Sverige med anställd personal. Med dessa
            åtgärder stärks de seriösa företagens möjlighet att konkurrera
            på sunda villkor. Samtidigt som missbruk av utländska företag
            kan undvikas. Idag väljer exempelvis en del svenska aktörer att
            bilda bolag i andra länder, som inte registreras i Sverige. Med
            ett krav på registrering får myndigheter bättre möjligheter att
            bedöma var företaget och dess anställda ska betala skatter och
            avgifter och samtidigt stärka konkurrensneutraliteten.
          </p>
          <p xml:id="i-DrVWoGVPMjuFR1TonrGGe2">
            Krav på registrering för utländska företag aktualiserar förvisso
            EU-rättsliga regler om handelshinder som bygger på principen om
            fri rörlighet. Frågan behandlades i samband med den dåvarande
            borgerliga regeringens proposition 2010/11:87 Utländsk näringsverksamhet
            i Sverige. Då blev det inget av registreringsplikten. Dessa EU-regler
            lämnar dock möjligheter för medlemsstaterna att vidta åtgärder
            utifrån allmänintresset. Motiven för Stora Branschgruppens krav
            – konkurrens på lika villkor, god ordning på arbetsmarknaden och
            stopp för en växande brottslighet – bör väga tungt i en sådan
            intresseavvägning.
          </p>
          <p xml:id="i-Rq3KNraaEj7m5utbvEMAyk">
            Stora Branschgruppens krav gäller alltså företag. Det finns anledning
            att även se till att även enskilda utländska näringsidkare registreras
            t.ex. genom att kräva svensk F-skattsedel eller att de har anmälningsplikt
            till ett motsvarande register som det som ska gälla för utländska
            företag. Alla som bedriver näringsverksamhet, enskilt eller i
            företagsform, och alla som arbetar i Sverige ska vara synliga.
            Allt annat främjar bara brottslighet och skatteundandragande.
          </p>
        </div>
        <div xml:id="i-BYpPAU6AeZ6Dxnx1mc2Nap" type="motSignatures">
          <list xml:id="i-T9EPZ2Mam5eFCxPxwYpHSN">
            <item xml:id="i-JFZBcTk96vaQhTRGRKzMqe">
              Niklas Karlsson (S)
            </item>
          </list>
        </div>
      </div>
    </body>
  </text>
</TEI>
