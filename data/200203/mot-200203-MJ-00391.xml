<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0391/mot_200203_MJ_0391-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ391 pnr: c573
          </p>
          <p>
            Motion till riksdagen 2002/03:MJ391
          </p>
          <p>
            av Lena Ek och Sofia Larsen (c)
          </p>
          <p>
            Nödvärnsrätt i jaktlagstiftningen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ändring av nödvärnsreglerna i jaktlagstiftningen.
            2. Riksdagen tillkännager för regeringen som sin mening vad i
            motionen anförs om överföring av beslut om skyddsjakt på varg
            till länsstyrelserna.
          </p>
          <p>
            Motivering
          </p>
          <p>
            Under senare tid har konfrontationen mellan människa och varg
            orsakat en upprörd debatt. Flera vargar har rört sig nära bebyggelse
            och i några fall också iakttagits i villakvarter. Får och ungdjur
            har rivits vilket också orsakat upprörda känslor. Den känsliga
            debatten berör många människor. Det är viktigt att det finns en
            balans så att människor kan acceptera en rovdjursstam. I dag är
            nödvärnsrätten vid anfall från varg utformad så att t.ex. en jägare
            inte får skjuta om vargen anfallit jägarens hund, utan hundägaren
            måste avvakta till dess djuret återvänder eller anfaller en andra
            gång. Det gör att nödvärnsrätten i jaktlagstiftningen är annorlunda
            än den nödvärnsrätt som finns i brottsbalken. Reglerna borde ändras
            så att rätten att agera i nödvärn finns redan vid en första attack.
            Naturvårdsverket bestämmer idag om skyddsjakt skall tillåtas på
            enskilda exemplar av vargar som uppvisat avvikande beteende. I
            andra jaktfrågor är det länsstyrelserna som har ansvar och kontakter
            med jägare. När det gäller t.ex. älgfrågor finns både en djup
            kunskap om älgstammen och om hur jägarna är organiserade på olika
            orter. Viltvård, naturvård och naturskydd hanteras också på länsstyrelserna.
            Det är därför naturligt att frågor om skyddsjakt på varg i det
            enskilda fallet skall hanteras av respektive länsstyrelse.
          </p>
          <p>
            Stockholm den 21 oktober 2002
          </p>
          <p>
            Lena Ek (c) Sofia Larsen (c)
          </p>
          <pb facs="riksdagen-motions-pdf/data/200203/mot_200203_MJ_0391/mot_200203_MJ_0391-0002.pdf"/>
          <p>
            2002/03:MJ391
          </p>
        </div>
      </div>
    </body>
  </text>
</TEI>
