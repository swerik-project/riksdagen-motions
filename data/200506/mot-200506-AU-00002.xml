<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-AU-00002">
  <teiHeader>
    <fileDesc>
      <titleStmt>
        <title>med anledning av prop. 2005/06:155 Makt att forma samhället och sitt eget liv – nya mål i jämställdhetspolitiken</title>
        <author corresp="i-DMGKRcZKJjLDnd1Mozdje8">av Camilla Sköld Jansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:155 Makt att forma samhället och sitt eget liv – nya mål i jämställdhetspolitiken</title>
          <idno type="rdwebb">GT02A2</idno>
          <rs type="number">A2</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GT02A2/text</ref>
          <ref type="dokument_url_html">http://data.riksdagen.se/dokument/GT02A2</ref>
          <ref type="dokumentstatus_url_xml">http://data.riksdagen.se/dokumentstatus/GT02A2</ref>
          <ref type="doc">http://data.riksdagen.se/fil/CF174CAD-CE63-4AA1-9942-B35CA9E40A04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6P3RR9FtxDQ4VpLb4e1nr4"/>
        <correspContext corresp="i-6P3RR9FtxDQ4VpLb4e1nr4">
          <ref>Proposition 2005/06:155</ref>
        </correspContext>
        <correspAction xml:id="i-SDR9Ev6z8L6TeotuKU8W1y" type="signed"/>
        <correspContext corresp="i-SDR9Ev6z8L6TeotuKU8W1y">
          <note type="signatory" corresp="i-DMGKRcZKJjLDnd1Mozdje8"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction type="referral" xml:id="i-HhS3FPoq25wKqs8V6HQjgX">
          <date when="2006-04-18"/>
        </correspAction>
        <correspAction type="dismissal" xml:id="i-9MpJgN5ypKDUkyGEjAexPE">
          <date when="2006-04-07"/>
        </correspAction>
        <correspAction type="dismissal" xml:id="i-PiDJcYoJjh6gm9C5xvWiRY">
          <date when="2006-04-07"/>
        </correspAction>
        <correspAction type="submission" xml:id="i-R8qo6K6UX8G3fdxzVRQFF6">
          <date when="2006-04-06"/>
        </correspAction>
        <correspAction type="assigned" xml:id="i-2GdWWGFJb9NJKYGKVri57v"/>
        <correspContext corresp="i-2GdWWGFJb9NJKYGKVri57v">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_A_0002/mot_200506_A_0002-001.pdf"/>
      <div type="motHeader" xml:id="i-Vj8zHWsu7ziYK39m1xc2EB">
        <div type="motTitle" xml:id="i-W6DLETerHQyUNpPFmiR9SS"/>
        <div type="motSubmissionInfo" xml:id="i-XKtt2joKZxeopVbsDpBuB9"/>
      </div>
      <div type="motBody" xml:id="i-ERYFmybfy4b7XMWkLesx3f">
        <div xml:id="i-S1XvSfJipBT4NswBBxPWcE">
          <p xml:id="i-7qFeLCZc1LhvYDXVFKNaPk">
            2005/06 mnr: A2 pnr: v024
          </p>
          <p xml:id="i-Qk92R5wgZ8qTQRu76FNL9E">
            Motion till riksdagen 2005/06:A2
          </p>
          <p xml:id="i-QV2ntmhLn7jtsRiG79DeuN">
            av Camilla Sköld Jansson m.fl. (v) med anledning av prop. 2005/06:155
          </p>
          <p xml:id="i-TVJVW8ayQpWikHAxnCEAgb">
            Makt att forma samhället och sitt eget liv — nya mål i jämställdhetspolitiken
          </p>
          <p xml:id="i-BRNygfeNp6rioCNBWCCN5c">
            Förslag till riksdagsbeslut
          </p>
          <p xml:id="i-BY6HFP1UD2whAkSefvjt53">
            1. Riksdagen begär att regeringen inrättar en jämställdhetsförordning.
            Riksdagen tillkännager för regeringen som sin mening vad i motionen
            anförs om en jämställdhetsminister med övergripande mandat samt
            inrättandet av ett jämställdhetsdepartement. 3. Riksdagen tillkännager
            för regeringen som sin mening vad i motionen anförs om inrättandet
            av en instans för genomförande av återkommande jämställdhetsrevisioner.
            4. Riksdagen tillkännager för regeringen som sin mening vad i
            motionen anförs om att tillsätta en utredning om strukturell diskriminering
            på grund av kön. 5. Riksdagen tillkännager för regeringen som
            sin mening vad i motionen anförs om tillsättande av en utredning
            med uppgift att genomföra en nationell kostnadsberäkning av mäns
            våld mot kvinnor och barn. 6. Riksdagen tillkännager för regeringen
            som sin mening vad i motionen anförs om uppdrag att utreda och
            analysera hur mäns deltagande i jämställdhetsarbetet kan bli en
            del i en feministisk strategi.
          </p>
          <p xml:id="i-6hVNRmH2ARkomPkkLnh5Zh">
            Inledning
          </p>
          <p xml:id="i-Te7acTtaqGYZzGE5pBghzM">
            I regeringens proposition 2005/06:155 lämnas förslag på nya politiska
            mål för jämställdhetspolitiken. Vänsterpartiet delar synen att
            det finns skäl att förändra såväl organisationen för arbetet med
            att nå målen som målformuleringarna som sådana. Vänsterpartiet
            kan också instämma i konstaterandet att samhället har förändrats
            sedan de jämställdhetspolitiska målen formulerades 1994 samt att
            dessa förändringar bör återspeglas i politiken och i dess prioriteringar.
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-002.pdf"/>
          <p xml:id="i-9ru3KtPBbCc6xXjetrUKKM">
            2005/06:A2
          </p>
          <p xml:id="i-9ufrXzmdKSHsZHLhgseS8B">
            De nuvarande jämställdhetspolitiska målen hade varit oförändrade
            i över tolv år när propositionen ”Delad makt, delat ansvar” lades
            fram. Genom åren har det framkommit kritik både mot målen och
            mot strategierna för att nå fram till dessa. Det har över åren
            blivit tydligt att det finns brister när det gäller det jämställdhetspolitiska
            arbetet. Anmärkningarna har främst handlat om = otydliga målbeskrivningar,
            bristfällig kommunikation av vad jämställdhetsintegrering innebär
            och att inte tillräckliga resurser avsätts för att genomföra arbetet.
            Vänsterpartiet instämmer i den kritik som riktats mot mål och
            genomförande och ser det också som nödvändigt att genomföra örändringar.
            Vänsterpartiet är överens med regeringen om de förslag till nya
            mål och den nya målstruktur som framläggs i propositionen. Vi
            ser också positivt på örslaget om utarbetande av etappmål och
            indikatorer för uppföljning och utvärdering av jämställdhetspolitiken.
            Vänsterpartiet delar regeringens örhoppning om att skapa en tydlig
            koppling mellan mål, insatser och resultat. Vänsterpartiet står
            därmed bakom huvuddragen i propositionen. För Vänsterpartiet är
            en självklar utgångspunkt att det vi i dag kallar jämställdhetspoliti
            har som «syfte att utmana och upphäva önsmaktsordningen. Detta
            var också uttryckt i direktiven till utredningen Makt att forma
            samhället och sitt eget liv — jämställdhetspolitiken mot nya mål
            (SOU 2005:66) som föreliggande proposition behandlar. Regeringen
            onstaterade i direktiven till utredningen samma sak som uttrycktes
            i skrivelsen Jämt och ständigt. Regeringens jämställdhetspolitik
            med handlingsplan för mandatperioden (skr. 2002/03:140) — nämligen
            att ”jämställdhetsarbetet fortsättningsvis måste ges en mer feministisk
            inriktning”. I motionen förtydligar vi våra förslag som relaterar
            till organiseringen av jämställdhetspolitiken och insatser som
            skulle ge nödvändiga kunskaper för ett fortsatt feministiskt politiskt
            arbete. Det råder idag en oklarhet om vilken status jämställdhetspolitiken
            har, när man ser till hur strukturerna för jämställdhetsarbete
            och jämställdhetspolitik är utformade. Till alltför stor del handlar
            arbetet idag om att bistå andra verksamhetsområden och i efterhand
            följa upp resultat. Jämställdhetspolitiken betraktas och behandlas
            å ena sidan som ett politikområde bland andra, å andra sidan som
            ett sektorsövergripande politikområde. Jämställdhetsintegrering
            som allenarådande strategi ger inte i sig självt någon vägledning
            för hur makt ska omfördelas. Istället tenderar metoden att förhindra
            förändring i strategiskt viktiga frågor eftersom mandatet för
            de som söker förändring blir svagt. Kombinationen minister med
            samordningsansvar för jämställdhetspolitiken och delegering av
            ansvar till varje verksamhetsnivå har visat sig ha en del svagheter.
            Allas ansvar kan lätt bli ingens ansvar. Vänsterpartiet är överens
            med regeringen om att ”det finns en ordning eller ett socialt
            system i samhället som upprätthåller ojämlika maktförhållanden
            mellan könen, där kvinnor är underordnade och män är överordnade
            som grupper i samhället och där mannen och det manliga utgör normen.
            Jämställdhetspolitiken syftar till att förändra denna könsmaktsordning
            och bryta den systematiska underordningen som innebär att kvinnor
            generellt har
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-003.pdf"/>
          <p xml:id="i-eTJzmpQPpwNhMuWDFD6ED">
            en svagare social, ekonomisk och politisk position i samhället
            än vad män har”. Vänsterpartiet anser att jämställdhetspolitikens
            könsmaktsanalys måste avspeglas i det konkreta arbetet likväl
            som i politikens organisering. För att svara mot jämställdhetspolitikens
            syfte krävs en organisering och ett arbete som tar sin utgångspunkt
            i ett feministiskt förhållningssätt. Vi söker också utveckla den
            praktik och uppgift som jämställdhetspolitiken har, och som i
            propositionen nämns som att bryta ”uppfattningen om att könet
            skall avgöra våra livsval (och den) könsmässiga över- och underordningen”.
            Detta ska ske ”genom att förändra maktförhållandena mellan kvinnor
            och män”. Politik handlar om att benämna och hantera makt- och
            intressekonflikter. Uppgiften för en feministisk politik är att
            förmå att se, analysera och ta konsekvenserna av de intressekonflikter
            som finns mellan kvinnor och män.
          </p>
          <p xml:id="i-WYoRUmKiu4hwJxFfeaM69P">
            En feministisk jämställdhetspolitik inkluderar alla
          </p>
          <p xml:id="i-AzpCd2zG8t52pSdXtGmxzA">
            Den svenska jämställdheten betonas ofta i Sveriges internationella
            kontakter och arbete, och jämlikheten mellan könen framhålls som
            det mest svenska av värden. En baksida av detta, som inte finns
            med i den politiska analysen och arbetet, är att det skapar grogrund
            för ett ännu starkare ”vi och dom- tänkande”. Jämställdhet har
            blivit ett verktyg som används för att förklara skillnader i beteendemönster
            hos personer med utländsk bakgrund jämfört med svenskar. Aktiv
            integrations- och jämställdhetspolitik är två viktiga verktyg
            i arbetet för att montera ner förtryckande strukturer. Vi menar
            att dessa i mycket större utsträckning aktivt måste samagera för
            att leva upp till målsättningen att omfatta alla kvinnor och män
            som lever i Sverige. Invandrade kvinnor och män ska i samma utsträckning
            som svenskfödda kvinnor och män omfattas av jämställdhetspolitiken.
            Vänsterpartiet välkomnar alla kvinnor och män att delta i förändringsarbetet
            mot könsförtryck och för jämställdhet. Även här fordras en feministisk
            maktanalys som grund för arbetet. Förändring av maktförhållanden
            sker sällan av sig själv. Tvärtom sker i många fall ett återskapande
            av den rådande maktordningen även när syftet är det motsatta.
            Detta är också fallet i jämställdhetsarbetet. Kvinnor som organiserar
            sig för förändring framstår ofta som radikala, extrema eller militanta;
            de utmanar den rådande ordningen. Män som organiserar sig framstår
            som handlingskraftiga och ansvarstagande. De utmanar inte utan
            är tvärtom ett uttryck för den rådande ordningen. En konsekvens
            av detta är också att mäns särorganisering måste analyseras och
            förstås ur ett maktperspektiv.
          </p>
          <p xml:id="i-D8d9SzTeR8FXqrWiYswFse">
            2005/06:A2
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-004.pdf"/>
          <p xml:id="i-JA7C2od5m9xfa2pdyU5N2q">
            2005/06:A2
          </p>
          <p xml:id="i-R7hDWUSJnw6nNEjTnGuzLn">
            Ny myndighet
          </p>
          <p xml:id="i-QNj8znDTCHJs2SXvxguTZU">
            propositionen pekas det på dilemman med dagens organisering och
            målformuleringar. Jämställdhetspolitiken behöver formulera nya
            mål och strategier som svarar mot samhällsutvecklingen och erhållna
            kunskaper och erfarenheter i det jämställdhetspolitiska arbetet.
            Vi instämmer med förslaget i propositionen om inrättandet av en
            myndighet med uppgift att bidra till utvecklandet av en effektiv
            jämställdhetspolitik. Det är, som påpekas i propositionen, lämpligt
            att uppgifter av förvaltningskaraktär flyttas från jämställdhetsenheten
            på Regeringskansliet samt att inrättandet av en myndighet styrker
            jämställdhetsarbetets kontinuitet och långsiktighet. Vänsterpartiet
            menar att frågor som berör jämställdhetsintegrering internt inom
            «Regeringskansliet även framgent bör ha sin hemvist på jämställdhetsenheten.
            Viktiga uppgifter för myndigheten blir däremot att analysera utvecklingen
            av jämställdheten och jämställdhetspolitiken. Den jämställdhetspolitiska
            utredningen talar om att det krävs ”styrka för att möta det —
            dolda eller öppna — motstånd mot jämställdhetsinsatser som fortfarande
            finns i alltför stor utsträckning på såväl central, regional som
            lokal nivå”. Vänsterpartiet delar synen att feministiska jämställdhetsfrågor
            ofta möter motstånd och att detta ligger i att frågorna i sig
            själva strävar efter en maktförändring. Mot bakgrund av detta
            och i syfte att utveckla en effektiv jämställdhetspolitik bör
            myndigheten ges en relativt självständig roll gentemot regeringen.
            Den bör fylla rollen som ett nationellt kunskapscentrum för metoder
            och strategier för jämställdhetsarbete. För att nå upp till Vänsterpartiets
            feministiska ambitioner fordras ytterligare förändringar — både
            i organisering och specifika frågor — utöver de som föreslås i
            propositionen. Dessa utvecklas i följande förslag.
          </p>
          <p xml:id="i-UyEZr5PAWxs3rgkXPcnUJK">
            Organiseringen av jämställdhetsarbetet
          </p>
          <p xml:id="i-Sfxe5e65KoBDK5dpmWwYqN">
            För Vänsterpartiet är ett feministiskt perspektiv avgörande för
            att politiken ska kunna bryta den ojämlika maktfördelningen mellan
            könen. Det är också avgörande att politiken organiseras så att
            dess inriktning verkligen genomförs, och inte hämmas genom en
            svag struktur. Ett antal åtgärder krävs för att ge politikområdet
            den status som krävs.
          </p>
          <p xml:id="i-8DkeZ3rD4Hj4hNSNAyhyWF">
            1. Jämställdhetsförordning
          </p>
          <p xml:id="i-38G2DFUA7LdWfmpYhPTgvJ">
            Myndigheterna har ett viktigt uppdrag när det gäller att genomföra
            jämställdhetspolitikens mål. Som tidigare nämnts har myndigheterna
            inte fullgjort sitt ansvar, trots att bristerna uppmärksammats.
            Vänsterpartiet föreslår därför att detta ansvar förtydligas genom
            inrättandet av en jämställdhetsförordning liknande den som finns
            inom integrationspolitikens område, en åtgärd som presenterats
            i Ds 2001:64. Vänsterpartiet föreslår således att en ny jämställdhetsförordning
            upprättas liknande den som finns för
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-005.pdf"/>
          <p xml:id="i-UDE8Eng2T5LUehHrEY45Za">
            integrationspolitiken (SFS 1999:593). Utformningen av ett sådant
            förslag kan vara: ”Myndigheterna skall fortlöpande beakta samhällets
            könsmaktsordning när de utformar sin verksamhet och när de bedriver
            den. Myndigheterna skall verka för lika rättigheter och möjligheter
            för alla oavsett kön. Myndigheterna skall i sin verksamhet särskilt
            motverka alla former av könsdiskriminering.” Detta bör riksdagen
            ge regeringen till känna.
          </p>
          <p xml:id="i-22vT7NGbyubdYQUE9sWDSH">
            2005/06:A2
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-006.pdf"/>
          <p xml:id="i-9W2QQTt6h36v1xtFjQAsUV">
            2005/06:A2
          </p>
          <p xml:id="i-TgW2VFMvZwbrpuHuMfLgLC">
            2. Jämställdhetsminister med eget departement
          </p>
          <p xml:id="i-YawszbuvPE9rGHM4oJzvMa">
            Idag finns inom regeringen en minister med samordningsansvar
            för jämställdhetspolitiken. Förutom ansvar för jämställdhet har
            ministern också ansvar för integration, storstadspolitik, minoriteter,
            folkrörelser m.m. Man kan lätt få intrycket dels att ansvaret
            för jämställdhetspolitikens genomförande ligger på flera stolar
            samtidigt (delat ansvar är ingens ansvar), dels att politikområdet
            inte är betydelsefullt nog för en egen minister. Vänsterpartiet
            anser att regeringen bör innefatta en jämställdhetsminister med
            övergripande mandat och med ett eget departement. Motiveringen
            till detta är att jämställdhetspolitiken är sektorsövergripande
            och sektorsgenomgripande. Underordning och diskriminering av kvinnor
            kan inte ses utifrån ett isolerat politikområde -könsorättvisorna
            på arbetsmarknaden hänger ihop med det obetalda arbetet, och mäns
            våld mot kvinnor hänger samman med kvinnoförnedringen i det offentliga
            rummet. Frågor som är avgörande för att bryta könsorättvisorna
            bollas mellan olika ministrar, och risken är att viktiga förändringar
            inte blir genomförda. För att jämställdhetspolitiken på allvar
            ska kunna omfatta alla politikområden och samhällsfunktioner krävs
            en övergripande, samlande och samordnande politisk nivå med mandat
            att initiera och driva på strategiskt feministiska åtgärder. Mot
            bakgrund av detta bör regeringen återkomma med förslag till inrättande
            av ett jämställdhetsdepartement. Detta bör riksdagen som sin mening
            ge regeringen till känna.
          </p>
          <p xml:id="i-32LitmDXmuGxtqLFXa2pHZ">
            3. Instans för jämställdhetsrevisioner
          </p>
          <p xml:id="i-78q48GVpYT98RCRT4aU8Ed">
            Jämställdhet är ett område som i många sammanhang tenderar att
            prioriteras bort och motiveras med resonemang om resurs- eller
            relevansbrist. Att utmana normer och bryta den rådande maktordningen
            kommer alltid att möta dessa former av motstånd. Vänsterpartiet
            understryker att jämställdhetsmålen inte är förhandlingsbara.
            I syfte att stärka styrningen mot målen och hitta sätt att identifiera
            och bryta motståndet bör ett organ för revision inrättas. Riksrevisionen
            är den instans som har till uppgift att genom en oberoende granskning
            av all statlig verksamhet ”bidra till god resursanvändning och
            en effektiv förvaltning i staten”. Myndigheten ingår i riksdagens
            kontrollmakt och granskar såväl myndigheternas redovisning som
            effektiviteten i statens åtaganden. Vänsterpartiet föreslår att
            det, med Riksrevisionen som förebild för strukturen, inrättas
            en instans som har till uppgift att genomföra regelbundet återkommande
            jämställdhetsrevisioner. Detta bör riksdagen ge regeringen till
            känna.
          </p>
          <p xml:id="i-Lb9ZN9Vp1aDMgoCCLrjTH9">
            4. Utredning om strukturell diskriminering
          </p>
          <p xml:id="i-TPnetuo8r4GT6Dh6wSA2Nq">
            Vi vet idag mycket om vilka brister som finns och det råder en
            bred konsensus i offentligheten om orimligheten i de uppenbara
            könsorättvisorna. Inom vissa områden kan vi också se att viktiga
            förändringar sker, att det pågår utrednings- och forskningsarbete
            och att en rad reformer förbereds. Samtidigt som detta är en del
            av verkligheten står det klart att mycket av strukturerna är
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-007.pdf"/>
          <p xml:id="i-5LXfEQAhrMZp7hxZGcbggp">
            intakta och att det återstår både kunskap och prioritering innan
            vi kan säga oss vara nöjda. Regeringens analys är att ”det finns
            en ordning eller ett socialt system i samhället som upprätthåller
            ojämlika maktförhållanden mellan könen, där kvinnor är underordnade
            och män är överordnade som grupper i samhället och där mannen
            och det manliga utgör normen”. Vänsterpartiet delar analysen och
            menar att det krävs ökad kunskap om mekanismerna bakom könsmaktsordningen.
            För att få till stånd den förändring som i propositionen uttrycks
            som ”att bryta den systematiska underordningen som innebär att
            kvinnor generellt har en svagare social, ekonomisk och politisk
            position i samhället än vad män har”, krävs ett helhetsgrepp på
            hur denna maktordning manifesteras och återskapas. En utredning
            bör tillsättas som har i uppdrag att identifiera och analysera
            mekanismerna bakom strukturell diskriminering på grund av kön
            samt återkomma med förslag på åtgärder för att motverka dessa
            mekanismer i syfte att upphäva den ordning som systematiskt gynnar
            män på kvinnors bekostnad. Detta bör riksdagen som sin mening
            ge regeringen till känna.
          </p>
          <p xml:id="i-UF12K4VDoYDrTiY9bFmEGH">
            5. Kostnadsberäkning
          </p>
          <p xml:id="i-ACoGWwvdUTnCCSykFePQYL">
            I propositionen behandlas också förslag som lades fram av utredningen
            om kvinnofridsuppdragen, Slag i luften (SOU 2004:121). Propositionen
            klargör regeringens fortsatta ambition att arbetet med mäns våld
            även fortsättningsvis ska utgå från den inriktning som lades fast
            i kvinnofridspropositionen (1997/98:55). Vänsterpartiet delar
            den våldsförståelse som inbegriper analys om normaliseringsprocess
            och att våldet handlar om makt och kontroll, som uttrycks i kvinnofrid.
            Vänsterpartiet ser positivt på propositionens uppdrag om metodutveckling
            och aviserade förändring av socialtjänstlagen, och vi står givetvis
            bakom de frågor i propositionen som baseras på tidigare överenskommelser.
            Vänsterpartiet har tidigare motionerat om en nationell kostnadsberäkning.
            Frågan hänvisades av utskottet till föreliggande proposition,
            där den dock varken benämns eller behandlas. Vänsterpartiet menar
            att kvinnors utsatthet för mäns våld, vare sig det är misshandel,
            sexuella trakasserier, våldtäkt eller incest, är ett samhällsproblem
            som inte bara har konsekvenser på ett socialt plan utan även har
            stora ekonomiska aspekter. Kostnaderna för det könsrelaterade
            våldet har både direkta och indirekta variabler. Det handlar om
            direkta vårdkostnader för utsatta kvinnor och barn, kostnader
            för rättsprocesser och kriminalvård, jourverksamhet och annat
            för att ge kvinnor och barn skydd, men också bortfall i arbetstid
            och begränsande av kvinnors deltagande i samhället. Vi anser att
            det behövs en allomfattande analys av vilka faktorer som påverkas
            av mäns våld och en beräkning av vad det kostar samhället. I Finland
            har en beräkning gjorts av den direkta kostnaden för mäns våld
            mot kvinnor. Den visade att de direkta kostnaderna år 1998 uppgick
            till 252,5 miljoner finska mark. Även Kanada har tidigare gjort
            en liknande studie som resulterade i kostnader på 900 miljoner
            USD per år. I Sverige har ett försök till kostnadsberäkning nyligen
            initierats av Socialstyrelsen och inom ramen
          </p>
          <p xml:id="i-8BAgvu2PPCbmygzfqkVoxb">
            2005/06:A2
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-008.pdf"/>
          <p xml:id="i-QcadygUTeHmhUnZKfgcVN4">
            2005/06:A2
          </p>
          <p xml:id="i-XjUhz6FDiqt2Cc5EhLK6ZL">
            för ett forskningsprojekt på Umeå universitet. Vänsterpartiet
            anser inte att det är tillräckligt. Om Sverige vill vara ett föregångsland
            i arbetet med att bekämpa mäns våld mot kvinnor bör Vänsterpartiet
            agera också i dessa frågor. För att få en heltäckande bild av
            mäns våld mot kvinnor och dess ekonomiska konsekvenser bör en
            utredning tillsättas för att utveckla en vetenskaplig metod för
            och genomföra en nationell kostnadsberäkning av mäns våld mot
            kvinnor och barn. Detta bör riksdagen som sin mening ge regeringen
            till känna.
          </p>
          <p xml:id="i-AQeGxurCtgr1P4wqMvSaCg">
            6. Mäns deltagande
          </p>
          <p xml:id="i-QRxU7NZiWrteWWAkDPd7Bh">
            På olika sätt har jämställdhetsarbetet präglats av att hitta
            argument för att män också vinner på jämställdhet. Vänsterpartiet
            menar att detta till stor del är en ointressant och ibland också
            kontraproduktiv frågeställning, eftersom det osynliggör maktkonflikter
            mellan gruppen män och gruppen kvinnor i samhället. Vi menar självklart
            att enskilda män kan vinna som människor på att ta ökat ansvar
            för sina barn, leva med en jämlik och självständig partner och
            slippa begränsas av rådande könskonstruktioner. Alla människor
            begränsas av de normer som råder. Däremot tjänar inte män som
            grupp på ökad jämställdhet, när detta innebär att de tvingas dela
            med sig av makt eller andra resurser. Om vi på allvar ska upphäva
            ojämlikheten mellan män och kvinnor måste vi alltid synliggöra
            maktordningar och det innebär oundvikligen att män som grupp måste
            få sina privilegier ifrågasatta. Vi vill understryka att frågan
            om män vinner eller förlorar på jämställdhet är fel ställd. Orättvisor,
            våld och diskriminering är inte frågor som är förhandlingsbara
            och som blir irrelevanta om de inte gagnar alla individer. Den
            manliga normen begränsar både kvinnors och mäns livsutrymme, ibland
            på mycket konkreta sätt. Vänsterpartiet uppmuntrar mäns organisering
            för jämställdhet och mot mäns våld mot kvinnor men menar att den,
            precis som jämställdhetsarbetet i övrigt, måste grunda sig på
            en feministisk utgångspunkt. Män som tar frågan om mäns våld på
            allvar ser maktrelationen mellan könen och agerar utifrån det.
            Män som arbetar för jämställdhet vet att det kommer att kosta
            och vet att om man inte är en del av lösningen är man en del av
            problemet. En man som är feminist stöder kvinnors organisering
            även om den utesluter honom. Män som vill ta ansvar vet att om
            det inte finns en könsmaktsordning behövs det ingen kvinnokamp.
            Därför måste mäns organisering för jämställdhet och mot mäns våld
            mot kvinnor vara en solidarisk handling med kvinnorörelsen och
            en lojalitetshandling med gruppen kvinnor. Med denna utgångspunkt
            blir mäns organisering ett led i att bryta ner patriarkala strukturer
            och innebär ett brott mot den starka men tysta lojaliteten män
            emellan — s.k. male bonding eller homosocialitet. Ett förslag
            i propositionen handlar om inrättandet av en arbetsgrupp om mansroller,
            män och jämställdhet. Vänsterpartiet anser att en sådan arbetsgrupp,
            likväl som jämställdhetspolitikens organisering och arbete generellt,
            måste ha ett tydligt feministiskt perspektiv. Mot bakgrund av
            ovanstående föreslår Vänsterpartiet att riksdagen ger regeringen
            i uppdrag att
          </p>
          <pb facs="riksdagen-motions-pdf/data/200506/mot_200506_A_0002/mot_200506_A_0002-009.pdf"/>
          <p xml:id="i-Grigr8t4tkDst1j6Y3dnKg">
            2005/06:A2
          </p>
          <p xml:id="i-Vy3At3ZHvDvD1MJaEAva8Q">
            utreda och analysera hur mäns deltagande i jämställdhetsarbetet
            kan bli en del i en feministisk strategi. Detta bör riksdagen
            ge regeringen till känna. Stockholm den 5 april 2006 Camilla Sköld
            Jansson (v) Rossana Dinamarca (v) Ulla Hoffmann (v) Siv Holma
            (v) Kalle Larsson (v) Elina Linna (v)
          </p>
        </div>
      </div>
    </body>
  </text>
</TEI>
