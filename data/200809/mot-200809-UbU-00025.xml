<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00025">
  <teiHeader>
    <fileDesc>
      <titleStmt>
        <title>med anledning av prop. 2008/09:171 Offentliga bidrag på lika villkor</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:171 Offentliga bidrag på lika villkor</title>
          <idno type="rdwebb">GW02Ub25</idno>
          <rs type="number">Ub25</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub25/text</ref>
          <ref type="dokument_url_html">http://data.riksdagen.se/dokument/GW02Ub25</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub25</ref>
          <ref type="doc">http://data.riksdagen.se/fil/81E881C9-07C4-4797-BBD3-5DE633C8DADD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2cGcXovPDS6Jc4JvdBrRxP" type="basedOn"/>
        <correspContext corresp="i-2cGcXovPDS6Jc4JvdBrRxP">
          <ref>Proposition 2008/09:171</ref>
        </correspContext>
        <correspAction xml:id="i-RFk2PWjyN3AXYa6gHJJuFP" type="signed"/>
        <correspContext corresp="i-RFk2PWjyN3AXYa6gHJJuFP">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-E8XfXSMTmZ4EkY49YNQLhg" type="referral">
          <date when="2009-04-03"/>
        </correspAction>
        <correspAction xml:id="i-7zPnAmauSfpgoaaDNhP7ys" type="dismissal">
          <date when="2009-04-02"/>
        </correspAction>
        <correspAction xml:id="i-KsXwSvxpW2cSrKieRdaYzf" type="dismissal">
          <date when="2009-04-02"/>
        </correspAction>
        <correspAction xml:id="i-4ibtZ3qxK5gwPUAfH7kSDZ" type="submission">
          <date when="2009-04-01"/>
        </correspAction>
        <correspAction xml:id="i-Ti4MZTawhvzt77nRQopxf7" type="transfer">
          <date when="2009-03-31"/>
        </correspAction>
        <correspAction xml:id="i-3Ln4sdv2ob4EA2F8LMHoPP" type="assigned"/>
        <correspContext corresp="i-3Ln4sdv2ob4EA2F8LMHoPP">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LhGpP3ibanxXHsAP9tXdw8">
            1 Förslag till riksdagsbeslut
          </head>
          <list style="ol">
            <item xml:id="i-4Xwu4Pu7Do8oo7uNz1cDiH">
              Riksdagen avslår regeringens proposition 2008/09:171 Offentliga
              bidrag på lika villkor.
            </item>
            <item xml:id="i-GQhmTujbx9srQKj2dL5QHF">
              Riksdagen begär att regeringen återkommer med förslag till ny
              lagstiftning enligt vad som anförs i motionen.
            </item>
          </list>
        </div>
        <div type="motContent">
          <head xml:id="i-5eLiD54dU8NdYkeXbDGuyr" type="h1">
            2 Inledning
          </head>
          <p xml:id="i-QQYDCrTu8uG4124NaGvaNh">
            Sverige har förmodligen de mest generösa reglerna i världen för
            offentliga bidrag till privatskolor samtidigt som dessa skolor
            kan använda bidragen nästan som man vill. Redan när det nuvarande
            systemet infördes höjdes kritiska röster som varnade för ökade
            kostnader, ökad segregering och minskad likvärdighet. Nu i efterhand
            visar forskning och statistik att dessa farhågor tyvärr har besannats.
          </p>
          <p xml:id="i-CKXRJ1bmpjst4D2xTyG4kp">
            Trots att det är uppenbart för de flesta att experimentet med
            marknadslösningar inom skolans värld för länge sedan har gått
            överstyr vill nu regeringen införa ännu generösare villkor för
            privata skolor. I proposition 2008/09:171 Offentliga bidrag på
            lika villkor föreslås att bidragen till fristående skolor ska
            beräknas på samma grunder som kommunerna tillämpar vid fördelningen
            av resurser till den egna verksamheten.
          </p>
          <head xml:id="i-7xbAxXeCAHVDocjwd4Nvyq" type="h1">
            3 Likartade villkor?
          </head>
          <p xml:id="i-PyFAoEQ8dWk42PfKryb84U">
            Villkoren är inte lika för kommunala och privata skolor. En kommun
            har skyldighet att erbjuda alla skolpliktiga elever utbildning
            och kan inte neka att ta emot en elev. De enskilda huvudmännen
            kan i stor utsträckning välja vilka elever som ska få gå i deras
            skolor. Av den anledningen gör många kommuner avdrag för det som
            brukar kallas för skolpliktskostnader när de lämnar bidrag till
            privatskolor. Detta vill regeringen förbjuda eftersom man menar
            att kommunernas beredskap för att kunna ta emot elever när som
            helst inte har ett omedelbart samband med kostnaderna för utbildningsverksamheten.
            Denna argumentering är inkonsekvent om inte liknande regler gäller
            privata huvudmän. Är det rimligt att enskilda huvudmän ska ha
            ersättning för den del av verksamheten som inte direkt kan hänföras
            till skolorna? Borde inte ett avdrag göras för vinster som betalas
            ut till ägarna?
          </p>
          <p xml:id="i-9X4hymwZWiKKYKsVwrRp6c">
            De stora överskotten inom privatskolebranschen är en följd av
            att skolorna är oerhört kreativa när det gäller att minska sina
            kostnader. Ett vanligt sätt är att anställa obehöriga lärare,
            som får lägre lön än behöriga. I de privata gymnasieskolorna är
            t.ex. endast varannan lärare behörig. Det sparas också in på den
            del av verksamheten som inte direkt kan hänföras till undervisningen.
            Ytterst få privata skolor har egna skolbibliotek och använder
            sig i stället av offentliga bibliotek. Givetvis är det positivt
            att eleverna kommer i kontakt med dessa bibliotek, men det innebär
            samtidigt att skolan flyttar över sina kostnader på kommunen.
            Vidare är kostnader för elevvård exempelvis 40 % lägre i de privata
            skolorna än i de kommunala. Det finns också exempel på skolor
            som har tagit emot frivilliga bidrag från föräldrar och på så
            sätt kringgått bestämmelser om otillåtna terminsavgifter. Mycket
            står i strid med intentionerna i skolans styrdokument, men eftersom
            regelverket ofta är otydligt formulerat finns det inga möjligheter
            att beivra ens de mest uppenbara övertramp.
          </p>
          <p xml:id="i-3wEjJyCFW7fM6ucxepFVFr">
            De privata skolorna har inte samma skyldigheter, syften eller
            ambitioner som de kommunala skolorna och har därför inte samma
            kostnader. Skolan ska vara likvärdig, vilket innebär att resursfördelningen
            måste ta hänsyn till elevernas behov. De privata skolorna blir
            redan överkompenserade ekonomiskt. Det tydligaste beviset på detta
            är att de privata skolorna gjorde en vinst på drygt en halv miljard
            kronor 2007.
          </p>
          <p xml:id="i-Gqx8bFm7z2H5DsKZLK913v">
            Riksdagen bör därför avslå proposition 2008/09:171 Offentliga
            bidrag på lika villkor.
          </p>
          <head xml:id="i-TcUUShSdF77g4QVL5WrkBz" type="h1">
            4 Nya regler för privata skolor
          </head>
          <p xml:id="i-SMb73JgjD31LATs7qXqeX2">
            För Vänsterpartiet är allas rätt till kunskap det viktigaste
            målet med utbildningspolitiken. Barns och ungas rätt till kunskap
            ska gå före alla former av vinstintressen. För att skapa rättvisare
            villkor mellan kommunala och privata skolor måste reglerna för
            de privata skolorna skärpas. I det följande lämnas ett antal förslag
            till vilka grundläggande villkor vi anser ska vara uppfyllda för
            att en privat skola ska kunna få offentliga bidrag.
          </p>
          <head xml:id="i-NYjKLa8KhuyQUhifc46J7v" type="h2">
            4.1 Kommunalt inflytande
          </head>
          <p xml:id="i-PWuRf11RhCRAjhJhx9i5yJ">
            När Skolverket bedömt att en skola uppfyller de uppställda kraven
            blir kommunen där skolan är belägen tvingad att betala bidrag
            till skolan för varje elev som väljer den fristående skolan. Utvecklingen
            innebär betydande svårigheter för kommunerna att planera sin skolverksamhet.
            De negativa konsekvenserna i storstadsregionerna är kända sedan
            länge, men även kommuner i glesbygd drabbas.
          </p>
          <p xml:id="i-6kTa8d8aRgD7hFqUb6DrWM">
            Sedan början av 1990-talet är det kommunerna som har ansvaret
            för skolans organisation och ekonomi. Staten styr genom nationella
            måldokument och tillsyn. I ett sådant system är det orimligt att
            en fristående skola ska kunna bedrivas i en kommun mot kommunens
            egen vilja. För Vänsterpartiet är det därför självklart att kommunen
            borde ha en reell möjlighet att ha direkt inflytande över etableringen
            av en fristående skola. Därför måste skollagen ändras så att Skolverket
            endast kan godkänna en ny fristående skola som bidragsberättigad
            om kommunen i fråga tillstyrkt ett sådant beslut. Dessutom, om
            kommunen säger nej till etableringen av en fristående skola måste
            Skolverket fatta beslut om att skolan inte har rätt till bidrag.
          </p>
          <head xml:id="i-KCxAeHYAcnpBf2GANAjmJE" type="h2">
            4.2 Möjlighet att stänga en skola omedelbart
          </head>
          <p xml:id="i-8yQNjEk9djXLDfSdbzCLa">
            När Skolverket inspekterar en fristående skola upptäcks ibland
            så allvarliga brister att skolans tillstånd dras in. Om skolan
            överklagar Skolverkets beslut kan den fortsätta verksamheten med
            dessa allvarliga brister under hela rättsprocessen, som oftast
            är utdragen. Detta är ett tydligt exempel på att lagstiftningen
            inte tar hänsyn till elevernas rätt till kunskap och en bra utbildning
            utan tar skolhuvudmannens parti. Vi föreslår därför att skollagen
            ändras så att Skolverket omedelbart kan stänga en skola med allvarliga
            brister. Skolan ska givetvis kunna överklaga Skolverkets beslut
            som nu, men den ska förbli stängd under hela rättsprocessen. Givetvis
            ska skolan inte heller ha rätt till offentliga bidrag under denna
            tid.
          </p>
          <head xml:id="i-43TkdDYz3dfNSuBp7igxrd" type="h2">
            4.3 Insyn och offentlighet
          </head>
          <p xml:id="i-RGqzq15paSj2EDHqTD4MQx">
            Det räcker inte att kommunen har rätt till insyn och att de privata
            skolorna ska delta i kommunens uppföljning och utvärdering. Vi
            anser att kommunerna ska vara skyldiga att alltid inkludera de
            privata skolorna. Rätten till insyn ska självklart även gälla
            vanliga medborgare vars skatter finansierar verksamheten.
          </p>
          <p xml:id="i-AKzvMTFas95ULkaLZWakTJ">
            De grundläggande demokratiska principer som finns för offentlig
            verksamhet bör också omfatta dem som är anställda vid de privata
            skolor som är skattefinansierade. När en offentlig verksamhet
            tas över av ett privat företag ersätts personalens meddelarfrihet
            och skyddet mot efterforskning och repressalier med en långtgående
            tystnadsplikt. Privatanställda har lojalitetsplikt gentemot sin
            arbetsgivare, och brott mot denna kan utgöra saklig grund för
            uppsägning.
          </p>
          <p xml:id="i-2Lj4CGZ3NwJQPVetAfe1MX">
            Vänsterpartiet har länge krävt en enhetlig lagstiftning som säkerställer
            samma regler för personalens meddelarfrihet och skydd mot efterforskning
            och repressalier i alla verksamheter som drivs med skattemedel,
            oavsett om driften är offentlig eller privat. Avgränsningen mot
            vad som måste anses som företagshemligheter måste noggrant bedömas
            och regleras i denna lag, så att det utrymme för godtycke som
            i dag finns för arbetsgivaren att själv bestämma vad som är en
            sådan hemlighet täpps till.
          </p>
          <head xml:id="i-5hQKDKLfHQsAk5drUzDTio" type="h2">
            4.4 Tillgänglighet för alla elever
          </head>
          <p xml:id="i-EgUGQc21HkUBUziasLJpjn">
            Inte bara skolbyggnaderna utan också skolgårdarna ska vara tillgängliga
            och användbara för allas lek, rörelse och samvaro på raster och
            fritid, även för barn med funktionsnedsättning. Regleringen kring
            lokaler, utemiljö och utrustning bör därför innehålla krav på
            tillgänglighet för elever med funktionsnedsättning för såväl kommunala
            skolor som fristående skolor.
          </p>
          <head xml:id="i-RD4ypVKC2ExiZBXfN57bZM" type="h2">
            4.5 Vinst
          </head>
          <p xml:id="i-9B82thyWDXS72SWMHumxUn">
            I dag har mer än hälften av de privata skolorna ett aktiebolag
            som huvudman. Trenden är att detta blir allt vanligare. Andelen
            företag som är huvudman för flera skolor ökar också. Från privatskolelobbyns
            håll brukar hävdas att aktiebolag är den bästa driftsformen eftersom
            det är en välprövad företagsform med klara regler. Att det dessutom
            är den lämpligaste driftsformen för att maximera vinsten, begränsa
            inflytandet för elever och anställda samt begränsa allmänhetens
            insyn i verksamheten talas det tyst om. Möjligheten för privata
            skolor att vara vinstdrivande tillsammans med ett av de mest generösa
            bidragssystemen i världen har gjort det svenska skolväsendet till
            en lukrativ bransch. De färskaste uppgifterna om privatskoleföretagens
            vinster är från 2007 då de sammanlagda vinsterna uppgick till
            över en halv miljard kronor vilket motsvarar flera tusen lärartjänster.
          </p>
          <p xml:id="i-nbu1DaJVm1yWmtPM6jkTf">
            I de nordiska grannländerna är lagstiftningen betydligt mindre
            generös mot de kapitalistiska intressena. I Norge är visserligen
            alla bolagsformer tillåtna för de privata skolorna, men det finns
            ett krav att alla offentliga medel ska komma eleverna till godo.
            I Finland drivs skolorna av allmännyttiga samfund och får inte
            drivas för ekonomisk vinning. Slutligen i Danmark är det förbjudet
            att driva skolor i form av aktiebolag just med tanke på möjligheten
            till vinstutdelning, och det är endast icke vinstdrivande stiftelser
            som får vara huvudman. Dessutom får en enskild huvudman inte driva
            fler än en skola.
          </p>
          <p xml:id="i-AHcRbBhuni6Q4eiW1m2ZCq">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid att vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo. Därför är det också
            direkt olämpligt att tillåta driftsformer som är anpassade till
            affärsverksamhet på en kommersiell marknad och vars främsta syfte
            är att generera vinster till ägarna. Mot bakgrund av detta föreslår
            vi att det tillsätts en utredning som ska lämna förslag om hur
            de offentliga bidragen till fristående skolor ska komma eleverna
            till godo och inte t.ex. utbetalas som vinst till skolans ägare.
            Bland annat bör det utredas vilka icke vinstdrivande driftsformer
            som är lämpliga för fristående skolor och om det behövs begränsningar
            av antalet skolor som en huvudman kan driva.
          </p>
          <head xml:id="i-764uSLDvRSWigMRNUiJZAv" type="h2">
            4.6 Individuellt program på fristående skolor
          </head>
          <p xml:id="i-ExWftbSrsrGmB7EfxjnonL">
            Vänsterpartiet motsätter sig att fristående skolor kan erbjuda
            det individuella programmet på gymnasieskolan av flera anledningar.
            Vi menar att det kommer att leda till att segregeringen ökar.
            Valet av skola och de fristående skolorna kommer att ha samma
            segregerande effekt på IV-programmet som det har haft på det övriga
            skolväsendet. Dessutom kan man befara att det kommer att startas
            skolor som endast erbjuder IV-programmet, vilket i sig skapar
            segregering. Det innebär dessutom att den naturliga och nödvändiga
            kontakten med gymnasieskolans övriga program saknas. Detta kan
            ha negativ inverkan på elevernas motivation och motverka syftet
            att eleverna ska bli behöriga att söka till ett nationellt eller
            specialutformat program. Frågan uppstår också vilket incitament
            den fristående skolan och dess huvudman har för att eleverna ska
            gå vidare till ett nationellt program.
          </p>
          <p xml:id="i-965nMMAHCEqnb7T7B2n4en">
            För den heterogena grupp som går IV-programmet krävs anpassning
            till varje individs förutsättningar, intresse och behov. Det kan
            handla om allt från att med olika insatser öka motivationen till
            långtgående specialpedagogiska och ämnesmetodiska insatser. En
            förutsättning för att kunna genomföra detta är hög lärartäthet
            och att lärarna har pedagogisk utbildning. De fristående skolorna
            har stora brister på dessa områden med få lärare och en låg andel
            av dem som är behöriga. Inte sällan saknas även andra pedagogiska
            resurser vid de fristående skolorna, t.ex. skolbibliotek. Det
            finns därför anledning att tro att de fristående skolorna inte
            har förutsättningar att kunna erbjuda eleverna på IV-programmet
            en tillräckligt bra utbildning.
          </p>
          <p xml:id="i-7wugfPzmFrvt4DYEpEUMij">
            Det räcker dock inte med pedagogiskt stöd. Många av eleverna
            har dessutom andra problem, exempelvis sociala eller psykiska,
            som ställer stora krav på en väl utbyggd elevhälsa med utbildad
            personal. Något som saknas i många av de fristående skolorna.
          </p>
          <p xml:id="i-Fbve2dRRmcZa3qxHqD8GcV">
            Därför är det av största vikt att de resurser som ställs till
            förfogande kommer eleverna till del. I fristående skolor där eventuell
            vinst kan betalas ut till ägarna riskerar eleverna att gå miste
            om resurser. Det finns också en risk att vissa skolor väljer billiga
            lösningar för utbildningen, såsom praktik eller studiebesök, framför
            lärarledd undervisning eftersom IV-programmet endast ska ge utbildning
            på heltid och inte undervisning på heltid. Bristen på insyn i
            de fristående skolorna är ytterligare en anledning att dessa skolor
            inte bör bedriva en verksamhet där det är oerhört viktigt att
            kvaliteten upprätthålls.
          </p>
          <p xml:id="i-HJALrEbvt9kN9VZLDQbmc2">
            Det är vanligt att eleverna vid IV-programmet kommer från socialt
            utsatta miljöer och har problem, t.ex. i hemmet eller med droger,
            som skolan ensam inte kan lösa. Många av dem kan därför behöva
            stöd och stimulans även utanför skolan, vilket förutsätter ett
            samarbete mellan skolan och andra institutioner och verksamheter.
            För att kommunen ska ha optimala möjligheter att planera och samordna
            detta bör endast kommunala skolor kunna erbjuda IV-programmet.
          </p>
          <p xml:id="i-JzNQmMQpzFVP24afsSrtmv">
            Riksdagen begär att regeringen återkommer med förslag till ny
            lagstiftning enligt vad som anförs i motionen.
          </p>
        </div>
        <div type="motSignatures">
          <list>
            <item xml:id="i-B5fMDk7ko7qsAUR6Ctscxf" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-PRNJQkZrsP2gMT9DzFoXfg" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-EAiJpFhfXuLu2SzVDJpA7s" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-LysEJq5Cisd487ymEZLc7e" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-29aHFiH3wZbUVqLk3RE9xj" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-CV8W82B1tAd8UpqEJcvvMt" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
