<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SkU-00046">
  <teiHeader>
    <fileDesc>
      <titleStmt>
        <title>med anledning av prop. 1987/88:156 om ändringar i  lagen (1983:1053) om skatt på omsättning av vissa  värdepapper</title>
        <author corresp="i-AZnaWEAg22YQ3HzVMfNSHR">av Carl Bildt m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:156 om ändringar i  lagen (1983:1053) om skatt på omsättning av vissa  värdepapper</title>
          <idno type="rdwebb">GB02Sk46</idno>
          <rs type="number">Sk46</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GB02Sk46/text</ref>
          <ref type="dokument_url_html">http://data.riksdagen.se/dokument/GB02Sk46</ref>
          <ref type="dokumentstatus_url_xml">http://data.riksdagen.se/dokumentstatus/GB02Sk46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>Lars Tobisson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Nils Carls hamre</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>Rolf Dahlberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>Ingegerd Troedsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>Ingrid Sundberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>Rolf Clarkson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>Sonja Rembo</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>Per-Olof Strindberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Arne Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-GLNXAjJhoFK62Rk2ojJDhe"/>
        <correspContext corresp="i-GLNXAjJhoFK62Rk2ojJDhe">
          <ref>Proposition 1987/88:156</ref>
        </correspContext>
        <correspAction xml:id="i-AkhtYYXmbmq9zaeT3FEhRj" type="signed"/>
        <correspContext corresp="i-AkhtYYXmbmq9zaeT3FEhRj">
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="r-0"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="r-0"/>
        </correspContext>
        <correspAction type="submission" xml:id="i-3Yvw3YgKN4DWQ3e9ASzFPs">
          <date when="1988-04-20"/>
        </correspAction>
        <correspAction type="dismissal" xml:id="i-RYLPuCJp4SwzX9Cn1xaC5t">
          <date when="1988-04-21"/>
        </correspAction>
        <correspAction type="referral" xml:id="i-TuXQUF2XhqjDRnGhi2dYv2">
          <date when="1988-04-22"/>
        </correspAction>
        <correspAction type="assigned" xml:id="i-TaQhyXoFee9V2SEQRjbmJJ">
          <date when="2014-11-14"/>
          <time when="09:57:51"/>
        </correspAction>
        <correspContext corresp="i-TaQhyXoFee9V2SEQRjbmJJ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_sk_46/mot_198788_sk_46-001.pdf"/>
      <div type="motHeader" xml:id="i-Ya5dzkUPJWssExtL7EYBfC">
        <div type="motTitle" xml:id="i-E5ktwiNZ2ojgWBFZNmDktq"/>
        <div type="motSubmissionInfo" xml:id="i-2ZSQX2waQ1cBx1wQGxLJxY"/>
      </div>
      <div type="motBody" xml:id="i-5WkTMocvNpNkDbenYekHBQ">
        <div xml:id="i-LQDveMupt8F8uDjgi2SwGm">
          <p xml:id="i-6uEMNm1sM9C5peW2AZuQwP">
            Motion till riksdagen
          </p>
          <p xml:id="i-RncY5GqvHRNU6CYtQ9Gq3x">
            1987/88:Sk46
          </p>
          <p xml:id="i-Pztci86a19rE7dW4LDgZ52">
            av Carl Bildt m. fl. (m)
          </p>
          <p xml:id="i-8WG3un3D6m42t3g9pycrwY">
            med anledning av prop. 1987/88:156 om ändringar i lagen (1983:1053)
            om skatt på omsättning av vissa värdepapper
          </p>
          <p xml:id="i-8v4dG4R2zmbZw7PfT6syq5">
            1 Sammanfattning
          </p>
          <p xml:id="i-BdvDQDQRC3CmV1JBYRasTo">
            Moderata samlingspartiet motsätter sig bestämt den utvidgning
            av omsätt- ningsskatten på värdepapper som regeringen föreslår.
            Vi har alltsedan regeringen först lanserade det ursprungliga förslaget
            om omsättningsskatt på aktier 1983 varit starkt kritiska och varnat
            för de effekter som nu framträder. Omsättningen på aktiemarknaden
            har minskat, och en icke obetydlig del av handeln i svenska aktier
            sker nu utomlands. Därför är det angeläget att omsättningsskatten
            i stället successivt avvecklas. Vi föreslår därför att omsättningsskatten
            på utländska placerares handel med svenska aktier redan nu slopas
            i stället för att, som regeringen vill, ytterligare utvidga den.
            Förslaget att dessutom införa en omsättningsskatt på penning-
            och obligationsmarknaderna visar att regeringen ingenting lärt
            av de negativa effekter som redan nu visat sig på aktiemarknaden.
            Förslaget kommer - om det genomförs — att innebära ett steg tillbaka
            och försämra funktionsduglig- heten hos dessa viktiga marknader.
            Omsättningsskatten leder till en höjning av räntenivån, vilket
            ytterst drabbar villaägare och hyresgäster samt ökar upplåningskostnaderna
            för stat och kommun. I propositionen åberopas Schweiz som ett
            föredöme, men där liksom inom EG överväger man nu att ta bort
            skatterna på handeln med värdepapper. Sverige skulle alltså gå
            mot strömmen om regeringens förslag antogs av riksdagen. Därmed
            skulle vi ytterligare hamna på efterkälken när det gäller den
            finansiella integration som pågår inom den europeiska gemenskapen.
          </p>
          <p xml:id="i-6ontKf4PWoHn6WuacvuEUj">
            2 Inledning
          </p>
          <p xml:id="i-6DmzXsaenhGux4mjfhLUik">
            I propositionen föreslås att en omsättningsskatt skall införas
            på den s.k. penning- och obligationsmarknaden. Dessutom föreslås
            att nuvarande omsättningsskatt på aktier även skall gälla fondkommissionärers
            handel för egen räkning. En omsättningsskatt införs också vid
            handel med premieobli- gationer. De föreslagna åtgärderna beräknas
            ge ökade skatteintäkter på ca 1 miljard kronor per år och träda
            i kraft den 1 januari 1989. Moderata samlingspartiet avvisar bestämt
            de förslag som framförs i propositionen. Mot bakgrund av den utflyttning
            av handeln i svenska aktier som skett under senare år till utländska
            börser bör i stället den nuvarande
          </p>
          <pb facs="riksdagen-motions-pdf/data/198788/mot_198788_sk_46/mot_198788_sk_46-002.pdf"/>
          <p xml:id="i-N53JotVNVgpbUPV8sb7Xph">
            omsättningsskatten på aktier slopas, i första hand såvitt avser
            transaktioner som görs av valutautlänningar. Delar av regeringsförslaget
            har remissbehandlats. Det har därvid fram- kommit en massiv kritik
            från de berörda remissinstanserna. Endast två av de tillfrågade
            instanserna har förordat att en omsättningsskatt införs på penning-
            och obligationsmarknaden. Bland de remissinstanser som riktat
            avgörande kritik mot förslaget återfinns riksbanken och riksgäldskontoret.
            De har särskilt betonat vikten av en väl fungerande interbankmarknad
            och menat att denna påtagligt försämras om en omsättningsskatt
            införs. Totalt har 35 av 37 remissinstanser ställt sig kritiska
            till förslaget, men det har inte påverkat regeringen. Bara LO
            och Allmänna pensionsfondens första fond- styrelse är positiva.
          </p>
          <p xml:id="i-7MUEkAgNejsEfbAvkG1Jxv">
            3 Effekter på penning- och obligationsmarknaden
          </p>
          <p xml:id="i-UJPAhzx2G3pZaTnzrmbCsb">
            Handeln på penning- och obligationsmarknaden bygger på att banker
            och fondkommissionsbolag fungerar som länkar mellan låntagare
            och långivare. I denna funktion förbinder sig bankerna och fondkommissionsbolagen
            att upprätthålla en marknad för låntagarens värdepapper. Rollen
            som market maker innebär ett åtagande att till ett visst pris
            köpa eller sälja vissa volymer av värdepapper. Därmed finns det
            alltid tillförlitlig information om aktuella priser. Dessutom
            kan de som handlar på marknaderna vara säkra på att alltid kunna
            köpa och sälja till de angivna priserna. Den som åtar sig att
            vara market maker ikläder sig en ränterisk, eftersom marknadsräntorna,
            och därmed priserna på de räntebärande värdepappe- ren, ständigt
            fluktuerar. Utfästelser att köpa eller sälja värdepapper till
            angivna priser kan därför resultera i förlustaffärer. Denna risk
            reduceras om en market maker kan lita på att likviditeten i marknaden
            är så god att ett visst värdepapper omgående kan avvecklas. Dessutom
            reduceras risken om aktörerna kan teckna balanserande termins-
            eller optionskontrakt genom s.k. hedging. Systemet med market
            makers har varit till gagn för riksgäldskontorets hantering av
            statsupplåningen. Dessutom har riksbankens operationer på penningmarknaden
            och därmed uppläggningen av hela penningpolitiken underlättats.
            Det samlade värdet av sådana värdepapper som omsätts på penning-
            och obligationsmarknaden uppgår till ungefär 1 000 miljarder kronor.
            Omsätt- ningen på denna marknad kan beräknas till ca 10 000 miljarder
            kronor per år. Den föreslagna omsättningsskatten kommer att leda
            till att skillnaden mellan köp- och säljpriser ökar, vilket innebär
            att transaktionskostnaderna stiger. Det försvagar i sin tur market
            maker-funktionen och minskar interbankhandelns omfattning. Därmed
            försvagas också marknadens funk- tionsduglighet och förmåga att
            absorbera de stora värdepappersvolymer som det är fråga om. En
            försvagad interbank- och market maker-funktion leder till större
            räntesvängningar på marknaden. Införandet av en omsättnings- skatt
            på derivatmarknaderna, dvs. på options- och terminsmarknaderna,
            försvårar ytterligare market maker-funktionen, eftersom bl. a.
            kostnaden för ”hedging” stiger.
          </p>
          <p xml:id="i-7bUGyFkHg8dy4w46NGxUQf">
            Mot. 1987/88 Sk46
          </p>
          <pb facs="riksdagen-motions-pdf/data/198788/mot_198788_sk_46/mot_198788_sk_46-003.pdf"/>
          <p xml:id="i-Q57Ne6WFY4mZenk3J4udRS">
            Finansministern medger i propositionen att en omsättningsskatt
            försämrar marknadens effektivitet. Därmed erkänner han också indirekt
            att en omsättningsskatt leder till större svängningar. Mot denna
            bakgrund är det förvånande att motivet för att införa omsättningsskatten
            sägs vara att ”dämpa svängningarna på de finansiella marknaderna
            och skapa ett mer stabilt system” (s. 10 i propositionen). Detta
            belyser propositionens avgörande svaghet. Det går nämligen inte
            att hävda att omsättningsskatten dämpar svängningarna på marknaden,
            samti- digt som regeringen erkänner att skatten leder till en
            sämre funktionsduglig- het hos samma marknad och därmed till större
            räntefluktuationer. Antingen gäller det ena eller det andra. Båda
            ståndpunkterna kan däremot inte intas samtidigt. Om skatten dämpar
            icke önskvärda fluktuationer, borde den vara så hög som möjligt.
            Men om den påverkar marknaden negativt och ökar svängningarna,
            borde den inte införas alls. Regeringen verkar således inte veta
            hur den skall förhålla sig till sitt eget förslag. Att propositionen
            utgör ett beställningsarbete från LO och att regeringen endast
            expedierar denna beställning — utan att beakta de negativa konsekvenser
            som 35 av 37 remissinstanser så entydigt varnat för — framgår
            med all önskvärd tydlighet. Omsättningsskatten kommer att leda
            till en höjning av räntenivån, vilket ytterst drabbar villaägare
            och hyresgäster. Dessutom ökar upplåningskostna- derna för stat
            och kommun, som är de största låntagarna på marknaden. Flera remissinstanser
            har varnat för att andra former av kreditförmedling, t. ex. bank-
            och finansbolagskrediter samt direktutlåning från försäkringsin-
            stitut, kommer att gynnas om värdepappersskatten införs. Vidare
            kan en del av kreditförmedlingen komma att ske via utländska banker.
            Detta skulle innebära att den svenska kapitalmarknaden tar åtskilliga
            steg tillbaka i utvecklingen. Följden skulle bli att marknaden
            fungerar sämre, att räntan pressas upp, att riksgäldskontorets
            hantering av statsskulden försvåras och att riksbankens möjlighet
            att effektivt bedriva penningpolitik minskar.
          </p>
          <p xml:id="i-DuGEymNWrq3n5ySoqw9dcC">
            4 Effekter på aktiemarknaden
          </p>
          <p xml:id="i-NRdFdCfZPNVjT7a19Sm8fd">
            Omsättningsskatten på aktiemarknaden infördes den 1 januari 1984
            och fördubblades fr. o. m. den 1 juli 1986. Fondkommissionärernas
            egen handel med aktier har emellertid från början varit undantagen
            från omsättnings- skatt. I propositionen föreslår dock nu regeringen
            att detta undantag skall slopas, varvid egenhandeln skall belastas
            med motsvarande hälften av den omsättningsskatt som utgår på övriga
            aktietransaktioner. Därmed fortsätter regeringen på den redan
            år 1983 inslagna vägen att föreslå åtgärder som försämrar aktiemarknadens
            funktionsduglighet. Regeringen har alltsedan 1983 drivit igenom
            en rad olika åtgärder som påverkat aktiemarknaden negativt. Udden
            har särskilt varit riktad mot det enskilda aktiesparandet. I mitten
            av 1970-talet fungerade den svenska aktiemarknaden dåligt. Den
            omsatte då endast ett par miljarder kronor om året. Motsvarande
            siffra är i dag ungefär 125 miljarder kronor. På 1970-talet kunde
            aktiemarknaden på sin höjd mobilisera ett par hundra miljoner
            kronor per år i nytt riskvilligt kapital för näringslivets investeringar
            och utveckling. I dag är motsvarande
          </p>
          <p xml:id="i-Eet3x8C1vQd2kbG6LCea7X">
            Mot. 1987/88 Sk46
          </p>
          <pb facs="riksdagen-motions-pdf/data/198788/mot_198788_sk_46/mot_198788_sk_46-004.pdf"/>
          <p xml:id="i-Lsyq1HRXmaePGHntqpTyQR">
            siffra ungefär 6 miljarder kronor. Näringslivets behov av nytt
            riskvilligt kapital från aktiemarknaden fortsätter emellertid
            att öka. Men samtidigt som behovet av riskvilligt kapital ökar
            har börsomsättningen sedan några år minskat. Under 1986 var omsättningen
            142 miljarder kronor. Förra året sjönk den, som ovan angivits,
            till 125 miljarder. Inledningen av 1988 antyder att omsättningen
            skulle sjunka till under 100 miljarder kronor. En viktig förklaring
            till den sjunkande börsomsättningen är omsättnings- skatten på
            aktier. Före omsättningsskattens fördubbling vid mitten av 1986
            hade utländska placerares köp och försäljning av aktier på den
            svenska marknaden en årstakt av 40 miljarder och ett nettokapitalflöde
            på 4 miljarder kronor. Under 1987 sjönk denna omsättning till
            22 miljarder, och vi fick i stället ett kapitalutflöde på 4 miljarder
            kronor. Vad som har hänt är att en betydande del av den svenska
            börsomsättningen flyttat utomlands till följd av att svensk fondhandel
            efter den svenska omsättningsskattens fördubbling 1986 fick tre
            gånger högre transaktionskostnader än de utländska konkurren-
            ter som handlar med svenska aktier i London och New York. Denna
            utveckling borde leda till att omsättningsskatten på aktier slopas.
            I stället går regeringen rakt motsatt väg genom att föreslå att
            omsättningsskat- ten utvidgas ytterligare till att också gälla
            fondkommissionärers egenhandel med aktier. Regeringen för således
            en bakvänd politik. Fondhandlarnas egenhandel kan uppskattas till
            uppemot hälften av den omsättning som sker årligen på Stockholms
            fondbörs. Den svarar därmed för en viktig funktion när det gäller
            att upprätthålla marknadens likviditet, något som är till gagn
            inte minst för mindre aktiesparare. Efter börsraset i oktober
            1987 minskade omsättningen kraftigt, vilket allvarligt försämrade
            markna- dens funktionsduglighet. Likviditeten kunde upprätthållas
            endast genom fondkommissionärernas handel. Det är inte säkert
            att den turbulens som präglade de finansiella marknaderna i slutet
            av 1987 var en engångsföreteel- se. I dagsläget går det inte att
            utesluta att finansmarknaderna kan komma att utsättas för förnyad
            press. Därmed är det direkt oansvarigt av regeringen att komma
            med förslag som allvarligt försämrar aktiemarknadens funktionsdug-
            lighet. Fondkommissionärernas s.k. market maker-funktion spelar
            en särskilt viktig roll för den s.k. OTC-marknaden. Denna har
            fungerat i fem år. Tillströmningen av små och medelstora företag,
            främst av karaktären familjeföretag, blev redan från starten livlig.
            Mycket snart uppgick antalet noterade bolag till ca 70 st med
            tillsammans ungefär 20 000 anställda. Denna marknad skapades för
            att bolag med den begränsade finansiella bas som ägarfamiljerna
            kan erbjuda fick tillgång till en kapitalmarknad under ordnade
            och kontrollerade former. Därmed kunde egna anställda och privatpersoner
            via nyemissioner stärka OTC-bolagens möjligheter att ut- vecklas
            och trygga en långsiktig överlevnad. Den socialdemokratiska rege-
            ringen har på en mängd olika områden visat en förtjusning i att
            snabbt förändra och försämra spelreglerna. Så har också skett
            på OTC-marknaden genom att förmögenhetsskatten skärpts kraftigt
            för de flesta OTC-aktieäga- re. När omsättningsskatten på aktier
            nu utvidgas till att gälla fondkommissio- närer, drabbas OTC-marknaden
            kraftigare än den övriga aktiemarknaden
          </p>
          <p xml:id="i-Hki54Jqwu7kbuDv4RMknfQ">
            Mot. 1987/88 Sk46
          </p>
          <pb facs="riksdagen-motions-pdf/data/198788/mot_198788_sk_46/mot_198788_sk_46-005.pdf"/>
          <p xml:id="i-T5qrncYpE4AL4U2q5uVV6h">
            genom att OTC-marknaden helt och hållet bygger på en väl fungerande
            market maker-funktion.
          </p>
          <p xml:id="i-YXSMwXL3RRxH37xq4kW5Ma">
            5 Sverige går mot strömmen
          </p>
          <p xml:id="i-DGGCwN9kbgmmPqu3DfQBwD">
            Integrationen inom den europeiska gemenskapen går snabbt på det
            finan- siella området, och mycket talar för att EG lyckas skapa
            en inre kapitalmark- nad till 1992. Som ett led i denna integrationsprocess
            kommer alla skatter på handeln med värdepapper att tas bort inom
            gemenskapen. Transaktionsskat- ternas avskaffande syftar till
            att stärka EG:s finansiella sektor i konkurrensen med Japan och
            USA. Även EFTA-landet Schweiz, vilket regeringen åberopar som
            ett föredöme, överväger man nu att ta bort skatterna på handeln
            med värdepapper. Det är förvånande att regeringen framhåller att
            omsättningsskatt på aktiehandel och handel med penning- och obligationsmarknadsinstrument
            förekommer i en rad olika länder, när samma länder nu börjat en
            process för att avskaffa dessa skatter. I den situationen går
            Sverige mot strömmen, om regeringens förslag förverkligas.
          </p>
          <p xml:id="i-BG6xakeyd6MUd9aRAduGiL">
            6 Slutsats
          </p>
          <p xml:id="i-W1G992XaegygFWSCK8mgHK">
            Moderata samlingspartiet har alltsedan det ursprungliga förslaget
            om omsättningsskatt på aktier lanserades av den socialdemokratiska
            regeringen 1983 varit starkt kritiskt och varnat för de effekter
            som nu tydligt framträder. Vi motsätter oss därför bestämt den
            utvidgning av omsättningsskatten som regeringen nu föreslår. Enligt
            vår uppfattning bör den nuvarande omsätt- ningsskatten på aktier
            successivt avvecklas. I första hand är det angeläget att omsättningsskatten
            slopas på utländska placerares handel med svenska aktier.
          </p>
          <p xml:id="i-5TizQQV2HUFHjdkPoHf3QR">
            7 Hemställan
          </p>
          <p xml:id="i-HPdEuYYFFHmpfRfxbcFEUP">
            Med hänvisning till det anförda hemställs 1. att riksdagen avslår
            proposition 1987/88:156 om ändringar i lagen (1983:1053) om skatt
            på omsättning av vissa värdepapper, 2. att riksdagen hos regeringen
            begär förslag om avskaffande av valutautlänningars skyldighet
            att erlägga omsättningsskatt vid handel med svenska aktier.
          </p>
          <p xml:id="i-6bdiSu9NywxDjszzsGvyuJ" type="date">
            Stockholm den 20 april 1988
          </p>
          <p xml:id="i-GjcJ47mZnmRUMgrbCGu1vo">
            Carl Bildt (m)
          </p>
          <p xml:id="i-37XNtBNz3iBr6vHp8H2j4v">
            Lars Tobisson (m) Ingegerd Troedsson (m) Anders Björck (m) Ingrid
            Sundberg (m) Nils Carlshamre (m) Rolf Clarkson (m) Rolf Dahlberg
            (m) Ann-Cathrine Haglund (m) Bo Lundgren (m) Sonja Rembo (m) Arne
            Andersson (m) Per-Olof Strindberg (m)
          </p>
          <p xml:id="i-YVkgBvu8msbkhDpb3fhyxe">
            i Ljung
          </p>
          <p xml:id="i-8HA4f3XHdqiYXEZEaB2HX">
            Mot. 1987/88 Sk46
          </p>
        </div>
      </div>
    </body>
  </text>
</TEI>
