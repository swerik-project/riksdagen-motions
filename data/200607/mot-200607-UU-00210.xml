<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00210">
  <teiHeader>
    <fileDesc>
      <titleStmt>
        <title>HBT-personers rättigheter i världen</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>HBT-personers rättigheter i världen</title>
          <idno type="rdwebb">GU02U210</idno>
          <rs type="number">U210</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U210/text</ref>
          <ref type="dokument_url_html">http://data.riksdagen.se/dokument/GU02U210</ref>
          <ref type="dokumentstatus_url_xml">http://data.riksdagen.se/dokumentstatus/GU02U210</ref>
          <ref type="doc">http://data.riksdagen.se/fil/DFC2E8AF-6419-42F9-BE2A-7058B11AA1F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QdcDREikkWRRoApVXTpFQM" type="signed"/>
        <correspContext corresp="i-QdcDREikkWRRoApVXTpFQM">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-oTFt9tg9twpTDvHnsjZDW">
          <date when="2006-11-07"/>
        </correspAction>
        <correspAction type="dismissal" xml:id="i-T8FcXE1bUH85vFxtxYrkYq">
          <date when="2006-11-07"/>
        </correspAction>
        <correspAction type="numbering" xml:id="i-8hKM3a65tWDMjpdvMviua5">
          <date when="2006-10-31"/>
        </correspAction>
        <correspAction type="submission" xml:id="i-3c51a1YEWxfPfFs5zHUfap">
          <date when="2006-10-31"/>
        </correspAction>
        <correspAction type="transfer" xml:id="i-MruEtnXCXuQtcEzzZ2nq2t">
          <date when="2006-10-29"/>
        </correspAction>
        <correspAction type="assigned" xml:id="i-WCWzJAoNq24HtMuMyCRV8a"/>
        <correspContext corresp="i-WCWzJAoNq24HtMuMyCRV8a">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BVDhh4bTdL1VWzsk7iSWDx">
            1 Förslag till riksdagsbeslut
          </head>
          <list style="ol">
            <item xml:id="i-MKKFhcyTp6i3fmJSTETYXH">
              Riksdagen tillkännager för regeringen som sin mening vad i motionen
              anförs om att Sverige i FN-sammanhang bör verka för en FN-konvention
              om avskaffande av all slags diskriminering på grund av sexuell
              läggning eller könsidentitet.
            </item>
            <item xml:id="i-QihpeKwDpX1gkHuWLbxMr6">
              Riksdagen tillkännager för regeringen som sin mening vad i motionen
              anförs om att Sverige i FN-sammanhang ska verka för att mandatet
              för FN:s råd för mänskliga rättigheter även ska inkludera sexuell
              läggning och könsidentitet.
            </item>
            <item xml:id="i-BZbt78EBYotRQkZ5Ypderf">
              Riksdagen tillkännager för regeringen som sin mening vad i motionen
              anförs om att regeringen starkt ska stödja genomförandet av Sidas
              handlingsplan.
            </item>
            <item xml:id="i-P9NGHjiu6Z2vTJBMit2BaE">
              Riksdagen tillkännager för regeringen som sin mening vad i motionen
              anförs om att Sidas regleringsbrev behöver skärpas så att arbetet
              med att inkludera HBT-frågorna i all verksamhet intensifieras.
            </item>
            <item xml:id="i-TPq1hbASXtmEuMu8jj7Gax">
              Riksdagen tillkännager för regeringen som sin mening vad i motionen
              anförs om att Sidas regleringsbrev bör beakta HBT-personers grundläggande
              mänskliga rättigheter och deras möjligheter att organisera sig
              så att Sverige i utvecklingssamarbete tar särskild hänsyn till
              HBT-personers mänskliga rättigheter.
            </item>
            <item xml:id="i-TGm8JMFtUXkgkHHnLLLNoY">
              Riksdagen tillkännager för regeringen som sin mening vad i motionen
              anförs om att regeringen inom det nordiska samarbetet och i Europarådet
              ska verka för att avskaffa all slags diskriminering på grund av
              sexuell läggning eller könsidentitet.
            </item>
            <item xml:id="i-EsGfuyL9BBekYQZWPXhFFG">
              Riksdagen tillkännager för regeringen som sin mening vad i motionen
              anförs om att regeringen inom ramen för det nordiska samarbetet
              ska verka för att förordningen (1931:429) om vissa internationella
              rättsförhållanden rörande äktenskap, adoption och förmyndarskap
              ska gälla för registrerade partner. 1
            </item>
            <item xml:id="i-HQtQLTKY1uyLHm1qmKWHFL">
              Riksdagen tillkännager för regeringen som sin mening vad i motionen
              anförs om att regeringen inom det nordiska samarbetet ska verka
              för en partnerskapskonvention. 1
            </item>
            <item xml:id="i-Hwnd6XChb4KyUBKAQwo1us">
              Riksdagen tillkännager för regeringen som sin mening vad i motionen
              anförs om att regeringen ska verka för att inom det nordiska samarbetet
              lyfta frågor avseende sexuell läggning och könsidentitet i sitt
              samarbete med de baltiska staterna.
            </item>
            <item xml:id="i-9zDY1rV4LLWwAEGdjKTfmY">
              Riksdagen tillkännager för regeringen som sin mening vad i motionen
              anförs om att regeringen ska verka för att man inom Europeiska
              unionen sätter hårdare press på de medlemsländer som kränker sina
              medborgare på grund av sexuell läggning och könsidentitet.
            </item>
            <item xml:id="i-CvarjcRe8SR88WxjfNeu25">
              Riksdagen tillkännager för regeringen som sin mening vad i motionen
              anförs om att regeringen ska verka för att i Köpenhamnskriterierna
              skärpa kraven avseende HBT-personers rättigheter på så sätt att
              det av dessa uttryckligen framgår att ett medlemsland som diskriminerar
              HBT-personers rättigheter inte kan bli medlem i EU.
            </item>
          </list>
          <p xml:id="i-LzU22seZedyixfRMDapjCV">
            1 Yrkandena 7 och 8 hänvisade till CU.
          </p>
        </div>
        <div type="motContent">
          <head type="h1" xml:id="i-JJvxGTjH3QZeXhkwGAHiNY">
            HBT-personers rättigheter i världen
          </head>
          <head type="h1" xml:id="i-NqNaDdyPfsRy41PJEfrhGd">
            2 Inledning
          </head>
          <p xml:id="i-Tur2suFaSjEzhNcZ8un78e">
            För Vänsterpartiet är det självklart att alla människors kärlek
            ska respekteras oavsett vem man väljer att älska, oavsett var
            i världen man bor. För oss är det en självklarhet att ingen ska
            diskrimineras på grund av sin sexuella läggning eller könsidentitet.
            Vi vill se en värld där homosexuella, bisexuella och transpersoner
            (HBT-personer) kan förhålla sig lika självklart till sin sexuella
            läggning som heterosexuella gör till sin. Rätten att få uttrycka
            sin sexualitet och sin könsidentitet är i grunden en mänsklig
            rättighet, en rättighet som är universell. Ingen stat kan med
            hänvisning till historia, kultur, religion osv. hävda att dessa
            rättigheter inte gäller eller måste begränsas för dess medborgare.
          </p>
          <p xml:id="i-uhBVjVqZqA3rqvLqsPXvN">
            I stora delar av världen ser vi idag hur HBT-personer förföljs,
            diskrimineras och mördas på grund av sin sexuella läggning eller
            könsidentitet. Förtrycket tar sig många olika uttryck. Många länder
            har fortfarande en lagstiftning som diskriminerar HBT-personer,
            fortfarande är homosexualitet förbjudet i drygt 70 stater, i vissa
            av dessa är homosexualitet belagt med dödsstraff. I många länder
            ignorerar eller till och med understödjer regeringen att HBT-personer
            utsätts för hot, trakasserier och våld av andra medborgare såväl
            som av de egna myndigheterna.
          </p>
          <head type="h1" xml:id="i-W6uYHvJLY6FfovX4o7vi6z">
            3 FN-konvention
          </head>
          <p xml:id="i-MzZs4zp418AJqNeu9FMLjf">
            Ett viktigt steg för att förverkliga principen om alla människors
            lika värde är att det internationella samfundet inför en internationell
            konvention om avskaffande av all diskriminering på grund av sexuell
            läggning eller könsidentitet. En sådan konvention skulle medverka
            till att placera frågan om homosexuellas, bisexuellas och transpersoners
            mänskliga rättigheter på den internationella dagordningen och
            således vara ett stöd i de länder där det finns en politisk ambition
            att motverka förtrycket av homosexuella, bisexuella och transpersoner.
            En konvention skulle även innebära ett stöd till ofta hårt ansatta
            krafter som verkar för sexuellt likaberättigande.
          </p>
          <p xml:id="i-tWRBhWt1XN5bhbsivZGsf">
            Sverige har tidigare avstått från att driva kravet om en FN-konvention
            på området eftersom det skulle möta stort motstånd från andra
            stater. Det är inte ett hållbart argument. Vill man motverka diskriminering
            på grund av sexuell läggning eller könsidentitet måste frågan
            upp på dagordningen, även om det möter ett hårt motstånd.
          </p>
          <p xml:id="i-BmihwrSejy6AgKHxhtwewR">
            Enligt vår mening bör det, på samma sätt som det finns internationella
            konventioner om flyktingars rättsliga ställning och om att avskaffa
            all diskriminering och förtryck av kvinnor, finnas en internationell
            konvention för att undanröja all diskriminering på grund av sexuell
            läggning eller könsidentitet. Därför anser vi att Sverige i FN-sammanhang
            bör verka för en konvention om avskaffande av all diskriminering
            på grund av sexuell läggning eller könsidentitet. Detta bör riksdagen
            som sin mening ge regeringen till känna.
          </p>
          <head type="h1" xml:id="i-T7DS8q4YxzuLNeAeZ9AMGU">
            4 FN:s råd för de mänskliga rättigheterna
          </head>
          <p xml:id="i-TuMQ9oXdX8mcfWjB5WQTJt">
            Vid FN:s 60:e generalförsamling 2006 tillsattes ett råd för de
            mänskliga rättigheterna, som ersätter den tidigare kommissionen
            för mänskliga rättigheter. Sverige var ett av de länder som aktivt
            drev frågan om ett nytt råd. FN:s råd för de mänskliga rättigheterna
            ska bl.a. främja den universella respekten för de mänskliga rättigheterna,
            behandla situationer där de mänskliga rättigheterna kränks och
            främja utbildning om de mänskliga rättigheterna.
          </p>
          <p xml:id="i-Mo1U3kHjVm8UPmw8z56dnP">
            De internationella förpliktelser som ligger till grund för det
            nationella arbetet med mänskliga rättigheter spänner över flera
            områden. Här återfinns medborgerliga och politiska rättigheter
            men även ekonomiska, sociala och kulturella. Det ligger ett oerhört
            stort värde i att alla människors mest väsentliga behov tillgodoses
            i form av rättigheter. Åtnjutandet av samtliga fri- och rättigheter
            som garanteras ska ske på icke-diskriminerande sätt. Av principen
            om icke-diskriminering framgår att alla är lika inför lagen. Enligt
            artikel 1 i FN:s förklaring om de mänskliga rättigheterna från
            1948 stadgas att alla är födda fria och lika vad gäller värdighet
            och rättigheter. Av artikel 2 framgår att rättigheterna tillkommer
            envar.
          </p>
          <p xml:id="i-Wf2khHxeNgtPttyQgU9x55">
            Enligt vår mening bör FN:s råd för mänskliga rättigheter även
            främja rätten att få uttrycka sin sexuella läggning och sin könsidentitet,
            behandla fall där de mänskliga rättigheterna kränks avseende sexuell
            läggning och könsidentitet och främja utbildning och kapacitetsbygge
            på detta område. Därför anser vi att Sverige i FN-sammanhang bör
            verka för att mandatet för FN:s råd för mänskliga rättigheter
            även ska inkludera sexuell läggning och könsidentitet. Detta bör
            riksdagen som sin mening ge riksdagen till känna.
          </p>
          <head type="h1" xml:id="i-PZXECwmwkqmeSpauniLJGs">
            5 Sidas verksamhet och svenskt utvecklingssamarbete
          </head>
          <p xml:id="i-BFWmQH5baBZ5aRcuobyuXn">
            Som ovan konstaterats finns det många länder där homosexuella,
            bisexuella och transpersoner inte behandlas utifrån sina egna
            individuella egenskaper och förutsättningar. Regeringen poängterar
            i sitt senaste regleringsbrev till Sida behovet av att personalen
            på Sida ska ha HBT-kompetens. En ökad HBT-kompetens är nödvändig
            om Sida ska kunna analysera och förstå situationen för HBT-personer
            i samarbetsländerna.
          </p>
          <p xml:id="i-F4qvfG6ScZRwx5vZh8yvyR">
            I 2006 års regleringsbrev uppdrog regeringen åt Sida att utarbeta
            en handlingsplan för hur Sverige ska bidra till bättre livsvillkor
            för HBT-personer i samarbetsländerna. Sida har tidigare i höst
            redovisat en sådan handlingsplan. I handlingsplanen redovisas
            elva aktiviteter som ska skapa förutsättningar för att Sverige
            aktivt ska delta i utvecklingssamarbetets genomförande, i analyser
            och i olika former av dialog bidra till förbättrade livsvillkor
            för HBT-personer. Detta innebär att i de länder där Sverige systematiskt
            inkluderar ett HBT-perspektiv förväntas rättighets- och fattigdomssituationen
            för HBT-personer förbättras, både de jure och de facto, och därmed
            ökar deras möjligheter och makt att själva påverka sin situation.
            För att handlingsplanens målsättningar ska kunna genomföras fullt
            ut krävs ett starkt stöd från regeringens sida, bl.a. i de bilaterala
            kontakterna med olika samarbetsländer. Detta bör riksdagen som
            sin mening ge regeringen till känna.
          </p>
          <p xml:id="i-LeTEosV8RHgmoBHpUrj8ai">
            Tyvärr finns det brister i Sidas handlingsplan. Ambitionsnivån
            är alltför låg och arbetet går för sakta. Som ett av sina delmål
            anger man att HBT-frågor ska uppmärksammas i samarbetsstrategierna
            så att minst en per region och år inkluderar HBT-frågor. Med den
            nuvarande handlingsplanen riskerar det att ta åtskilliga år innan
            HBT-frågorna inkluderats i allt arbete. Sidas regleringsbrev behöver
            därför skärpas så att arbetet med att inkludera HBT-frågorna i
            all verksamhet intensifieras. Detta bör riksdagen som sin mening
            ge regeringen till känna.
          </p>
          <p xml:id="i-MdvHXVSzASvJRxkwkLyw2s">
            Sveriges utvecklingssamarbete omfattar även länder där HBT-personer
            har få eller inga rättigheter. Vi anser att Sverige i den bilaterala
            dialogen i utvecklingssamarbetet ska ta upp en diskussion med
            berört land kring mänskliga rättigheter, vilket innefattar HBT-personers
            grundläggande mänskliga rättigheter och deras möjligheter att
            organisera sig. Sidas regleringsbrev bör beakta detta så att Sverige
            i utvecklingssamarbete tar särskild hänsyn till HBT-personers
            mänskliga rättigheter. Detta bör riksdagen som sin mening ge regeringen
            till känna.
          </p>
          <head type="h1" xml:id="i-6Wnt8tppRv9a4FDT3Zi5ZF">
            6 HBT-frågorna inom det nordiska samarbetet och i Europarådet
          </head>
          <p xml:id="i-RiUWiLq6XwLAMwKVhSrLbz">
            Sverige bör enligt vår uppfattning verka för att ett ökat nordiskt
            och europeiskt samarbete även ska omfatta HBT-frågorna. Samarbetet
            bör omfatta samtliga frågor av intresse för HBT-personer. Det
            är i detta sammanhang viktigt att poängtera att samarbetet på
            såväl nordisk som europeisk nivå, liksom arbetet på nationell
            nivå, måste utformas tillsammans med representanter från HBT-organisationerna
            i de berörda länderna. Regeringen bör därför såväl inom det nordiska
            samarbetet som i Europarådet verka för att avskaffa all slags
            diskriminering på grund av sexuell läggning eller könsidentitet.
            Detta bör riksdagen som sin mening ge regeringen till känna.
          </p>
          <p xml:id="i-Nf7hciV9kiCgjsZ85FNjTA">
            Förordningen (1931:429) om vissa internationella förhållanden
            rörande äktenskap, adoption och förmyndarskap gäller inte för
            registrerade partner. Förordningen bygger på en familjerättslig
            konvention mellan de nordiska länderna från 1931 som förutsätter
            ömsesidighet. När partnerskapslagen infördes hade inte samtliga
            nordiska länder lagstiftning om registrerat partnerskap. Därför
            ansågs det inte lämpligt att förordningen skulle vara tillämplig
            på registrerade partner. Numera har dock alla nordiska länder
            infört lagstiftning om registrerat partnerskap, varför det inte
            längre finns några hållbara skäl att undanta förordningen från
            den allmänna regeln om att alla lagar om äktenskap och makar ska
            tillämpas på motsvarande sätt på partnerskap och partner. En överenskommelse
            i frågan bör träffas med de andra konventionsstaterna. Därför
            anser vi att regeringen inom ramen för det nordiska samarbetet
            bör verka för att förordningen (1931:429) om vissa internationella
            rättsförhållanden rörande äktenskap, adoption och förmyndarskap
            ska gälla för registrerade partner. Detta bör riksdagen som sin
            mening ge regeringen till känna.
          </p>
          <p xml:id="i-CkicnQeCSCUNhP5aZZfJ8G">
            Arbetet med HBT-frågorna i Norden har varit framgångsrikt under
            de senaste åren. Idag har samtliga medlemsländer en partnerskapslagstiftning.
            En gemensam partnerskapkonvention inom det nordiska samarbetet
            skulle garantera att partnerskap ingånget i ett land också ska
            ha rättsliga verkningar i ett annat nordiskt land. Därför anser
            vi att regeringen inom ramen för det nordiska samarbetet ska verka
            för en partnerskapskonvention.
          </p>
          <p xml:id="i-WTTknBFfu4Zs13fAGKJqQk">
            Detta bör riksdagen som sin mening ge regeringen till känna.
          </p>
          <p xml:id="i-X2Z9WZvzUTGZZdZi5rC2qX">
            De nordiska länderna har idag ett utbrett samarbete med de baltiska
            staterna. Bl.a. arrangerar man gemensamma konferenser om människohandel
            och miljöfrågor. Det skulle vara positivt om detta utbyte mellan
            de nordiska och de baltiska staterna även omfattade frågor om
            sexuell läggning och könsidentitet. Situationen för HBT-personer
            är idag i många fall svår, i synnerhet i Lettland, och trakasserier
            och diskriminering är utbredd. Därför anser vi att regeringen
            inom det nordiska samarbetet ska verka för man i samarbetet med
            de baltiska staterna ska lyfta fram frågor avseende sexuell läggning
            och könsidentitet. Detta bör riksdagen som sin mening ge regeringen
            till känna.
          </p>
          <head type="h1" xml:id="i-BSfm4aDmcCCQ36rMcpDdLT">
            7 Diskriminering av HBT-personer i EU:s medlemsländer och ansökarländer
          </head>
          <p xml:id="i-Y5wt4GJf9v86u9wB8NKjcW">
            Under de senaste åren har det blivit tydligt att ett EU-medlemskap
            inte är en garant för att HBT-personer ska undgå diskriminering.
            I ett flertal länder finns en omfattande diskriminering de jure.
            Till exempel saknar fortfarande HBT-personer i ett flertal EU-länder
            rätten att ingå partnerskap/äktenskap, rätten att få adoptera
            och skydd genom tydlig diskrimineringslagstiftning. Under de senaste
            åren har vi kunnat se hur regeringarna i Lettland och Polen öppet
            motarbetat HBT-personers rättigheter och bl.a. motsatt sig eller
            försvårat genomförande av Pridefiranden. Även om regeringarna
            i Polen och Lettland utsatts för kritik har alltför lite gjorts
            för att garantera att de mänskliga rättigheterna för HBT-personer
            efterlevts i dessa länder. Den svenska regeringen bör se över
            möjligheterna för ytterligare åtgärder mot de medlemsländer som
            inte efterlever de mänskliga rättigheterna avseende sexuell läggning
            och könsidentitet.
          </p>
          <p xml:id="i-Y53acA3cS6yKbhdEse1gNj">
            Detta bör riksdagen som sin mening ge regeringen till känna.
          </p>
          <p xml:id="i-JyZKw9yKJdcR3oSBmAoWXn">
            Idag har flera länder ansökt om medlemskap i EU som har en historia
            av omfattande diskriminering och förföljelse av HBT-personer.
            Erfarenheterna från Polen och Lettland visar att det inte räcker
            att ansökarländerna formellt uppfyller de lagmässiga kraven, ansökarländer
            behöver även uppvisa ett engagemang för att arbeta mot diskriminering
            på grund av sexuell läggning och könsidentitet. Köpenhamnskriterierna
            behöver därför skärpas avseende HBT-personers rättigheter på så
            sätt att det av dessa uttryckligen framgår att ett medlemsland
            som diskriminerar HBT-personers rättigheter inte kan bli medlem
            i EU. Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-AfxVzPdEuBzSLVsQ67odKg" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-9dU8cg2zYdKpjE4Ua4mRSd" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-LMYQqywLuNZY3VuS8wJXCb" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-16rGjDabhd1mtiTG2xAvL6" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-68B4LPnyP61viuEWYvDKNA" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-DtqbAoSp2mK3VqBPkkqprs" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-Y6MaYmcVCcsH7d9iny6rip" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
