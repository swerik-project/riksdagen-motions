<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-04092">
  <teiHeader>
    <fileDesc>
      <titleStmt>
        <title>med anledning av prop. 2017/18:184 Ökade möjligheter till grundläggande behörighet på yrkesprogram och ett estetiskt ämne i alla nationella program</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L, M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4092 av Christer Nylander m.fl. (L, M, C, KD)</title>
          <idno type="rdwebb">H5024092</idno>
          <rs type="number">4092</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5024092/text</ref>
          <ref type="dokument_url_html">http://data.riksdagen.se/dokument/H5024092</ref>
          <ref type="dokumentstatus_url_xml">http://data.riksdagen.se/dokumentstatus/H5024092</ref>
          <ref type="docx">http://data.riksdagen.se/fil/4346B27F-5386-4395-A7D0-A85AC74CCB48</ref>
          <ref type="pdf">http://data.riksdagen.se/fil/B15DA5B6-1D43-46F7-9E7C-DFE336108CFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BAHHq4DHLGuZKsL9Mqk97v" type="basedOn"/>
        <correspContext corresp="i-BAHHq4DHLGuZKsL9Mqk97v">
          <ref>Proposition 2017/18:184</ref>
        </correspContext>
        <correspAction xml:id="i-CMYhtpKBqqbdrzLpkDUNiq" type="signed"/>
        <correspContext corresp="i-CMYhtpKBqqbdrzLpkDUNiq">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-XKApZW4mkbmqKSSxRTEdHX" type="submitted">
          <date when="2018-04-11"/>
          <time when="13:37:31"/>
        </correspAction>
        <correspAction xml:id="i-VCRmeKiuhUgmP3QK97Hcn4" type="dismissed">
          <date when="2018-04-12"/>
        </correspAction>
        <correspAction xml:id="i-Cw2SELRki6XDz2haKAnKMD" type="reviewed">
          <date when="2018-04-12"/>
          <time when="15:47:41"/>
        </correspAction>
        <correspAction xml:id="i-AfsYdLUbce5LXrGV6XZwBY" type="referred">
          <date when="2018-04-13"/>
        </correspAction>
        <correspAction xml:id="i-EzUe4DsA3n9dJM148Xd6kN" type="assigned">
          <date when="2018-06-19"/>
          <time when="17:00:46"/>
        </correspAction>
        <correspContext corresp="i-EzUe4DsA3n9dJM148Xd6kN">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-McLvTDgK7prRhf2j1divA8" type="behandlas_i"/>
        <correspContext corresp="i-McLvTDgK7prRhf2j1divA8">
          <ref type="uppgift">2017/18:UbU30</ref>
          <ref type="ref_dok_id">H501UbU30</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU30</ref>
          <ref type="ref_dok_titel">Ökade möjligheter till grundläggande behörighet på yrkesprogram och ett estetiskt ämne i alla nationella program</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-69dfSTySaNkvRsQ6nGbnJ6" type="motHeader">
        <div xml:id="i-3hdEDyniL7QbcjsJcGd7Ua" type="motTitle">
          Motion till riksdagen 2017/18:4092 av Christer Nylander m.fl.
          (L, M, C, KD) med anledning av prop. 2017/18:184 Ökade möjligheter
          till grundläggande behörighet på yrkesprogram och ett estetiskt
          ämne i alla nationella program
        </div>
      </div>
      <div xml:id="i-JmhPPcbTsH9icpGc3QmVjp" type="motBody">
        <div xml:id="i-U5tmyKcrbUqkV75uxGckRZ" type="motProposal" subtype="förslag">
          <head xml:id="i-Ckt9oQbe662drK4H3gxqbz">
            Förslag till riksdagsbeslut
          </head>
          <list xml:id="i-XMFZZQCHzb9gQdy6mohEAs" style="ol">
            <item xml:id="i-LCdBTncuE5Tc5qusgMZKLX">
              Riksdagen avslår proposition 2017/18:184.
            </item>
            <item xml:id="i-UHXUZu6LMCspxksToA764R">
              Riksdagen ställer sig bakom det som anförs i motionen om att
              alla gymnasieprogram ska kunna erbjuda högskolebehörighet och
              tillkännager detta för regeringen.
            </item>
            <item xml:id="i-GHiB5gSBwNy1SkXKei8amL">
              Riksdagen ställer sig bakom det som anförs i motionen om att
              öka antalet utbildningar på yrkescollege och tillkännager detta
              för regeringen.
            </item>
            <item xml:id="i-TdTs1jLCmQRc845eJqgHQ6">
              Riksdagen ställer sig bakom det som anförs i motionen om fler
              lärlingsutbildningar och tillkännager detta för regeringen.
            </item>
            <item xml:id="i-H82j3fXdZPTCsCiJv4i3Zh">
              Riksdagen ställer sig bakom det som anförs i motionen om att
              utveckla studie- och yrkesvägledningen och tillkännager detta
              för regeringen.
            </item>
          </list>
        </div>
        <div xml:id="i-SitMopnkXbwxShBp9Avzcr" type="motContent">
          <head xml:id="i-T4HaUuNJSB3w7bTwn7M263" type="h1">
            Fler utbildningsvägar till arbete
          </head>
          <p xml:id="i-SHH6pLHi2jwuU3GTjUjGBB">
            Människors förmåga och möjlighet att göra något av sin egen kraft
            och sitt eget liv är kanske det viktigaste måttet på ett samhälles
            rättfärdighet. Få saker spelar större roll för det än skolan.
            Kunskap och utbildning är rörelsen uppåt för alla, därför att
            förmågan att lära och tillgodogöra sig kunskaper finns hos alla,
            oavsett bakgrund.
          </p>
          <p xml:id="i-MbkwBboYPiJ55EKAiDULvD">
            Varje människa har olika förutsättningar att nå sina drömmar
            och mål. Därför är politikens uppgift att skapa olika vägar och
            möjligheter att nå de målen. Skolan ska vara ett verktyg för elever
            att nå sina mål och får aldrig bli en återvändsgränd. Tyvärr finns
            det tecken på att skolan brister i detta uppdrag.
          </p>
          <p xml:id="i-HPxtNsNpnJi2oAJ6WD9qx2">
            Nästan var femte elev som lämnar årskurs 9 i dag gör det utan
            fullständiga betyg. Det är ungdomar som är födda i Sverige och
            har gått i svensk skola hela sitt liv, men det är även nyanlända
            som bara gått ett par eller inga år alls i svensk grundskola.
            Totalt handlar det om nästan 19 000 elever varje år. Och andelen
            har ökat de senaste tre åren.
          </p>
          <p xml:id="i-4zLmhNJmNuEyyENmcFA21K">
            Elever som inte har gymnasiebehörighet hamnar på gymnasiets introduktionsprogram.
            Nyanlända ungdomar får oftast gå språkintroduktion, som är det
            snabbast växande gymnasieprogrammet. Introduktionsprogrammen har
            stora problem med att lyckas ge eleverna gymnasiebehörighet. En
            utvärdering från Skolverket (2016) visar att endast 30 procent
            av eleverna har gått vidare till ett nationellt gymnasieprogram
            tre år efter att de började på språkintroduktion. Nästan hälften
            hade slutat gå på gymnasiet helt och hållet.
          </p>
          <p xml:id="i-DR9pB1ybFFRHUMyY9Uyq1z">
            Regeringen har i proposition 2017/18:184 Ökade möjligheter till
            grundläggande behörighet på yrkesprogram och ett estetiskt ämne
            i alla nationella program föreslagit att högskolebehörighet ska
            införas på gymnasiets yrkesprogram och att alla program ska innehålla
            ett estetiskt ämne. Alliansen anser att dessa förändringar inte
            kommer att öka yrkesprogrammens attraktivitet och inte heller
            leda till att fler unga får den utbildning som krävs för framtida
            jobb eller vidare studier.
          </p>
          <p xml:id="i-Wsret5BEG3ArsHajQtvDuR">
            Svensk gymnasieutbildning ska inte vara en återvändsgränd. Den
            ska leda till arbete eller vidare utbildning. Därför anser vi
            att regeringens proposition bör avslås i sin helhet och föreslår
            ett antal reformer för att stärka kopplingen mellan utbildning
            och arbete:
          </p>
          <list xml:id="i-FqpiD31ixZM2M9AmGpG5hU" style="ul">
            <item xml:id="i-3PDpnLUHGiLxQxY8e4rp2k">
              Inrätta tvåårig yrkesskola.
            </item>
            <item xml:id="i-SL6PVj2GSuNTKF8mTh93Pw">
              Stärk gymnasiets introduktionsprogram.
            </item>
            <item xml:id="i-ievvruk4Qt9XsycLqdSrr">
              Alla gymnasieprogram ska kunna erbjuda högskolebehörighet.
            </item>
            <item xml:id="i-MoCpumF6Y2tPMAC8ZBwPK1">
              Öka antalet yrkescollege.
            </item>
            <item xml:id="i-JErPxYPMSiY2knimnr4CZf">
              Fler lärlingsutbildningar.
            </item>
            <item xml:id="i-VqymE7m58yyP9rsJns6VW3">
              Utveckla studie- och yrkesvägledningen.
            </item>
          </list>
          <head xml:id="i-AF7Yj9G2HvrvQgdFtdj5hd" type="h1">
            Nej till regeringens förslag om förändringar av gymnasiets yrkesprogram
          </head>
          <p xml:id="i-28t3oNxfMhBZZcPQ3iArrE">
            Regeringen föreslår att alla yrkesprogram ska innehålla de kurser
            som ger grundläggande behörighet till högskolan och att yrkesprogrammens
            omfattning därför ska utökas till 2 800 gymnasiepoäng. Riksdagen
            bör avslå förslaget av flera anledningar. Redan i dag har alla
            elever på gymnasiets yrkesprogram en möjlighet att läsa in grundläggande
            högskolebehörighet. Regeringens förslag riskerar därför att få
            en mycket liten effekt och snarare leda till en försämrad genomströmning
            och att färre grundskoleelever väljer ett yrkesprogram.
          </p>
          <p xml:id="i-BGUf7H3WvqTGx3Lingu4Ne">
            Regeringens konstruktion, som innebär en utökning av yrkesprogrammen
            med 300 gymnasiepoäng jämfört med de högskoleförberedande programmen,
            riskerar att leda till att fler elever väljer ett högskoleförberedande
            program i stället för ett yrkesprogram. Detta varnar bl.a. Sveriges
            Elevråd för. I sitt remissvar skriver de att det kan bli svårare
            att sälja in gymnasieutbildningen till elever som inte är så studiemotiverade.
            Denna kritik instämmer allianspartierna i.
          </p>
          <p xml:id="i-6r9meRgRUb79GpbJ7AUBmm">
            En annan farhåga med förslaget handlar om att konstruktionen
            kan leda till färre sammanhållna skoldagar, vilket kan öka risken
            för frånvaro och avhopp, eftersom schemaläggningen av de kurser
            som ger grundläggande högskolebehörighet kommer att behöva bestämmas
            från utbildningens start. Detta påverkar både elever som väljer
            att inte läsa de extra kurserna och elever som väljer att läsa
            kurserna.
          </p>
          <p xml:id="i-TayxbyyZTxAnWN8VbBynqJ">
            För en elev som väljer bort högskolebehörigheten kommer håltimmar
            att uppstå, vilket all forskning och erfarenhet visar ökar risken
            för frånvaro. För elever som väljer att läsa in de extra kurserna
            är risken att kurserna schemaläggs i anslutning till de tider
            då eleverna ska genomföra sitt arbetsplatsförlagda arbete. Eftersom
            det arbetsplatsförlagda arbetet ofta ligger långt bort från skolan
            med begränsade pendlingsmöjligheter innebär denna inbyggda schemafälla
            en ökad risk för att eleven väljer bort närvaron på kursen.
          </p>
          <p xml:id="i-SJH4c2nbT1o9TCSvVdu23W">
            Flera kommuner och Skolverket framför i sina remissvar att regeringens
            förslag inte kommer att få den effekt som man hoppas få, dvs.
            ett ökat söktryck och förbättrad genomströmning på yrkesprogrammen.
            Alliansen instämmer i denna syn. Vi vill i stället säkerställa
            elevernas rätt att läsa till grundläggande högskolebehörighet
            genom att tydliggöra rektorns ansvar att så långt som möjligt
            göra det praktiskt genomförbart för den enskilda eleven att läsa
            till de extra kurser som behövs. För den som inte läst in grundläggande
            högskolebehörighet under gymnasiestudierna ska stora möjligheter
            finnas att till goda villkor läsa in behörigheten senare i livet.
          </p>
          <head xml:id="i-HXqAMk8QWiYzeX5bR15puG" type="h1">
            Nej till regeringens förslag om det nya obligatoriska ämnet ”estetiskt
            uttryck” och att halvera gymnasiearbetets omfattning
          </head>
          <p xml:id="i-JfPK7hZpM9vp585uGxiXc2">
            Regeringen föreslår att ett estetiskt ämne som omfattar 50 gymnasiepoäng
            ska ingå bland de gymnasiegemensamma ämnena i alla nationella
            program i gymnasiet, utom det estetiska programmet. Ämnet ska
            heta estetiska uttryck. I propositionen föreslår regeringen att
            de 50 gymnasiepoäng som estetiska uttryck ska omfattas av ska
            tas från gymnasiearbetet, som föreslås minskas med motsvarande
            omfattning.
          </p>
          <p xml:id="i-PYiiXgeqCKGXpkZo9eZwRS">
            Sverige är ett av världens mest kreativa länder. Vi har en rik
            flora av internationellt framgångsrika företag, tjänster, produkter,
            formgivare, modedesigner, artister, skådespelare och filmskapare.
            Det ska vi vara stolta över och förvalta väl. Ett uttryck för
            detta är den svenska grundskolans stora fokus på de estetiska
            ämnena. Ämnena musik, bild och slöjd omfattar i grundskolans timplan
            790 timmar. Det är ungefär lika många timmar som eleverna får
            i de naturorienterande ämnena och teknikämnet tillsammans. Därutöver
            har grundskoleeleverna möjlighet att fördjupa sina kunskaper inom
            de estetiska ämnena inom ramen för ämnet ”elevens val” som omfattar
            382 timmar.
          </p>
          <p xml:id="i-VP9oX7Qw2qPxaQjaS2upUR">
            Det finns därför i grunden en stor samsyn i frågan om kulturens
            och de estetiska ämnenas roll i skolan. Alliansen har i flera
            avseenden lyft vikten av detta. Alliansregeringen lanserade exempelvis
            Skapande skola som handlar om att sätta alla elevers rätt till
            kultur och egen kreativ utveckling i centrum. Satsningen bejakar
            tanken att i mötet mellan elever, professionella kulturarbetare
            och pedagoger sker en värdefull utveckling. I skärningspunkten
            mellan deras olika perspektiv föds nya tankar och idéer till gagn
            för elevernas lärande.
          </p>
          <p xml:id="i-Cq8MVveZLq9X6X61CCctVx">
            Flera remissinstanser har invändningar mot regeringens förslag
            att införa ett obligatoriskt estetiskt ämne i gymnasieskolan och
            att halvera gymnasiearbetets omfattning. Skolverket, som avstyrker
            förslaget att minska gymnasiearbetets omfattning, skriver i sitt
            remissvar att ”ett gymnasiearbete om 50 gymnasiepoäng har en för
            liten omfattning för att fylla sina syften”. På liknande sätt
            argumenterar bl.a. Lärarnas Riksförbund, Huddinge och Tingsryds
            kommun. Vidare avstyrker Trä- och Möbelföretagen reduceringen
            av gymnasiearbetet eftersom det är ett viktigt verktyg för att
            säkerställa att utbildningarna svarar mot arbetsmarknadens krav.
            Sveriges Skolledarförbund anser att ett estetiskt ämne inte bör
            införas och det finns möjligheter att hitta kopplingar till estetiska
            uttryck inom gymnasiets karaktärsämnen.
          </p>
          <p xml:id="i-Lye7dFkU94hniBrRT8xac4">
            Detta är en kritik som Alliansen instämmer i. Gymnasiearbetets
            syfte är att eleverna ska knyta ihop sina studier på programmet
            och visa att de är förberedda för yrkesliv eller högskolestudier.
            Att eleverna ges goda förutsättningar för att förbereda, genomföra
            och slutföra sitt arbete är av största vikt för att gymnasiearbetet
            ska vara meningsfullt. Att reducera gymnasiearbetets omfattning
            med hälften, till förmån för ett obligatoriskt estetiskt ämne,
            försämrar förutsättningarna för eleverna att genomföra gymnasiearbetet.
          </p>
          <p xml:id="i-83AJTPJbXLgLFDuyuU7U4j">
            Alliansen anser därmed att riksdagen bör avslå proposition 2017/18:184
            i sin helhet.
          </p>
          <head xml:id="i-T5ywqMZhipQozhmqkdGrGW" type="h1">
            Inrätta tvåårig yrkesskola
          </head>
          <p xml:id="i-U6RYy17BPudNFrJSC6etsL">
            Det behövs fler och mer flexibla vägar till yrkeslivet. Vid sidan
            av dagens treåriga nationella gymnasieprogram ska det finnas möjlighet
            att söka till en tvåårig yrkesskola på gymnasial nivå, där fokus
            ligger på yrkesämnen och, för nyanlända, svenska. Det ska alltid
            gå att välja till kurser för att uppnå gymnasiebehörighet och,
            om man blir behörig, växla över till ett gymnasieprogram.
          </p>
          <p xml:id="i-Nj7rfyuVKmaW8J5i6kLcgP">
            Utbildningen ska kunna sammanfogas med de yrkespaket som Skolverket
            redan har tagit fram samt dagens yrkes- och lärlingsvux. Målsättningen
            är att eleven på sikt, efter utbildning och eventuell lärlingsanställning,
            ska vara tillräckligt rustad för en god etablering på arbetsmarknaden.
          </p>
          <p xml:id="i-YG66oMndk6newhM6zaa2a">
            På detta sätt blir den nya tvååriga yrkesskolan både en första
            väg in i ett yrke och en brygga till vidare fördjupning och studier
            inom exempelvis yrkeshögskolan. Till skillnad från kurser inom
            Arbetsförmedlingen blir den nya tvååriga yrkesskolan på detta
            sätt en tydlig del av det ordinarie utbildningssystemet.
          </p>
          <p xml:id="i-42SZQzABTx2GcrUhRzgkto">
            Utbildningen vänder sig framför allt till ungdomar mellan 16
            och 21 år som inte har behörighet till nationellt program samt
            till nyanlända. Detta skiljer sig jämfört med komvux och andra
            vuxenutbildningar som riktar sig till människor över 20 års ålder.
            För att hög kvalitet ska kunna upprätthållas på den tvååriga yrkesskolan
            bör elevens förmåga att fullfölja utbildningen prövas.
          </p>
          <p xml:id="i-JSfJUzrJ5vPgvuNvcpy8PB">
            Utbildningen ska utformas i nära samverkan med näringslivet och
            innehålla omfattande arbetsplatsförlagt lärande. Utbildningen
            ska ha hög kvalitet och hög relevans för arbetsmarknaden och blir
            därmed en väg för dem som snabbare vill ut i arbetslivet.
          </p>
          <head xml:id="i-Ugw9mXspq3VNtWG5ps1Sc7" type="h1">
            Stärk gymnasiets introduktionsprogram
          </head>
          <p xml:id="i-KHKzfXuwCrPjkXeoyfuF97">
            I dag är språkintroduktion det snabbast växande gymnasieprogrammet.
            En utvärdering från Skolverket (2016) visar att endast 30 procent
            av eleverna har gått vidare till ett nationellt gymnasieprogram
            tre år efter att de började på språkintroduktion. Nästan hälften
            hade slutat gå på gymnasiet helt och hållet.
          </p>
          <p xml:id="i-UQfgcD8idJyDfZQwJzFLbu">
            Introduktionsprogrammen har blivit en återvändsgränd för alltför
            många elever. Detta innebär ett slöseri för både individen och
            samhället. Alliansen vill därför i ett första steg skärpa kraven
            i dessa utbildningar. Gymnasiets introduktionsprogram ska ha ett
            tydligt individuellt mål och ett tydligt avslut.
          </p>
          <head xml:id="i-9veK2QACXiaBNY9RPcXzbY" type="h1">
            Alla gymnasieprogram ska kunna erbjuda högskolebehörighet
          </head>
          <p xml:id="i-UsMcmAEeFWnVgFWfv4cnwq">
            På gymnasiet finns högskoleförberedande program och yrkesprogram.
            På yrkesprogram ska högskolebehörighet inte vara obligatoriskt
            men möjligt att välja till. För vissa yrkesprogram ska också särskild
            behörighet kunna läsas in. Rektorn ansvarar för att tillvalet
            också så långt möjligt är praktiskt genomförbart för den enskilda
            eleven. För den som inte läst in grundläggande högskolebehörighet
            under gymnasiestudierna ska stora möjligheter finnas att till
            goda villkor läsa in behörigheten senare i livet.
          </p>
          <head xml:id="i-4wB3Q2rczcpQCUaxKxuPaQ" type="h1">
            Öka antalet yrkescollege
          </head>
          <p xml:id="i-MfPitZK45PFDHHFPxndTYJ">
            Yrkesprogrammen på gymnasiet ska utformas i nära samverkan med
            branscherna, gärna i form av yrkescollege, och innehålla omfattande
            arbetsplatsförlagt lärande. Det ger företag en möjlighet att i
            egen regi, eller tillsammans med en befintlig skola, utforma en
            yrkesutbildning utefter branschens kompetensbehov.
          </p>
          <p xml:id="i-211moA6bCiTr2yjx4rPiGC">
            Yrkescollege ska fungera som kompetenscentrum där de bästa yrkeslärarna
            med den senaste utrustningen kan samlas.
          </p>
          <head xml:id="i-5ahZYZkR6NW2punYn21Fea" type="h1">
            Fler lärlingsutbildningar
          </head>
          <p xml:id="i-DaBGSBWy1LPXXFGThiR8jS">
            För att fler unga ska ha ett jobb att gå till och för att fler
            företag ska finna rätt kompetens måste yrkesutbildningarna stärkas.
            Alliansregeringen återinförde lärlingsutbildningarna i Sverige,
            vilket har gett fler unga möjligheten till jobb. Lärlingsutbildning
            är också viktig för tillväxten, inte minst för de små och medelstora
            företagen. Företagens efterfrågan på kompetent arbetskraft är
            stor.
          </p>
          <p xml:id="i-6UsKHnR5z1LJisW8qgC14H">
            Lärlingsutbildningen ska vara en långsiktigt hållbar utbildning
            som är relevant och verklighetsnära och leder till jobb. Lärlingsplatserna
            ska likna en anställning, med en riktig lärlingslön och förväntas
            övergå i anställning, där det offentliga inledningsvis tar en
            större del av lönekostnaden. Företagen måste bli fullt involverade
            och ansvariga för att utforma den arbetsplatsförlagda yrkesutbildningen
            och garantera dess kvalitet. Företagen väljer sedan vilka lärlingar
            de vill ta emot, som vid vanliga anställningsintervjuer. Utbildningarna
            får då kvalitet och status. För att svara mot arbetsmarknadens
            efterfrågan på kvalificerad arbetskraft och ge fler unga möjlighet
            till jobb måste lärlingsutbildningar utökas och breddas.
          </p>
          <head xml:id="i-5PZUPz1Ru97vTzFXuCBTJp" type="h1">
            Utveckla studie- och yrkesvägledningen
          </head>
          <p xml:id="i-5YP2L7AKjmTh5hsUUypadk">
            Varje år väljer drygt 100 000 elever program till gymnasiet.
            Tyvärr fattar många elever beslut med bristfällig information.
            På många skolor brister studie- och yrkesvägledningen. Enligt
            en rapport från Skolverket (2013) har två av tre högstadieelever
            ingen klar bild av vilka gymnasieprogram som finns. Det är illavarslande
            och kan vara en förklaring till att det varje år är över 10 000
            unga som avbryter sin gymnasieutbildning. Felval som resulterar
            i byte av gymnasieprogram kommer ofta till priset av ett eller
            två års ytterligare studier. Enligt en uppskattning från Skolverket
            (2017) är kostnaderna för felvalen 2,3 miljarder kronor per år.
          </p>
          <p xml:id="i-6eFt2ajLqi1f3nepP6QRHH">
            För att minska osäkerheten vid studievalet och öka chanserna
            att man väljer rätt utbildning tidigt bör studierådgivningen under
            högstadiet öka och mer fokusera på transparent information kring
            studiernas jobbchanser. Vi vill även stärka studie- och yrkesvägledarens
            roll; varje skolas studie- och yrkesvägledare ska få den utbildning
            och de verktyg som behövs för att alla elever ska kunna göra trygga
            och välinformerade gymnasieval.
          </p>
        </div>
        <div xml:id="i-UPfww9wD9cECCdtAe6Kw9R" type="signatureBlock">
          <list xml:id="i-4MTZ2WJFonR3sLHaPGzt4j">
            <item xml:id="i-YVP36JGWguPxMP6rQTgpYY" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-Ph7ktuD48wxT8WPWgkW7Lc" who="i-RaMkfMt8MzwfqAxncChJEu" type="signature">
              Erik Bengtzboe (M)
            </item>
            <item xml:id="i-25euGNX19dRFYcKqTp3Q3a" who="unknown" type="signature">
              Ulrika Carlsson i Skövde (C)
            </item>
            <item xml:id="i-VbBiqCdYwWhRKmuHc2kUDk" who="i-DJ8dGLyQXx8GQeiGkcBRiK" type="signature">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
