<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00334">
  <teiHeader>
    <fileDesc>
      <titleStmt>
        <title>Utvinning av skiffergas med s.k. fracking</title>
        <author corresp="i-Q6T8pKy9pERdSQEuTcARyR i-2GE534P2Foy3WpqKPVNeW8">av Lotta Hedström och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvinning av skiffergas med s.k. fracking</title>
          <idno type="rdwebb">H002N334</idno>
          <rs type="number">N334</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N334/text</ref>
          <ref type="dokument_url_html">http://data.riksdagen.se/dokument/H002N334</ref>
          <ref type="dokumentstatus_url_xml">http://data.riksdagen.se/dokumentstatus/H002N334</ref>
          <ref type="doc">http://data.riksdagen.se/fil/FAB1A5CC-1EEF-402F-B679-59BD19F13FB9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QLvYiCwCUL8CwEeYv9c5ua" type="signed"/>
        <correspContext corresp="i-QLvYiCwCUL8CwEeYv9c5ua">
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-5BJTLXBnWRhfYPjUC3EuUY" type="numbering">
          <date when="2012-10-05"/>
        </correspAction>
        <correspAction xml:id="i-5dWeGdUW6Zgv4SCGrE4kHM" type="submission">
          <date when="2012-10-04"/>
        </correspAction>
        <correspAction xml:id="i-PAGLuT8SHqgX36HqME2k1E" type="transfer">
          <date when="2012-10-04"/>
        </correspAction>
        <correspAction xml:id="i-8KWmAJjUM2v6TNHwwosPQU" type="assigned"/>
        <correspContext corresp="i-8KWmAJjUM2v6TNHwwosPQU">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9zyuSizioqfQtJqd3xRn4p" type="motHeader"/>
      <div xml:id="i-DkaaVe7QmCdqtcndaSLV1h" type="motBody">
        <div xml:id="i-PW1o4MA6DGEH1LEjvkR2ah" type="motProposal" subtype="förslag">
          <head xml:id="i-T8BPRcJkSc3XJJaihELsPK">
            Förslag till riksdagsbeslut
          </head>
          <list xml:id="i-FRn5USgJ9xJZRXfdDR28Un" style="ol">
            <item xml:id="i-2nTCefTtxDR9bWmwM3KWYD">
              Riksdagen tillkännager för regeringen som sin mening vad som
              anförs i motionen om att det behövs en grundläggande översyn av
              både minerallagen och miljöbalken i syfte att förstärka miljöhänsyn
              och lokal rådighet.
            </item>
            <item xml:id="i-KmfC4sNdCE4H9bZHcPyjJk">
              Riksdagen tillkännager för regeringen som sin mening vad som
              anförs i motionen om att avskaffa Bergsstaten som myndighet och
              överlåta hanteringen av prospekteringsansökningar på länsstyrelserna.
            </item>
            <item xml:id="i-Dqfqy66PwxT5GME84u5pZE">
              Riksdagen tillkännager för regeringen som sin mening vad som
              anförs i motionen om att ge kommuner vetorätt mot miljöstörande
              utvinning.
            </item>
            <item xml:id="i-TBZmguPe4kBhkKha2F9n1b">
              Riksdagen tillkännager för regeringen som sin mening vad som
              anförs i motionen om att förbjuda s.k. fracking, destabilisering
              av berggrunden, som utvinningsmetod.
            </item>
            <item xml:id="i-8JfcxUemCAsccVnkze3c5w">
              Riksdagen tillkännager för regeringen som sin mening vad som
              anförs i motionen om att fasa ut all utvinning av fossila bränslen
              och att ersätta dem med klimatsäkra.
            </item>
            <item xml:id="i-85b7JDR42YcSzDFkjfpVv1">
              Riksdagen tillkännager för regeringen som sin mening vad som
              anförs i motionen om att införa specifika skrivningar i miljöbalken
              om s.k. fracking.
            </item>
            <item xml:id="i-8yboA2PwKrbgtdZs3wqftN">
              Riksdagen tillkännager för regeringen som sin mening vad som
              anförs i motionen om att inrätta ett klimatpolitiskt ramverk där
              all fossil utvinning förbjuds.
            </item>
          </list>
        </div>
        <div xml:id="i-PVgpGxS7UyWH8jsHrvdsRD" type="motContent">
          <head xml:id="i-3sDgC6F7PhHEM9FKaUVABA" type="h1">
            Bakgrund
          </head>
          <p xml:id="i-VwHfiniTrxJy8AzHLvuyz3">
            Det pågår en omdaning i det globala energilandskapet, med nya
            risker och nya miljöhot. Den startade i USA i början av 2000-talet
            och har sedan dykt upp i land efter land. Den handlar om utvinning
            av skiffergas, det vill säga fossil gas, av oljebolagen med en
            eufemism även kallat naturgas. Dess modernaste utvinningsteknik
            kallas hydraulic fracturing , eller kortare fracking.
          </p>
          <p xml:id="i-7gDTzSUKumKSpfuCtrzXov">
            När Shell letade efter skiffergas i Skåne mellan 2009 och 2011
            tvingades den skånska och svenska miljö- och klimatvänliga opinionen
            att sätta sig in i de många problemen med just den s.k.frackingmetoden.
          </p>
          <p xml:id="i-ReEGmsRDARrQ4Bn8FCogTz">
            Skiffergas är alltså en fossilt lagrad men naturligt förekommande
            gas som är bunden i små porer i skifferlagren. Det krävs att berggrunden
            spräcks sönder för att kunna utvinna gasen och denna spräckning
            är vad fracking åstadkommer. Stora mängder vatten pumpas ner i
            kilometerdjupa borrhål, blandat med sand och kemikalier under
            högt tryck.
          </p>
          <p xml:id="i-DqpaxL8gWHMAPyFj2GAKWn">
            Grundvatten riskerar att förstöras genom den stora kemikalieanvändningen
            och ur skifferlagren riskerar även metangas och cancerogent bensen,
            uran, radon och hälsovådliga tungmetaller att frigöras och stiga
            till grundvattennivån. Man destabiliserar och spräcker alltså
            själva berggrunden för att få loss den inkapslade fossilgasen,
            fracking har därför även orsakat kännbara jordskalv. Fracking
            är idag förbjudet i Frankrike och Bulgarien samt i flera delstater
            i USA och lokalt i ett hundratal städer i USA på grund av de stora
            och väldokumenterade riskerna för både förorening av grundvatten
            och för jordskalv. Nu pågår ändå prospektering efter olja och
            gas på Öland, Gotland och i Östergötland fast det saknas ett regelverk
            för sådan utvinning. Både skiffergasen i sig och dess utvinningsteknik
            fracking är slutligen även ett klimathot i Sverige och globalt,
            något som påtalas i en färsk EU-parlamentsrapport. 1
          </p>
          <p xml:id="i-FRd2bWwA74nZC7uhzS4RNz">
            Miljöpartiet anser att vårt land bör göra som flera andra länder
            redan har gjort: förbjuda detta sätt att utvinna gas på samt se
            över regelverket för hur, var och varför fossilgas och olja över
            huvudtaget får utvinnas.
          </p>
          <p xml:id="i-GPrBrfLrtZp1JnSJtwzAGo">
            Karta över aktuella prospekteringstillstånd för olja och gas
          </p>
          <p xml:id="i-2hCfkDHQHHvsuc171M1ou1">
            Mora och Rättvik : IGRENE (för olja och gas)
          </p>
          <p xml:id="i-WAx2s567gdrCbGhr2jwdT">
            Gotland: Thetys Oil och Shale Oli Gas Sweden (båda för olja och
            gas)
          </p>
          <p xml:id="i-5z8KtQEJt5BgutC7kdt8ex">
            Motala och Vadstena : Gripen Gas och Energigas i Östergötland
            (för gas), Continetal Precious Minerals ( för olja)
          </p>
          <p xml:id="i-LX1UDEwEnLDzBXZdVd4uLY">
            Öland: Gripen Gas (för gas)
          </p>
          <p xml:id="i-89XjFioCujuEp2RHuLomY4">
            Source: Geological Survey of SwedenGröna områden: beviljade prospekteringstillstånd.
          </p>
          <p xml:id="i-HJiQE1Q5xMoN4zb13AiVqf">
            Röda områden: prospekteringstillstånd sökt, men ännu inte beviljat.
          </p>
          <head xml:id="i-Gc1xVRYvVax2tbeyWuKBuj" type="h1">
            Klimathotet
          </head>
          <p xml:id="i-WXh9dfvZqv2MqckzmwY2Pf">
            Varje nytt år under de senaste elva åren har globalt konstaterats
            varit det varmaste hittills. Glaciärerna smälter av betydligt
            snabbare än vad IPCC fram tills nyligen trodde. Metangasen i de
            djupaste lagren under jordskorpan frigörs nu spontant och stiger
            upp från polartrakterna och albedo-effekten börjar avklinga runt
            polerna. Klimatets så kallade tipping point , när de oförutsägbara
            och det allra mest oönskade konsekvenserna kan hända, står för
            dörren.
          </p>
          <p xml:id="i-Fc8sqPFVCYAjXUZ91JLZit">
            Det är för många helt uppenbart att en kommersiell utvinning
            av mera fossil energi fördröjer alla försök till snabb och effektiv
            global energiomställning. Det man satsar på får man. Mer fossil
            utvinning ger ökad klimatförstörelse och ett mindre utrymme för
            investeringar i förnybar energi.
          </p>
          <p xml:id="i-RNTeuPSr7AXYwEQQV2PyAi">
            Dessutom ger uppfordrandet av gas i sig stora utsläpp av växthusgasen
            metan, eftersom den frigörs från berggrunden till atmosfären och
            där orsakar en cirka tjugo gånger så kraftig klimatpåverkan som
            samma mängd koldioxid gör. All fossil utvinning bör fasas ut för
            att förbjudas och Sverige bör inrätta ett klimatpolitiskt ramverk
            där dessa frågor sätts i ett sammanhang.
          </p>
          <p xml:id="i-7n5exCb5hkTEgrSu7ww9CV">
            Det alltmer överhängande klimathotet kräver inte bara utsläppsreduktioner
            och hård beskattning vid all fossil förbränning. Även själva utvinningen
            av alla fossila bränslen måste medvetet fasas ut.
          </p>
          <p xml:id="i-7xpertnJUVMhLhMrDphpXu">
            Miljöpartiet finner det anmärkningsvärt att Sverige, sina vackra
            klimatmål till trots, har en så osedvanlig och förvånande generös
            inställning till utvinning av fossil olja och gas för exploaterande
            företag. Det är nu hög tid för riksdagen att bestämma sig för
            om den prioriterar klimatfrågan eller gas- och oljebranschens
            intressen.
          </p>
          <head xml:id="i-SBMou6eqR5i1UTe73xcCCp" type="h1">
            Prospektering och miljökonsekvensbeskrivningar
          </head>
          <p xml:id="i-CwUcLU3vSjJMYLCJpYSMwV">
            Vilken exploatör som helst kan i princip beviljas tillstånd att
            undersöka eller bryta en mineralfyndighet inom ett område, oavsett
            vem som äger marken. Det behöver ställas hårdare krav på tillståndsmyndigheten
            att utreda prospektörens lämplighet för att uppfylla dagens krav
            på redlighet.
          </p>
          <p xml:id="i-2Wp4n4CHc9F4RBHwBU9JEu">
            Idag överlåts också informationsansvaret för en planerad prospektering
            och dess och möjliga miljökonsekvenser till prospektören, som
            enbart företräder sina egna intressen. Istället borde information
            om detta meddelas av neutral part till allmänhet och omvärlden.
            Eventuella rättsprocesser runt tillståndsprövningen bör vara avslutade
            innan vidare prospektering genomförs. Lokalt viktiga näringar
            såsom turism, jordbruk och skogsbruk kan särskilt i kulturbygder
            skadas allvarligt av omfattande gas- eller mineralutvinning.
          </p>
          <p xml:id="i-EDALxT1GeUukcYiHuEFWy5">
            Kommuner och länsstyrelser behöver därför ha en vetorätt när
            miljöpåverkan och vinstutflödet visar sig bli för stort. Minerallagen
            och andra regler gör att vårt land erbjuder en extremt generös
            exploatering av våra ändliga tillgångar. Bara en liten kostnad
            faller på exploatören som får ut 99,8 procent av värdet av de
            mineraler som tas upp, medan stat och markägare får dela på resterande
            0,2 procent. Kommunerna får noll del av vinstuttaget.
          </p>
          <p xml:id="i-PMhANsmiMPW5Tvmm1tcbCV">
            Det är orättfärdigt att en statlig myndighet kan tillåta prospektering
            eller utvinning utan att markägaren, grannar, kommunen eller regionen
            kan hindra det. Allt detta är aktuellt nu igen när andra bolag
            letar efter skiffergas och skifferolja på Öland, Gotland och i
            Östergötland.
          </p>
          <p xml:id="i-RknAjybTA29xMHt83hzkc6">
            Då s.k. fracking inte använts förr i Sverige saknas i stort sett
            kunskap hos berörda myndigheter såsom Naturvårdsverket, Bergsstaten
            och enskilda länsstyrelser. Det försvårar möjligheten till rättssäkra
            bedömningar av de faktiska riskerna.
          </p>
          <p xml:id="i-PNvdCqiSRfdcXKR8Y2n4TP">
            Därför menar Miljöpartiet att det bör införas specifika skrivningar
            i miljöbalken om s.k. fracking.
          </p>
          <head xml:id="i-B9gUXJUuuMMJBRsf6c2zfC" type="h1">
            Minerallagen och miljöbalken
          </head>
          <p xml:id="i-Xn1TNLRmgLTK6rTzaceMHc">
            Det finns en ofta påtalad konflikt mellan minerallagen och miljöbalken.
            Det är miljöbalken med dess försiktighetsprincip som ska ta hänsyn
            till medborgares och kommuners intressen och skydda miljön men
            den tillåts inte råda. Istället tillgodoses oljebranschens särintressen
            genom den i dubbel bemärkelse fossila minerallagen, som alltid
            sätter prospektering och exploatering främst. Miljöpartiet menar
            att minerallagen ska ligga i miljöbalken och underställas dess
            generella miljöhänsyn.
          </p>
          <p xml:id="i-Rxrf1xsDp6cPJQAPdRtpS9">
            Minerallagen har historiskt sett också mest berört glesbygden
            i norra Sverige, men efterhand som utvinningsteknik gått framåt
            och världsmarknadspriser på mineraler stigit har fyndigheter i
            mer tättbefolkade delar av landet blivit intressanta. Inte bara
            för gruvor utan även för olje- och gasbranschen. Samtidigt har
            konflikten med andra samhällsintressen blivit tydligare eftersom
            prospektering och utvinning kommer allt närmare tättbebyggda områden.
          </p>
          <p xml:id="i-3J4fEc2YRcZHNF4YMKkYh8">
            Ett tydligt exempel på detta var hur Shell mutade in 22 procent
            av Skåne för att leta efter fossilgas 2009. Det väckte en bred
            opinion mot prospekteringen och mot minerallagen. De uppfattades
            inte som rättvisa eftersom den samlade effekten blev att oljebolagets
            intresse sattes före de berörda kommunernas och markägarnas önskade
            och rättmätiga behov av rådighet över området.
          </p>
          <p xml:id="i-YmMJHCM455949xkXhyewE">
            På det hela uppfattas inte minerallagen som demokratisk då den
            sätter normal kommunal och regional samhällsplanering ur spel.
            Lagar behöver hos allmänheten uppfattas som demokratiskt förankrade
            och legitima, inte skrivna för utvinningsindustrins intressen.
            Därför behövs ett stärkt lokalt och kommunalt inflytande i form
            av ett kommunalt veto mot mineralutvinning.
          </p>
          <head xml:id="i-Fc257joz2qJsC2vfpxPNWC" type="h1">
            Bergsstaten
          </head>
          <p xml:id="i-MrPR49rTj8v2Nax8TQ81bs">
            Bergsstaten är ett särskilt beslutsorgan inom SGU (Sveriges geologiska
            undersökning). Myndigheten är styrd av Näringsdepartementet och
            har idag kontor i Luleå och Falun.
          </p>
          <p xml:id="i-2f4tMC8pKM1or9BFi8bZo1">
            Dess uppgift är sedan 1637 att bland annat handlägga och besluta
            i ärenden som rör prospektering och utvinning av mineral enligt
            minerallagen.
          </p>
          <p xml:id="i-SzxdaXTFxSSYZonfs3mREr">
            På den tiden var landet i stort behov av ekonomisk och näringsmässig
            utveckling. Exploatering var ett överordnat nationellt intresse
            som inte fick störas av andra värden. Bergsstaten beviljar dessa
            tillstånd för prospektering och utvinning men utan att markägaren
            har möjlighet att stoppa dem.
          </p>
          <p xml:id="i-3B5u3Y2ZCjA77EesvyDxEe">
            Den svenska staten ger dessutom genom Sveriges geologiska undersökning
            utförliga gratis underlag för varje prospektör på ett sätt som
            saknar motstycke i något annat land.
          </p>
          <p xml:id="i-P8f7S2jMj1Sotw72AnhKYx">
            Givetvis bör det även fortsättningsvis gå att prospektera och
            utvinna mineraler i Sverige, men beslutsbefogenheten bör decentraliseras
            till en regional och kommunal nivå. Bergsstaten med sin ackumulerade
            kunskap på området kan bli en remissinstans och utredningsinstitut.
          </p>
          <p xml:id="i-4BxBfKfFCVE9PcckLt4Zip">
            Länsstyrelserna, och senare regionerna, när vi eventuellt har
            fått regionindelning av vårt land, bör ta över Bergsstatens tillståndsgivning.
            Kommunerna ska få möjlighet att utöva sitt planmonopol även vad
            gäller prospektering och utvinning.
          </p>
          <p xml:id="i-NGTXN1FW48i6p7eB2nxhP9">
            Markägaren, slutligen, bör ha sin äganderätt intakt och vill
            någon annan prospektera får denna helt enkelt sluta ett avtal
            med markägaren.
          </p>
        </div>
        <div xml:id="i-9WnYYrJLxoYB2aj67iJNCR" type="motSignatures">
          <list xml:id="i-QmB7qZKLYaBdFeHDAQQW2q">
            <item xml:id="i-EJmNjRNpUhjwz2zbdVnufu">
              Lotta Hedström (MP)
            </item>
            <item xml:id="i-QmjR9kkdQGCiCrLUN5FV9r">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
