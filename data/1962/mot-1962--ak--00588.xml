<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__588/mot_1962__ak__588-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 588—593 Motioner i Andra kammaren, nr 588 år 1962 1
          </p>
          <p>
            Nr 588 Av fru Netitelbrandt m. fl., om utredning rörande servicehus.
            (Lika lydande med motion nr 503 i Första kammaren)
          </p>
          <p>
            Under senare år har det blivit allt vanligare att även gifta
            kvinnor — med eller utan barn — sökt sig till eller stannat kvar
            på arbetsmarknaden. Orsa- kerna härtill har varit skiftande. Det
            kan ha varit en tvingande ekonomisk nödvändighet att ensam eller
            tillsammans med make svara för försörjning- en av t. ex. barn,
            föräldrar eller hel familj. Stundom har ett hängivet in- tresse
            för ett yrke, som kanske till och med krävt längre utbildning,
            gjort det otänkbart att uppge yrkesarbetet för att sköta hemmet.
            I åter andra fall är det fråga om ett yrke, där stor brist på
            arbetskraft råder och där kanske tidigare arbetsgivare ständigt
            söker att locka till sig arbetskraft med erfarenhet från yrket.
            Oavsett motiveringen för kvinnornas återgång till eller kvarstannande
            i ett yrkesarbete, nödgas de i allmänhet föra en ständig kamp
            för att vid sidan om yrkesarbetet kunna på ett tillfredsstäl-
            lande sätt klara hemmets skötsel. Tillgången på hemarbetskraft
            har stän- digt minskat och kommer enligt långtidsutredningens
            beräkningar att ytterligare minska. Tillgången på daghemsplatser
            är ävenledes ofta för knapp. Serviceanordningar av olika slag
            saknas ofta eller är så splittrat belägna att de inte kan användas
            utan mycket stor improduktiv tidsåtgång. De yrkesarbetande kvinnorna
            har kommit i ett verkligt dilemma när det gällt att kombinera
            yrkesarbete med hemarbete utan att någon sida blir li- dande.
            Detta dilemma delar de med många gifta män, ensamstående män eller
            kvinnor, åldringar, sjuka, handikappade m. fl. För närmare trettio
            år sedan lanserades i vårt land idén om att genom byggande av
            s. k. kollektivhus lösa kvinnornas dubbelarbetsproblem. Frå- gan
            utreddes av 1948 års bostadskollektiva kommitté. Kollektivhusen
            fick emellertid en mycket begränsad utbredning. Felaktiga föreställningar
            om vad kollektivhus egentligen innebär och vilka kostnader de
            för med sig har skapat ett psykologiskt motstånd till själva tanken,
            som det krävt saklig information för att kunna övervinna. Sådan
            information har emellertid till största delen uteblivit. Senare
            års diskussion om bostadsformerna torde ha klarlagt att det ur
            flera synpunkter sett är ett intresse att mera än hittills satsa
            på småhus- bebyggelse. Det är emellertid lika klart att även i
            fortsättningen många människor kommer att efterfråga bostäder
            i större hus eller av skilda skäl aldrig kan få möjlighet att
            realisera tanken på ett egnahem. Vad än må
          </p>
          <p>
            Bihang till rilksdagens protokoll 1962. 4 saml. Nr 588—593
          </p>
          <pb facs="riksdagen-motions-pdf/data/1962/mot_1962__ak__588/mot_1962__ak__588-002.pdf"/>
          <p>
            2 Motioner i Andra kammaren, nr 558 år 1962
          </p>
          <p>
            sägas om höghusen kan man således utgå från att de även i fortsättningen
            kommer att byggas i relativt stor utsträckning. Det är därvid
            av yttersta vikt att de utformas på ett sådant sätt att de inte
            bara ger nackdelar utan även ger möjlighet att utvinna de fördelar
            som ett större bostadsunderlag kan ge. Bland de serviceanordningar
            som alltid borde finnas samlade i ett ser- vicecentrum kan nämnas
            daghem för barn i skilda åldrar, isoleringsrum för sjuka barn,
            sovplatser för barn till föräldrar, som på grund av natt- arbete
            eller av andra skäl är tillfälligt borta, sjuksköterskor för vård
            av sjuka i hemmet, personal för tvätt, städning, strykning, lagning,
            budskick- ning m. m., matsal samt tillgång till färdiglagad mat
            att inta i hemmet. Att kunna nå dessa skilda serviceanordningar
            på kort tid och helst utan att behöva gå utomhus är en ovärderlig
            tillgång för alla dem som eljest av hemarbetsuppgifter i kombination
            med andra arbetsuppgifter eller något handikapp hindras att leva
            ett normalt fullödigt liv med möjlighet till nå- gon form av rekreation,
            föreningsliv e. d. För gamla, sjuka eller på annat sätt handikappade
            kan det också innebära, att de får möjlighet att klara sig själva
            även i fall då de eljest skulle ha behövt söka anstaltsvård. Erfarenheterna
            torde ha visat att ett enda hus i allmänhet inte utgör tillräckligt
            underlag för de skilda serviceanordningar som krävs för att kunna
            tillhandahålla hyresgästerna fullständig hemservice. Icke minst
            med hänsyn till angelägenheten av att komma ifrån tvånget att
            använda samtliga tillgängliga serviceanordningar är det nödvändigt
            med ett stort underlag. Det synes därför önskvärt med större bostadsanläggningar
            som kan rymma skilda serviceanordningar. Det bör vidare ihågkommas
            att en koncentration av serviceanordningar av olika slag till
            en enhet medför obestridliga fördelar även för de boende i villor
            och traditionell höghus- bebyggelse i kringliggande områden, vilka
            serviceanläggningen också kan betjäna. De serviceanordningar som
            nu finns medger i allmänhet inget ra- tionellt utnyttjande, då
            de företer en sådan spridning i samhällsbilden, att tidsvinsterna
            vid användandet av dem elimineras av tidsförlusterna vid förflyttning
            meilan dem. Bostadskollektiva kommitténs år 1954 framlagda betänkande
            blev icke remissbehandlat och har veterligen icke heller fört
            till några som helst centrala initiativ. I kommitténs betänkande
            förordades emellertid att de för bostadsförsörjningen ansvariga
            myndigheterna samt kooperativa byggnadsorganisationer och enskilda
            bostadsföretag mera skulle intresse- ra sig för kollektivhus.
            Det förordades också att man både vid planering av nya bostadsområden
            och vid sanering av äldre bostadsbestånd borde undersöka lämpligheten
            av att vissa fastigheter projekterades och uppför- des i form
            av kollektivhus. Utvecklingen har visat att en sådan allmän re-
            kommendation icke varit tillräcklig för att något verkligen skall
            hända i
          </p>
          <pb facs="riksdagen-motions-pdf/data/1962/mot_1962__ak__588/mot_1962__ak__588-003.pdf"/>
          <p>
            Motioner i Andra kammaren, nr 588 år 1962 3
          </p>
          <p>
            denna fråga. Den planering på längre sikt och i större skala,
            som är nöd- vändig för att få till stånd ändamålsenliga serviceanläggningar,
            är en en- sam byggherre i allmänhet inte mäktig att göra. Intresse
            därför saknas också ofta. Så länge det inte råder balans på bostadsmarknaden
            kan bris- ten på serviceanordningar heller aldrig göra en bostad
            för litet attraktiv för att kunna möta någon efterfrågan. Att
            man söker lösa hemarbetsfrå- gorna på mindre traditionella vägar
            än hittills synes emellertid nödvän- digt — inte minst för att
            kunna klara de anspråk som arbetsmarknaden i framtiden kommer
            att ställa på den kvinnliga arbetskraften. Åldringarnas vårdproblem
            kommer med hänsyn till befolkningsstrukturen att öka i om- fattning,
            och det är därför av stor vikt att i tid sörja för att så många
            gamla som möjligt skall kunna klara sig själva och inte behöva
            bli omhän- dertagna för vård. I ett samhälle med ökat antal åldringar
            är en sådan målsättning nödvändig, och den synes dessutom stå
            i god överensstämmel- se med den enskilde åldringens intresse
            av att finna en kombination mel- lan erforderlig hjälp och vård
            samt bevarandet av en individuell tillvaro. Framför allt för små
            och medelstora inkomsttagare är det orealistiskt att räkna med
            att de i fortsättningen i någon större utsträckning skall kunna
            lösa sina hemarbetsuppgifter genom individuellt anställd arbetskraft.
            Den i slutet av 1959 tillsatta bostadsbyggnadsutredningen lär
            i viss ut- sträckning komma att behandla frågan om kollektivhus.
            Den skall enligt direktiven bland annat belysa hur den framtida
            befolkningsstrukturen och inkomstutvecklingen kan komma att påverka
            efterfrågan på bostäder lik- som även klarlägga bostadsbehovet
            för särskilda grupper såsom barnfa- miljer och åldringar. Vidare
            skall utredningen närmare överväga tänkbara förändringar i olika
            hushållsgruppers bostadsvanor och särskilt uppmärk- samma efterfrågans
            inriktning på lägenheter av olika storlek och typ. Direktivens
            utformning synes ge möjlighet för utredningen att beakta även
            de av oss här berörda frågorna. Det är emellertid angeläget, att
            dessa frågor blir föremål för en grundläggande penetrering av
            den nämnda ut- redningen eller av en särskilt tillsatt sådan.
            Det traditionella höghusbyg- gandet, som ger hyresgästerna alla
            olägenheter av att ko i stora hus men inte de fördelar som kan
            utvinnas i samband därmed, bör i fortsättningen få en minskad
            utbredning. Om så skall bli möjligt är det nödvändigt med någon
            form av statlig stimulans och statligt stöd. Kommunerna synes
            inte ha intresserat sig för denna uppgift. För att enskilda byggherrar
            skall kunna medverka till byggnation av servicehus är det nödvändigt
            att man från kommunalt håll beaktar dessa frågor redan i stadsplancarbetet
            och i samband med upplåtelse av tomtmark. Kommunerna å andra sidan
            torde vara i behov av stimulans för att i tillräcklig utsträckning
            intressera sig för dessa frågor. Slutligen bör poängteras angelägenheten
            av att begreppet kollektivhus
          </p>
          <pb facs="riksdagen-motions-pdf/data/1962/mot_1962__ak__588/mot_1962__ak__588-004.pdf"/>
          <p>
            4 Motioner i Andra kammaren, nr 588 år 1962
          </p>
          <p>
            snarast ersättes med en mera adekvat benämning på vad som här
            åsyftas. Ordet kollektivhus har lett även eljest insiktsfulla
            människor att tro att det är fråga om ett mera kollektivt boende
            än som redan förekommer inom moderna höghus. Begreppet servicehus
            eller liknande markerar på ett rik- tigare sätt vad som avses.
            Med hänvisning till det anförda får vi härmed föreslå, att riksdagen
            måtte i skrivelse till Kungl. Maj:t anhålla att frågan huruvida
            och på vilka vägar man från statens sida kan stimulera till byggande
            av servicehus blir före- mål för skyndsam utredning.
          </p>
          <p>
            Stockholm den 26 januari 1962
          </p>
          <p>
            Cecilia Nettelbrandt Ebbe Rydén Henning Gustafsson Skellefteå
          </p>
        </div>
      </div>
    </body>
  </text>
</TEI>
