<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00050">
  <teiHeader>
    <fileDesc>
      <titleStmt>
        <title>med anledning av propositionen 1977/78:15 med förslag till ändrade  riktlinjer för fastighetsdataverksamheten</title>
        <author>av Hans Lindblad och Gunnel Jonäng</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:15 med förslag till ändrade  riktlinjer för fastighetsdataverksamheten</title>
          <idno type="rdwebb">G10250</idno>
          <rs type="number">50</rs>
          <ref type="dokument_url_text">http://data.riksdagen.se/dokument/G10250/text</ref>
          <ref type="dokument_url_html">http://data.riksdagen.se/dokument/G10250</ref>
          <ref type="dokumentstatus_url_xml">http://data.riksdagen.se/dokumentstatus/G10250</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VdxedLS3PMerneiaw8ZdBX" type="signed"/>
        <correspContext corresp="i-VdxedLS3PMerneiaw8ZdBX">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-S9emfaxXsmAywnkewYKSJ7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__50/mot_197778__50-001.pdf"/>
      <fw xml:id="i-6GR27gsUU8EUsXUMk7tCGs">
        Motion 1977/78:50
      </fw>
      <div type="motHeader" xml:id="i-FSA3PTVkmBVRubN1ZprcLg">
        <div type="motTitle" xml:id="i-Gc68gj5F8rb8i9uotpR3YN"/>
        <div type="motSubmissionInfo" xml:id="i-EfC1hUbuPtY9XLFAZmGPg2"/>
      </div>
      <div type="motBody" xml:id="i-B6qCeHKxV5bhrCJAzGjxrv">
        <div xml:id="i-4StFfpkCSvcVq1QegWGUYi">
          <p xml:id="i-RQSd1vgfz8cGpHEJJTN2E2">
            av Hans Lindblad och Gunnel Jonäng med anledning av propositionen
            1977/78:15 med förslag till ändrade riktlinjer för fastighetsdataverksamheten
          </p>
          <p xml:id="i-L4ija2kePSDTxVdwpSNiiF">
            Det är bra att regeringen i propositionen 1977/78:15 föreslår
            att både fastighetsregister och inskrivningsregister skall föras
            över på data. Det nuvarande manuella förfarandet är omständligt
            och tidsödande. Bara ungefär var tredje inskrivningsmyndighet
            (domsagorna) tycks klara föreskriven expeditionstid om 14 dagar.
            I åtskilliga fall blir det fråga om mycket betydande förseningar.
            Det innebär en för den enskilde ytterst otillfredsstäl- lande
            form av byråkratisk senfärdighet. För kommuner innebär det att
            den reella tiden att överväga frågor om förköp blir klart mindre
            än lagstiftarna avsett. Antalet ärenden inom inskrivningsväsendet
            har sedan länge visat en årlig ökning på omkring tio procent.
            Risken är alltså att väntetiderna kommer att bli ännu längre.
            Om en datorisering inte kommer till stånd inom rimlig tid kan
            situationen bli helt ohållbar. Alternativt skulle tingsrätterna
            tillföras ett stort antal nya tjänster för att snabbare klara
            expedieringen av inskrivningsären- den. Men detta skulle högst
            avsevärt fördyra inskrivningsväsendet. Det finns stora fördelar
            med att i ett sammanhang föra över både fastighetsregister och
            inskrivningsregister på data. Det helt dominerande antalet avnämare
            söker uppgifter ur båda registren. Att då bara ha det ena datoriserat
            betyder att tidsvinsten förloras, eftersom kunden ju inte har
            kompletta uppgifter, förrän han eller hon fått information ur
            båda regist- ren. Det är positivt att man i propositionen går
            in för att göra en samtidig övergång för båda registren. Men takten
            i överförandet förefaller vara ytterst låg. I dag finns endast
            Uppsala län intaget. För den närmaste femårsperioden föreslås
            i propositionen att merparten av Stockholms och Gävleborgs län
            tas med. Med denna låga takt skulle det ta flera decennier att
            föra över alla fastigheter till data. Årligen nybildas ju också
            ett stort antal fastigheter, vilket vid en låg överföringstakt
            ytterligare fördröjer den tidpunkt då datoriseringen är helt genomförd.
            Måste man för betydande delar av landet räkna med överföring först
            fram emot sekelskiftet eller senare, aktualiseras självfallet
            behovet av personella förstärkningar för att den i lag angivna
            expeditionstiden för ärenden skall klaras. Det förefaller dock
            i hög grad orationellt att ta in mer folk på arbetsuppgifter som
            är otidsenliga och från arbetsmiljösynpunkt föga tillta- lande.
            Från personalhåll har ju framförts kritik mot FADAK-förslaget
            om senareläggning av inskrivningsväsendets datorisering. De anställda
            anser det
          </p>
          <pb facs="riksdagen-motions-pdf/data/197778/mot_197778__50/mot_197778__50-002.pdf"/>
          <fw xml:id="i-16c5cunJZ77RETrpk5gXhP">
            Mot. 1977/78:50 7
          </fw>
          <p xml:id="i-QtRGMXGCefcRNPsGm3jt9m">
            angeläget att så snabbt som möjligt få del av de positiva effekter
            för arbetsmiljö och arbetstillfredsställelse som datoriseringen
            för med sig. Riksdagen bör uttala att takten i överföringen av
            fastighetsregister och inskrivningsregister till data bör bli
            så hög att behovet av förstärkning av personal för manuell hantering
            så långt möjligt kan elimineras. Det hittillsvarande på försök
            införda systemet med sammanhållet system för både fastighetsregister
            och inskrivningsregister — driftsystem 1 — har fått positiva omdömen.
            Både domstolsverket och lantmäteriverket anser att systemet fungerar
            väl. Erfarenheterna är goda, både lokalt och centralt. Något tekniskt
            hinder för att utvidga systemet till hela landet finns knappast.
            En rad tester har tvärtom visat att systemet nu utvecklats så
            väl att det klarar även mycket stora påfrestningar och ärendeanhopningar.
            Skulle man i framtiden önska ett regionaliserat system är detta
            lätt att ordna. Man kan då valfritt sortera länen som det bäst
            skulle passa i ett visst läge. Propositionen har inte på något
            väsentligt avsnitt kunnat visa att driftsystem 1 är otillfredsställande.
            Huvudinvändningen mot ett integrerat system synes vara att det
            kan vara svårt att ändra och att det därför blir för bundet till
            dagens teknik och dagens regelsystem. Vidare anförs att de två
            registren har skilda huvudmän. Som nämnts ovan innebär ett integrerat
            system inga hinder mot en framtida regionalisering, om man skulle
            föredra en sådan. I princip kan också sägas att det stora arbetet
            är att föra över uppgifter från dagens manuella register till
            data. När en överföring väl är gjord finns stora möjligheter att
            genom att ändra program utforma registren just så som bäst passar
            aktuella och framtida behov. Det är ingalunda säkert att det blir
            dyrbarare att ändra program för ett integrerat system än för två
            separata system. Att ett integrerat system har två huvudmän bör
            inte vara något problem, och båda de nuvarande huvudmännen är
            ju också positiva till driftsystem 1. Två verksamheter som nära
            berör varandra måste rimligen kunna nyttja ett gemensamt system.
            Ett revirtänkande som gör att alla skall ha sitt eget system —
            vilket i det här fallet skulle betyda att många uppgifter måste
            finnas i båda systemen — vore onödigt dyrt och skulle visa att
            statsförvaltningen inte besitter flexibilitet. Men låt oss ändå
            anta att det funnes vissa fördelar med att separera de två registren.
            Dessa fördelar måste då vägas inte bara mot högre kostnader för
            statsverket utan också mot högre kostnader och tidsförluster hos
            kunder som måste vända sig till två register för att få uppgifter,
            som med driftsystem 1 finns tillgängliga på ett håll. Alltså en
            byråkratisering, sett ur allmänhetens och andra avnämares synvinkel.
            Eller skall de två åtskilda systemen ändå finnas tillgängliga
            på samma terminal och vid samma tillfälle, kanske på en gemensam
            blankett? I så fall är skillnaden ingen eller ringa för konsumenten
            — men nog förefaller i så fall uppdelningen på två varandra delvis
            övertäck- ande register vara skäligen orationell. Svar på frågor
            om det delade registret — kallat RRV-modellen — är svåra att
          </p>
          <pb facs="riksdagen-motions-pdf/data/197778/mot_197778__50/mot_197778__50-003.pdf"/>
          <fw xml:id="i-52UY2xaY3YCUqxsU9QyLuN">
            Mot. 1977/78:50 8
          </fw>
          <p xml:id="i-8kkSCnmhkB5vLzY2gmuzdL">
            få, eftersom modellen bara är skissartat beskriven. Driftsystem
            1 är omsorgsfullt utarbetat och prövat i praktisk verksamhet.
            RRV-modellen däremot är bara en tanke, som utvecklats i ett remissvar.
            Någon detaljerad utformning finns därför inte. Propositionen säger
            att de två registren skall få köras i samma maskin. Men får de
            också nyttja samma terminaler? Får de anropas på samma gång och
            gemensamt? Får de nyttja en gemensam blankett eller måste delningen
            innebära minst en fördubbling av antalet blanket- ter? Det synes
            oss föga rimligt att riksdagen nu skall binda sig för RRV- modellen
            utan att denna finns utformad. Centralnämnden för fastighetsdata
            och andra berörda myndigheter bör få fortsätta med driftsystem
            1 under den tid det tar att utarbeta ett förslag till delat system.
            De två systemen bör därefter jämföras, och man bör ta det system
            som totalt sett — ekonomiskt, säkerhetsmässigt, servicemässigt
            — ger de största fördelarna. Att nu döma ut ett väl fungerande
            system och besluta sig för ett alternativ som bara skissats i
            stora drag förefaller inte vettigt. Det synes nästan vara enligt
            maximen ”gärna fakta, men först ett rejält beslut”. De som tror
            att RRV-modellen ger de flesta fördelarna bör kunna vänta tills
            modellen är närmare utformad så att den i olika avseenden verkligen
            kan jämföras med driftsystem 1. Men vare sig man väljer det ena
            eller det andra är det angeläget att överföringen av fler fastigheter
            till båda registren bedrivs utan fördröjning. Att dröja med detta
            är nämligen slöseri med berörda organs resurser och samhällsekonomiskt
            negativt genom att det fördröjer de tjänster som datoriseringen
            kan ge allmänhet och andra kunder. Med hänvisning till ovanstående
            hemställs 1. att riksdagen i skrivelse till regeringen begär en
            tidsplan för överföringen av hela landets fastighetsbestånd till
            fastighets- och inskrivningsregister, 2. attriksdagen beslutar
            att som sin mening uttala att driftsystem 1 för fastighetsregistreringen
            nyttjas till dess den s.k. RRV- modellen utvecklats så långt att
            ett val dem emellan kan göras med beaktande av ekonomiska, säkerhetsmässiga,
            servicemäs- siga och andra faktorer.
          </p>
          <p xml:id="i-75bdrFAVTdTsiDVKU7gGBH" type="date">
            Stockholm den 16 november 1977 HANS LINDBLAD (fp) GUNNEL JONÄNG
            (c)
          </p>
        </div>
      </div>
    </body>
  </text>
</TEI>
