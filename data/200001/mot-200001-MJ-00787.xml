<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0787/mot_200001_MJ_0787-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ787 pnr: v302
          </p>
          <p>
            Motion till riksdagen 2000/01:MJ787
          </p>
          <p>
            av Kjell-Erik Karlsson m.fl. (v)
          </p>
          <p>
            Hantering av kärnavfall
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om betydelsen av att utan dröjsmål fortsätta utvecklingsarbetet
            för att omhänderta det använda kärnbränslet. 2. Riksdagen tillkännager
            för regeringen som sin mening vad i motionen anförs om att utöka
            antalet platser för platsundersökningar till minst tre platser
            i minst tre regioner. 3. Riksdagen tillkännager för regeringen
            som sin mening vad i motionen anförs om betydelsen av ett tydligt
            stöd till de kommuner som aktivt deltar i platsundersökningar
            för ett djupförvar.
          </p>
          <p>
            4. Riksdagen tillkännager för regeringen som sin mening vad i
            motionen anförs om behovet av stöd till frivilligorganisationer
            för att uppnå en allsidighet i den nationella och lokala informationen
            om kärnavfallet. 5. Riksdagen begär att regeringen redovisar en
            policy för hur den avser att använda vetoventilen i kärnavfallsfrågan
            för att på så sätt undvika spekulationer och onödig oro i förstudiekommunerna.
          </p>
          <p>
            6. Riksdagen tillkännager för regeringen som sin mening vad i
            motionen anförs om konsekvenserna av fri rörlighet för varor och
            tjänster på kärn- avfallsområdet.
          </p>
          <p>
            7. Riksdagen tillkännager för regeringen som sin mening att Sverige
            inte skall exportera eller importera kärnavfall.
          </p>
          <p>
            Avveckling och förvaring
          </p>
          <p>
            Vänsterpartiet anser att kärnkraften skall avvecklas. Avvecklingen
            har påbörjats. Vänsterpartiet har varit emot både en etablering
            och utbyggnad av kärnkraften. Den är en ohållbar energikälla som
            medför oerhörda risker för miljön. Vår kritik har genom alla år
            varit baserad på just kärnavfallsfrågan med dess konsekvenser
            för kommande generationer samt att det inte finns någon
          </p>
          <p>
            21
          </p>
          <pb facs="riksdagen-motions-pdf/data/200001/mot_200001_MJ_0787/mot_200001_MJ_0787-0002.pdf"/>
          <p>
            2000/01:MJ787
          </p>
          <p>
            12
          </p>
          <p>
            bra lösning på den frågan. Men som parti tvingas vi trots detta
            att ta ställning till problematiken samt ta ett ansvar i den rådande
            situationen. Det är av flera skäl viktigt att den process som
            nu pågår, för att hitta en lämplig plats för förvar av det utbrända
            kärnbränslet, fullföljs. Dels är det en stor fördel att påbörja
            djupförvaret medan kärnkraften fortfarande är i gång, då detta
            garanterar att kompetensen i kärnenergifrågor finns tillgänglig
            i landet. Dels innebär ett genomförande av den planerade processen
            att Sverige kan spela en viktig roll internationellt. För att
            garantera ett fortsatt bra arbete med att hitta en lämplig plats
            är det angeläget att säkra trovärdigheten i den process som pågår,
            och vi föreslår därför i denna motion några saker som vi anser
            kan förbättra trovärdigheten i processen. Alltsedan 1972, då den
            första reaktorn i Oskarshamn startade, har svenska kärnkraftverk
            producerat radioaktivt avfall samtidigt som det pågått utredningar
            om hur man skall hantera avfallsproblemet. Ambitionen är att hindra
            spridning av avfallet under de hundratusentals år som radioaktiviteten
            är livsfarligt hög och att inte belasta kommande generationer
            med risker, ansvar eller kostnader till följd av vår tids atomsopor.
            Ingen avfallsförvaring av detta slag kan dock göras helt säker,
            och den verkliga ambitionen är därför att inte belasta kommande
            generationer med onödiga risker, ansvar eller kostnader. Att inte
            belasta kommande generationer med onödiga risker, ansvar eller
            kostnader till följd av för vår tids atomsopor är ett sätt att
            formulera ambitionen med ett slutförvar av det högaktiva avfallet.
            Medan kostnaderna avses täckas med de fonderingar som finansieringslagen
            anger är tanken att risker och ansvar för framtida generationer
            skall minimeras genom lämpliga val av slutförvaringsmetod och
            plats. Metodvalet förutsätter att man först har redovisat de funktionsvillkor
            som man önskar att ett slutförvar skall klara. Valet förutsätter
            också att man öppet redovisar de avvägningar som måste göras om
            och när det finns funktionsvillkor som till någon del är motstridiga.
            Hittills har det framkommit tre funktionsvillkor som preciserar
            kraven på tillsynsfrihet, svåråtkomlighet och återtagbarhet för
            avfallet:
          </p>
          <p>
            e Villkor 1: Förvaret skall inte kräva övervakning eller underhåll
            för att fungera vilket närmast pekar på ”en sluten förvaring”
            där avfallet gjorts tillräckligt svåråtkomligt för att skyddas
            mot oönskade och oavsiktliga intrång. .« Villkor 2: Förvaret skall
            utformas så att avfallet kan återtagas om framtida generationer
            skulle vilja reparera eller förbättra förvaret, eller rent av
            använda det klyvbara materialet. e Villkor 3: Förvaret skall utformas
            så att möjligheten till återtagande av avfallet snabbt skall kunna
            brytas om framtida generationer finner att risker med återtagbarheten
            är större än fördelen därav.
          </p>
          <p>
            Med tydliga funktionsvillkor av detta slag kan även lekmän se
            att det ryms en faktisk motsättning mellan kraven på kärnavfallets
            svåråtkomlighet respektive återtagbarhet. Det tredje funktionsvillkoret
            baseras på ett säkerhetstänkande inom försvaret och föreskriver
            att man längre fram snabbt skall kunna göra
          </p>
          <pb facs="riksdagen-motions-pdf/data/200001/mot_200001_MJ_0787/mot_200001_MJ_0787-0003.pdf"/>
          <p>
            kärnavfallet oåtkomligt, om och när man så finner befogat, exempelvis
            för att skydda sig mot hotande terroristaktioner. Den metod som
            hos Svensk Kärnbränslehantering AB (SKB) nu är huvudalternativ
            är KBS 3-metoden, en metod som innebär att det använda kärnbränslet
            kommer att förvaras i kapslar av koppar och järn ca 500 m ner
            i berggrunden. Kapslarna skall bäddas in i lera för att skyddas
            mot eventuella rörelser i det omgivande berget. KBS 3-metoden
            kan endast konkurrera med en förvaring i djupa borrhål om och
            när man prioriterar återtagande före funktionsvillkoren 1 och
            3. Det beror förstås på att en förvaring i djupa borrhål bättre
            tillgodoser krav på svårtillgänglighet och tillsynsfrihet medan
            KBS-konceptet är bättre när det gäller att infria krav på återtagbarhet.
            Utfallet av jämförelser mellan KBS-metoden och andra metoder beror
            på vilka avvägningar samhället vill göra mellan olika funktionsvillkor
            baserade på den övergripande ambitionen att inte belasta kommande
            generationer med onödiga risker eller ansvar. Detta gör att det
            är svårt att acceptera KBS 3- metoden som den allenarådande metoden.
            Det är ledsamt att konstatera att det ortfarande efter över 20
            års utredande i SKB:s regi saknas relevanta jämförelseunderlag
            mellan KBS-metoden och andra typer av bergförvar. Det är av vikt
            för allsidighet och förtroende att det finns mer än en metod ramtagen
            samt att det satsas relevant forskning på mer än en metod. Samtidigt
            som programmet för djupförvar enligt KBS 3-metoden fortsätter
            enligt planerna skall industrin fortsätta forskningen för att
            hitta alternativa örvaringsmetoder. Med stöd av forskningsresultaten
            bör därefter förstudier
          </p>
          <p>
            av olika alternativa metoder redovisas. Detaljeringsgraden bör
            minst motsvara nivån för ett referensalternativ i en MKB-process.
          </p>
          <p>
            Platsundersökningar
          </p>
          <p>
            Efter SKB:s förstudier i sex kommuner skall man gå vidare med
            platsundersökningar på minst två platser. Det är viktigt att definiera
            vad som menas med begreppet ”minst två platser” — avses platser
            inom samma ort/kommun eller betyder det att platsundersökningarna
            skall ske inom olika kommuner/regioner? Vänsterpartiet anser att
            det är av vikt att platsundersökning sker på fler än två platser.
            Vänsterpartiet föreslår att platsundersökning skall ske på minst
            tre platser fördelade på tre regioner. Om det skulle visa sig
            vid provborrningarna eller vid den fördjupade studien av miljöpåverkan
            att en av platserna i någon av de tre regionerna inte har örutsättningar
            för att kunna klara ett säkert slutförvar på platsen skall det
            innas alternativ när man går vidare, vilket innebär att regeringen
            inte behöver köra över ett kommunalt veto.
          </p>
          <p>
            2000/01:MJ787
          </p>
          <p>
            13
          </p>
          <pb facs="riksdagen-motions-pdf/data/200001/mot_200001_MJ_0787/mot_200001_MJ_0787-0004.pdf"/>
          <p>
            2000/01:MJ787
          </p>
          <p>
            14
          </p>
          <p>
            Stöd för en allsidig information
          </p>
          <p>
            Arbetet får av flera orsaker inte stanna upp. Innevånarna i förstudiekommunerna
            har ägnat mycket arbete åt denna fråga. De har läst rapporter,
            diskuterat, debatterat och tagit ställning. Många har lagt ned
            avsevärd, frivillig och oavlönad tid på att sätta sig in i problemen.
            Det är därför det nu finns god beredskap att gå vidare. Alla som
            har deltagit i förstudierna behöver nu få veta villkoren för ortsättningen.
            Det är mycket viktigt att regeringen tydligt redovisar vilket
            stöd de kommuner kommer att få som medverkar i platsundersökningar.
            Hittills har ett mycket begränsat ekonomiskt stöd från kärnavfallsfonden
            lämnats till förstudiekommunerna. Med platsundersökningarna blir
            det ommunala engagemanget ännu viktigare. Det krävs stöd, ekonomiskt,
            praktiskt och moraliskt, till de kommuner där platsundersökningarna
            skall genomföras. Det behövs även en utökad möjlighet för frivilligorganisationer
            på nationell och lokal nivå att kunna få del av det ekonomiska
            stöd som ges ör att en allsidighet i informationen skall kunna
            ges. SKI samt SSI har öreslagit att regeringen bör ta upp frågan
            om stöd till frivilligorganisationer ör att dessa skall kunna
            delta i samrådsprocessen på det nationella planet. I regeringens
            beslut den 24 januari 2000 om FUD-programmet 98 sägs att regeringen
            överväger att särskilt stöd bör ges till frivilligorganisationer.
            Det är dags för ett positivt beslut i den frågan. Ett beslut som
            kan skapa en örändrad lokal process för att en allsidighet i informationen
            skall uppfyllas/uppnås.
          </p>
          <p>
            Det kommunala vetots begränsning
          </p>
          <p>
            För att bygga ett slutförvar krävs tillstånd enligt flera lagar.
            Det är regeringen som gör den slutliga prövningen enligt miljöbalken
            och kärntekniklagen. Prövningen enligt kärntekniklagen bereds
            av SKI, och denna prövning gäller enbart om anläggningen är säker
            eller ej. För att få tillstånd enligt miljöbalken krävs normalt
            att den berörda kommunens kommunfullmäktige accepterar lokaliseringen.
            Kommunen kan använda den kommunala vetorätten och säga nej. Men
            just för slutförvar av använt kärnbränsle har det kommunala vetot
            vissa begränsningar. Regeringen kan besluta om att ge lokaliseringstillstånd
            även om kommunfullmäktige i den berörda kommunen har använt sitt
            veto och sagt nej. Detta kan ske om regeringen bedömer att ingen
            lämpligare plats står att finna. Denna möjlighet begränsar trovärdigheten
            i den lokala demokratiska processen i förstudiekommunen och skapar
            också onödig oro när kommuninvånarna skall göra bedömningen om
            de vill fortsätta med en platsundersökning. Det är därför angeläget
            att regeringen redovisar en policy för hur den avser att använda
            vetoventilen i kärnavfallsfrågan för att på så sätt undvika spekulationer
            och onödig oro i förstudiekommunerna. Detta bör riksdagen som
            sin mening ge regeringen till känna.
          </p>
          <pb facs="riksdagen-motions-pdf/data/200001/mot_200001_MJ_0787/mot_200001_MJ_0787-0005.pdf"/>
          <p>
            EU och kärnavfall
          </p>
          <p>
            Det finns oroande signaler om en framtida handel med radioaktivt
            avfall över nationsgränser. Belgiens energiminister ser t.ex.
            ett multinationellt förvar som ”logiskt i ett enat Europa”. Han
            anser även att den fria elmarknaden i EU kommer att rasera nationella
            gränser, även för radioaktivt avfall. FN:s atomenergiorgan ser
            många fördelar med multinationella lösningar, särskilt för mindre
            länder. Vänsterpartiet anser att det är viktigt att varje land
            skall ta ansvar för sitt eget avfall. Det radioaktiva avfallet
            är ur internationell synvinkel att betraktas som en tickande bomb.
            Sverige bör därför ta initiativ till att frågan om förvaring av
            det radioaktiva avfallet tas upp i olika internationella fora.
            I lagen om kärnteknisk verksamhet framgår att det här i riket
            är förbjudet att utan särskilt tillstånd slutförvara använt kärnbränsle
            eller kärnavfall från annat land. Den nu påbörjade kommersialiseringen
            och ökade internationaliseringen av kraftproduktionen leder till
            många olika ägare i bolagen samt ett korsvis ägande. Det samarbetsbolag
            (f.n. SKB) som skulle hantera kärnavfallet får därmed en internationell
            ägarkrets av kraftbolag. För dessa bolag skulle det innebära en
            mycket stor ekonomisk vinst om de kunde samordna avfallshanteringen
            till ett befintligt slutförvar. För att detta skall bli möjligt
            räcker det med en enkel lagändring, eftersom det inte finns några
            EU-regler som hindrar medlemsländerna att exportera kärnavfallet
            mellan sig. Här kommer EU:s tre friheter in. Fri rörlighet för
            kapital, varor och tjänster. Är det då troligt att SKB kan garantera
            att utländskt kärnbränsle inte kommer att importeras för lagring
            i Sverige? Vad händer om SKB:s störste ägare, Vattenfall, vill
            ta hem avfall från de reaktorer man deläger i Tyskland? Riksdagen
            bör ge regeringen i uppdrag att redovisa konsekvenserna av vad
            fri rörlighet för varor och tjänster innebär för Sveriges del
            när det gäller kärn- avfall. Riksdagen bör också uttala sig om
            att Sverige inte skall importera eller exportera kärnavfall.
          </p>
          <p>
            Stockholm den 28 september 2000
          </p>
          <p>
            Kjell-Erik Karlsson (v)
          </p>
          <p>
            Maggi Mikaelsson (v) Jonas Ringqvist (v) Johan Lönnroth (v) Marie
            Engström (v) Per Rosengren (v) Lars Bäckström (v) Sten Lundström
            (v) Siv Holma (v) Owe Hellberg (v) Lennart Beijer (v)
          </p>
          <p>
            2000/01:MJ787
          </p>
          <p>
            15
          </p>
        </div>
      </div>
    </body>
  </text>
</TEI>
