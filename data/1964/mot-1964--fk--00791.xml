<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__791/mot_1964__fk__791-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 791 år 1964
          </p>
          <p>
            Nr 791
          </p>
          <p>
            Av herr Åkerlund, i anledning av Kungl. Maj:ts proposition nr
            130, med förslag till lag med särskilda bestämmelser rörande
          </p>
          <p>
            riksbankens sedelutgivning, m.m.
          </p>
          <p>
            Föregående års riksdag höjde det s. k. sedeltaket till 8 400
            milj. kr. och gav därigenom riksbanken rätt att utge ytterligare
            600 milj. kr. i sedlar. Här- igenom ökades riksbankens förtjänstmöjligheter
            med bortåt 20 milj. kr., och de stora vinster som riksbanken gjort
            under tidigare år och som exem- pelvis år 1962 uppgick till inte
            mindre än 227 milj. kr. kunde förväntas fort- sätta att stiga.
            Det synes nu kunna konstateras att de förutsägelser som i detta
            hänseende gjordes i fjol i allt väsentligt slagit in och att riksbanks-
            vinsten för år 1963, efter korrigering för en omedelbart avskriven
            aktieteck- ning om netto 24 milj. kr. i AB Tumba bruk och nedskrivning
            av obligatio- ner, överstiger tidigare års vinster. Dessa för
            en centralbank exceptionellt stora vinster fortsätter att på många
            håll ge anledning till undran och oro. Orsaken till att riksbanken
            kan öka sina vinster på här antytt sätt ligger i arten av tillgångar
            riksbanken köper för de nytillkomna sedlarna, vilka som bekant
            icke är räntebärande. I den mån inhemska tillgångar såsom skattkammarväxlar
            och obligationer anskaffas, tillföres riksbanken inkoms- ter i
            form av räntor. Detsamma gäller vid köp av utländska räntebärande
            fordringar i olika former. Däremot kan riksbanken inte tillgodogöra
            sig några ränteinkomster på förvärv av guld, det slutgiltiga internationella
            be- talningsmedlet. Den undran som många känner inför den svällande
            sedelutgivningen synes bottna i föreställningen att riksbanken
            själv ser sin uppgift snarare vara av företagsekonomisk natur
            — att göra vinster — än av nationalekonomisk natur — att fylla
            uppgiften som centralbank. Inför sådana föreställningar är det
            givetvis på riksbanken det främst ankommer att på ett otvetydigt
            sätt och med bortseende från vinstintresset hävda rollen som centralbank
            såväl i sin valutapolitik som i sin likviditetsreglerande inhemska
            penningpolitik. När det nu i Kungl. Maj:ts proposition nr 130
            föreslås att medge riks- banken 800 milj. kronors ökning av sedelutgivningen,
            möjliggöres ca 25 milj. kronors ny vinstökning. Emellertid blir
            storleken härav beroende av valet av nya tillgångsposter. Det
            som därvid bör särskilt uppmärksammas är riks- bankens köp av
            utländska tillgångar. Under senare år har riksbanken inte köpt
            guld, och under år 1963 steg guldkassan med endast 5 milj. kr.
            och förblir därmed på sin alltför låga nivå. även om valutatillgångarna
            mins- kade något under 1963, har riksbanken tidigare år förskjutit
            sina utländska
          </p>
          <pb facs="riksdagen-motions-pdf/data/1964/mot_1964__fk__791/mot_1964__fk__791-002.pdf"/>
          <p>
            Motioner i Första kammaren, nr 791 år 1964 d
          </p>
          <p>
            tillgångsposter till fordringar i främmande valutor och bort
            från guld. Riks- banken synes med andra ord ha eftersträvat vinstgivande
            placeringar och har i sak lämnat valutakrediter till främmande
            länder, främst i form av statspappersköp. I den offentliga debatten
            har exempelvis som argument för en dylik politik och mot guldförvärv
            anförts att riksbanken genom sin utländska kreditgivning under
            den senast förflutna tioårsperioden tillförts i vinst 465 milj.
            kr. Det ligger i sakens natur att riksbanken, om den önskar erhålla
            ränteinkomster, inte kan placera landets utlandstillgångar annor-
            ledes än med god säkerhet och med hög likviditet, varav följer
            låg ränte- avkastning. Härav förklaras den blygsamma storleken
            av ovan nämnda vinst på utlandsrörelsen. Därest riksbanken i stället,
            i enlighet med sedvanlig cen- tralbankspolitik, skulle välja att
            skaffa sig en väsentligt större guldkassa av säkerhets- och likviditetsskäl
            än för närvarande samt överlåta åt det en- skilda näringslivet
            och finansvärlden att omhänderha kapitalplaceringarna i utlandet,
            torde väsentligt större vinster kunna tillföras landet i form
            av ut- landstillgångar än med nuvarande finansteknik. En dylik
            omläggning av riksbankens placeringspolitik får betraktas som
            önskvärd. Därest utlandstillgångarna inte kan bringas att i väsentlig
            grad öka under år 1964, kommer huvuddelen av nytillskottet av
            sedlar att leda till nya köp av inhemska räntebärande värdepapper
            såsom obligationer m. m. och resul- tera i större ränteinkomster
            för riksbanken. Såväl storleken av den äskade ökningen av sedelutgivningen
            som riksbanksvinstens sannolika utveckling ger ett, låt vara inte
            helt säkert men ändå ganska entydigt, mått på riks- bankens inhemska
            likviditetsreglerande politik. Denna kommer vid förut- sedda obligationsköp
            att kännetecknas av en betydande grad av liberalitet. Inte minst
            oroande är det att riksbanken i år anser sig böra förorda ett
            till- skott av 800 milj. kr. mot 600 milj. kr. i fjol, alltså
            ytterligare 200 milj. kr. I betraktande av den omläggning av penningpolitiken
            i resolut restriktiv riktning som riksbanken hittills i år genomfört
            synes en sådan ytterligare ökning tyvärr kunna ge anledning ifrågasätta
            allvaret och hållfastheten i riksbankens nuvarande penningpolitik.
            En ökning av sedelutgivningsrätten utöver 600 milj. kr. synes
            därför inte böra ifrågakomma. Tillräcklig stramhet i den inhemska
            penningpolitiken är en förutsättning för att nå en snar frihet
            för de internationella kapitalrörelserna och en önsk- värd ökning
            av landets utlandstillgångar. Under åberopande av det anförda
            hemställes därför, att riksdagen måtte bifalla Kungl. Maj:ts proposition
            nr 130, dock med den ändringen att riksbanken må utgiva sed- lar
            till ett belopp av högst nio tusen miljoner kronor. Stockholm
            den 21 april 1964
          </p>
          <p>
            Henrik Åkerlund
          </p>
        </div>
      </div>
    </body>
  </text>
</TEI>
