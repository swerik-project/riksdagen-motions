<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-FöU-00008">
  <teiHeader>
    <fileDesc>
      <titleStmt>
        <title>med anledning av prop. 1996/97:4 Totalförsvar i förnyelse - etapp 2</title>
        <author corresp="i-9GkZmWA6j3AXTPSkudVbZ i-9GkZmWA6j3AXTPSkudVbZ">av Roland Larsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:4 Totalförsvar i förnyelse - etapp 2</title>
          <idno type="rdwebb">GK02Fö8</idno>
          <rs type="number">Fö8</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GK02Fö8/text</ref>
          <ref type="dokument_url_html">http://data.riksdagen.se/dokument/GK02Fö8</ref>
          <ref type="dokumentstatus_url_xml">http://data.riksdagen.se/dokumentstatus/GK02Fö8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9GkZmWA6j3AXTPSkudVbZ</idno>
            <name>Roland Larsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9GkZmWA6j3AXTPSkudVbZ</idno>
            <name>Roland Larsson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6a4XCy4xV8zPDvXw9y4YRH"/>
        <correspContext corresp="i-6a4XCy4xV8zPDvXw9y4YRH">
          <ref>Proposition 1996/97:4</ref>
        </correspContext>
        <correspAction xml:id="i-VMjGMzGdzJw4Sgf6o8oWf4" type="signed"/>
        <correspContext corresp="i-VMjGMzGdzJw4Sgf6o8oWf4">
          <note type="signatory" corresp="i-9GkZmWA6j3AXTPSkudVbZ"/>
          <note type="signatory" corresp="i-9GkZmWA6j3AXTPSkudVbZ"/>
        </correspContext>
        <correspAction type="referral" xml:id="i-GbVem9ccuxegNQPYaCJPGx">
          <date when="1996-10-09"/>
        </correspAction>
        <correspAction type="dismissal" xml:id="i-Zw7qap3moqQG3SJz53N31">
          <date when="1996-10-08"/>
        </correspAction>
        <correspAction type="submission" xml:id="i-Nts8AV9TTN6f9gipkeD1z2">
          <date when="1996-10-04"/>
        </correspAction>
        <correspAction type="referral" xml:id="i-CH3BTDZbUeyRdvGJxU2H93">
          <date when="1996-10-09"/>
        </correspAction>
        <correspAction type="dismissal" xml:id="i-pVPJ4K2jFnkmCGPg1TbzC">
          <date when="1996-10-08"/>
        </correspAction>
        <correspAction type="submission" xml:id="i-VZNsjPpmQR1bAxpuu4uq9o">
          <date when="1996-10-04"/>
        </correspAction>
        <correspAction type="assigned" xml:id="i-DxfvtxC5rnVfuXG9rtgXCG"/>
        <correspContext corresp="i-DxfvtxC5rnVfuXG9rtgXCG">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_FÖ_0008/mot_199697_FÖ_0008-0001.pdf"/>
      <div type="motHeader" xml:id="i-N4735Us9SQBgXEcu65AK1q">
        <div type="motTitle" xml:id="i-6SsTKqGTFK6yQmV15o7DjD"/>
        <div type="motSubmissionInfo" xml:id="i-MWGtM679xjudcwRyuvo3nB"/>
      </div>
      <div type="motBody">
        <div>
          <p>1996/97 Fö8 Fö6-13</p>
          <p>Motion till riksdagen 1996/97:Fö8</p>
          <p>av Roland Larsson (c)</p>
          <p>med anledning av prop. 1996/97:4 Totalförsvar i förnyelse — etapp 2</p>
          <p>Helhetssyn, anpassning och återtagning är bärande begrepp i regeringens förslag till förnyelse av totalförsvaret. I ett kortare tidsperspektiv är det strategiska överfallet den hotbild som försvarsorganisationen måste vara uppbyggd för. Jag delar helt den grundsyn som ligger bakom detta.</p>
          <p>Det strategiska överfallet</p>
          <p>Ett av de krav som måste kunna ställas på den framtida militära organisationen är att ett strategiskt överfall riktat mot Sveriges vitala försörjningssystem och administrativa centra, snabbt, beslutsamt och effektivt skall kunna slås tillbaka.</p>
          <p>Det ligger i det strategiska överfallets natur att det sker överraskande och med mycket kort förvarning. Ett av syftena med detta är att förlama det civila samhället och skapa panik och kaos bland befolkningen. Tidsfaktorn är därför av yttersta vikt. Ju mer det går att korta ner tiden mellan mobilisering och operativ insats, desto större blir förutsättningarna att förhindra att oumbärliga samhällsfunktioner kollapsar. Strategisk placering av fredsförband och avståndet mellan den plats där arméförbanden mobiliserar och där de skall göra sin insats är därför av största betydelse.</p>
          <p>Helhetssyn</p>
          <p>I helhetssynen på försvarsorganisationen ligger bl a att kunna samordna den militära fredsorganisationen med det civila samhället. Hur militära resurser kan utnyttjas för insatser vid olika typer av olyckor och katastrofer belyses i propositionen. Behovet av denna typ av insatser är av naturliga skäl störst i befolknings- täta regioner och i områden med många riskfaktorer. En annan viktig sida av helhetssynen är den militära verksamhetens möjligheter att för utbildning och utveckling kunna utnyttja det civila samhällets resurser.</p>
          <p>Anpassning — återtagning</p>
          <p>Osäkerheten i vår omvärld bl a beträffande den politiska utvecklingen i Ryssland och de baltiska staterna, motiverar en försvarsorganisation som vid</p>
          <pb facs="riksdagen-motions-pdf/data/199697/mot_199697_FÖ_0008/mot_199697_FÖ_0008-0002.pdf"/>
          <p>en förändrad hotbild så snabbt och ekonomiskt effektivt som möjligt kan återta avvecklad kapacitet. Detta är ett av de bärande momenten i den försvarspolitik som regeringen nu föreslår. För att detta inte bara skall stanna vid en uttryckt ambition utan också kunna genomföras krävs att det redan nu klargörs hur detta både praktiskt och ekonomiskt skall gå till. Även i fråga om återtagning är tidsfaktorn av vital betydelse. Historiska erfarenheter ger vid handen att de politiska beslut som krävs för en upprustning är både svåra och tar lång tid . Det är därför angeläget att en återtagningen kan verkställas på så kort tid som möjligt och till kostnader som samhället i en sådan situation kan bära. I annat fall finns det risk för att resultatet av de åtgärder som vidtas för att möta en förändrad hotbild kommer för sent.</p>
          <p>Nedläggning i Sveriges fjärde region I propositionen föreslås att Sveriges näst största garnison, Fostaben Fo 41,T1, Al, I4 samt mellersta arméfördelningen i Linköping skall läggas ned. Av propositionen framgår ej hur skjut-/övningsfältet i Kvarn (Motala kommun) skall utnyttjas. Skolans framtida verksamhet är osäker, intill dess att skolutredningen inom försvarsmakten har genomförts. Förslaget strider mot de målsättningar med den nya försvarsorganisation som anges i propositionen. Garnisonen i Linköping med IB 4 och skjutfältet i Kvarn utgör tillsammans en av landets effektivaste enheter som i alla avseenden uppfyller de högt ställda kraven på den nya försvarsorganisationen. Både samhällsekonomiska och militära skäl talar entydigt för att garnisonen med vissa förändringar skall ingå i den nya försvarsorganisationen.</p>
          <p>— för att möta det strategiska överfallet</p>
          <p>Inför hotet av ett strategiskt anfall har Östgötaregionen mycket speciella förutsättningar. I de flesta scenarier har det strategiska överfallet sin udd riktad mot Stockholmsregionen och Mälardalen. En armébrigad som mobiliserar i Östergötland har unika möjligheter att mycket snabbt kunna sättas in för att slå tillbaka ett sådant angrepp. Östgötaregionen erbjuder dessutom med sina luftlandsättningsytor, djup- hamnar och flygfält speciellt goda förutsättningar som uppmarschområde för en fiende som vill anfalla Stockholm. Att snabbt kunna sätta in förband för att förhindra detta måste vara av vital betydelse. Detta är bara möjligt om IB 4 finns kvar. Östergötland är dessutom landets i storlek fjärde region med bl a strategisk försvarsindustri och för nationen vitala kommunikationssytem. Det kan därför inte helt uteslutas att även delar av denna region kan bli föremål för ett strategiskt angrepp.</p>
          <p>Mot. 1996/97Fö8</p>
          <pb facs="riksdagen-motions-pdf/data/199697/mot_199697_FÖ_0008/mot_199697_FÖ_0008-0003.pdf"/>
          <p>Mot. 1996/97Fö8</p>
          <p>— för helhetssynen</p>
          <p>Förväntningarna på Sverige att ta ett betydande ansvar för säkerheten i Östersjöområdet är stora. Det bekräftades nyligen när statsminister Göran Persson träffade president Bill Clinton. Vid en avveckling av arméförbanden närmast Östersjön torde det bli svårt att uppvisa trovärdighet för ett sådant ansvar. Risken för framtida miljökatastrofer i Östersjön är stor. I den roll som den nya försvarsorganisationen förväntas spela för den civila säkerheten är även av det skälet närheten till Östersjön av stor betydelse. Den politiska situationen i Ryssland och de gamla sovjetstaterna är labil och kan mycket snabbt utvecklas till ökade motsättningar och kaos. Sverige skulle i ett sådant läge komma att utsättas för ett mycket stort tryck av flyktingströmmar över Östersjön. Även i sådana situationer förväntas försvarsorganisationen utgöra en viktig resurs. Östergötlands läge vid Öster- sjön talar för att resurserna måste finnas där. Garnisonen i Linköping ligger i en från totalförsvarssynpunkt gynnsam region med korta etablerade kontaktvägar såväl till kommuner och statliga myndigheter som till universitetet, landsting/regionsjukhus och näringsliv. Vid Linköpings universitet finns landets enda professur i katastrofmedicin. Garnisonen har sedan många år ett mycket djupt och utvecklat samarbete med universitet och universitetssjukhus inom området krigskirurgi och katastrofmedicin. Verksamheten är i väsentliga delar uppbyggd kring detta samarbete. En nedläggning av garnisonen skulle därför få allvarliga konsekvenser för den forskning som bedrivs inom ramen för detta. Möjligheterna att ta emot krigsskadade i Linköping liksom att sända ut fältsjukhus till olika krigs- och katastrofplatser i världen reduceras avsevärt.</p>
          <p>— för återtagning</p>
          <p>Med de resurser som finns i Linköping/Kvarn finns en unik möjlighet att, vid behov, med mycket begränsade tillskott producera ytterligare en brigad. Ingen annan garnison torde kunna åstadkomma detta utan större resurstillskott.</p>
          <p>I få andra regioner i Sverige finns så goda förutsättningar som i Öster- götland att snabbt kunna bygga upp en ökad försvarskapacitet. Här finns av tradition ett positivt försvarsklimat och en stark försvarsvilja. Underlaget för rekrytering av militär och civil personal är mycket gott. Över 90 26 av garnisonens värnpliktiga kommer från länet. Tillgången till ett universitet ger goda möjligheter till officersrekrytering och nivåhöjande utbildning för dessa. Det finns en bra arbetsmarknad och goda utbildningsmöjligheter för anhöriga, vilket torde vara en förutsättning för återtagningsstrategin. Regionen erbjuder också goda möjligheter för den som efter några yrkesverksamma år vill skifta från eller till officersyrket. Något som i framtiden kan få allt större betydelse för att tillgodose försvarets personal- behov.</p>
          <pb facs="riksdagen-motions-pdf/data/199697/mot_199697_FÖ_0008/mot_199697_FÖ_0008-0004.pdf"/>
          <p>— för ekonomi och flexibilitet</p>
          <p>Den nuvarande «mångsidigt sammansatta garnisonen utgör en kostnadseffektiv = försvarsplattform där overheadkostnaderna = för administration för de olika komponenterna har minimerats. Förutsättningarna för anpassning till de säkerhetspolitiska bedömningarna såväl inom propositionens tidshorisont som på längre sikt är utomordentligt goda med en bibehållen plattform i Östergötland. Det ger också ökad flexibilitet inför eventuellt framtida förändringar och en annan organisations- struktur.</p>
          <p>— för folkförsvaret</p>
          <p>I propositionen föreslås en kraftig förstärkning av hemvärnet. Östergötland har en struktur, som med nu, och i framtiden, gällande säkerhets- och försvarspolitiska bedömningar har ett stort behov av god rekrytering till frivilligorganisationer och hemvärnet. Rekryteringsbasen i Östergötland måste bedömas som mycket god. Frivilligrekryteringen bygger dock i stor omfattning på den lokala förank- ringen. Ett bibehållande av huvuddelen av den nuvarande garnisonen är därför en förutsättning för att trygga denna rekrytering.</p>
          <p>— för miljön En försvarsorganisation med spridning över hela landet innebär mindre påfrestningar på miljön. Ett bibehållande av Linköpings garnison med bl a dess närhet till Kvarns skjutfält innebär att det totala transportbehovet blir mindre både för övnings- och utbildningsverksamheten och för de värnpliktigas och personalens resor.</p>
          <p>Fo-stab 5</p>
          <p>Det finns flera skäl som talar för att blivande Fo-stab nr 5 bör lokaliseras till Östergötland. För att lokalisera Fo-staben till Linköpingsområdet alternativt Kvarn krävs ringa eller inga investeringar. I Strängnäs föreslås Milostab M 4. Fördelningsstaben, Fo 5, MekB 10 och  underhållsregementsstaben fredslokaliseras. Detta leder till stor sårbarhet vid ett snabbt krigsförlopp. Rekryteringsgrunden för officerare bör vara bättre i Östergötland bl a med hänsyn till sociala faktorer, utbildningsmöjligheter och karriärväxlingar. Om Fo S-staben lokaliseras till Linköping underlättas rekryteringen av stabsofficerare mot övriga enheter. Östergötlands län har 420 000 invånare medan Södermanlands län har 220 000 invånare. Hemvärnsorganisationen är i Östergötland 5 400 man medan Södermanlands län har 3 200 man. Det förefaller naturligt att en Fo- stab lokaliseras till den del av Fo 5 där befolkningstyngdpunkten ligger. Den folkliga förankringen ökas genom en spridning över ytan av tillgängliga staber, vilket också understrykes i propositionen. En lokalisering av Fo 5- staben till Östergötland innebär en central gruppering med hänsyn till övriga, främst civila, samverkanspartners.</p>
          <p>Mot. 1996/97Fö8</p>
          <pb facs="riksdagen-motions-pdf/data/199697/mot_199697_FÖ_0008/mot_199697_FÖ_0008-0005.pdf"/>
          <p>Mot. 1996/97Fö8</p>
          <p>Även om den neddragning som föreslås i Östergötland genomförs, finns det fortfarande en garnison kvar i länet, AF 2 (Östgöta arméflygbataljon), F 16M (detachement till F 16 i Uppsala) samt stridsskolan i Kvarn. Denna garnison kräver samordning och stöd i minst samma omfattning som garnisonen i Strängnäs.</p>
          <p>Kvarns skjutfält</p>
          <p>Övningsfältet i Kvarn är södra och mellersta Sveriges till ytan största utbildningsplattform. Denna plattform utnyttjas för närvarande både för utbildning av officerselever och krigsförband. Om förbanden i Linköpings garnison utgår ur organisationen riskerar utbildningsplattformen i Kvarn att underutnyttjas. Det torde i nuläget vara väsentligt att behålla och utnyttja effektiva, flexibla och utvecklingsbara utbildningsplattformar med Kvarns kvaliteer i en minskad försvarsorganisation och med en säkerhetspolitik som bygger på anpassning och återtagning.</p>
          <p>Arméns taktiska centrum</p>
          <p>Övningsfältet i Kvarn är också, tack vare storlek och topografi, mycket lämpligt för utveckling av taktik och  stridsteknik, utbildning av mekaniserade enheter och lokalisering av = stridsträningsanläggning. Rationaliseringsvinster torde därför vara att hämta vid en etablering av Arméns taktiska centrum i Linköping/Kvarn/Stridsskola Mitt.</p>
          <p>IB 4 kvar</p>
          <p>I ÖB:s förslag till regeringen föreslogs att garnisonen i Östergötland skulle kvarstå i organisationen. Vid garnisonen i Linköping har under den senaste 10 årsperioden investerats ca 170 milj kr i moderna utbildningsanordningar. Ett intressegränsavtal mellan kommunen och garnisonen tryggar också utnyttjandet av närövningsfältet fram till år 2005 med en preliminär uppgörelse om förlängning med till att börja med 10 år. En garnison lokaliserad till Linköping innebär dessutom mindre kostnader för de värnpliktigas resor.</p>
          <p>Plattform i Östergötland</p>
          <p>Jag menar att det är en strategiskt felaktig signal att endast två av föreslagna 13 brigader skall mobilisera i före detta Milo Östs område, dvs i det område där risken för ett strategiskt anfall kan anses vara störst. I framtiden kommer arméns vapen att innehålla alltmer elektronik och högspecialiserad teknik. Denna tekniska utveckling talar ensidigt för att närhet till tänkt stridsområde blir allt viktigare. Mobilisering måste således i</p>
          <pb facs="riksdagen-motions-pdf/data/199697/mot_199697_FÖ_0008/mot_199697_FÖ_0008-0006.pdf"/>
          <p>ökad utsträckning ske i anslutning till garnison med tillgång till milo- verkstäder. I Östergötland finns idag en väl utbyggd miloverkstad. Det är strategiskt mycket viktigt med en tydlig militär närvaro i Östergötland, Sveriges i storlek fjärde region. Dels med hänsyn till den mycket snabba förändring av hotbilden som kan följa av den politiska osäkerheten i vårt närområde. Dels för att visa den vikt som Sverige tillmäter Östersjöfrågan. För att åstadkomma detta och samtidigt möjliggöra en eventuellt framtida övergång till en organisation med karderuppbyggda utbildningsplattformar, bör inom givna ekonomiska ramar, en fjortonde armébrigad med plattform i Östergötland bibehållas.</p>
          <p>Hemställan</p>
          <p>Med hänvisning till det anförda hemställs 1. att riksdagen som sin mening ger regeringen till känna att IB 4 skall utgöra en av de kvarvarande armébrigaderna, 2. att riksdagen som sin mening ger regeringen till känna att Svea trängkår skall kvarstå i organisationen, 3. att riksdagen som sin mening ger regeringen till känna att en Fo- stab skall lokaliseras till Linköping, 4. att riksdagen som sin mening ger regeringen till känna att med ändring av regeringens förslag Arméns taktiska centrum inrättas i Linköping alternativt Kvarn.</p>
          <p>Stockholm den 3 oktober 1996</p>
          <p>Roland Larsson (c)</p>
          <p>Mot. 1996/97Fö8</p>
        </div>
      </div>
    </body>
  </text>
</TEI>
