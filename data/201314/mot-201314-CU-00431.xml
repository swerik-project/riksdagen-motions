<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00431">
  <teiHeader>
    <fileDesc>
      <titleStmt>
        <title>Skönhetstävlingar</title>
        <author corresp="i-8Nio1rUw3hSjL6pvCGw22Y">av Carina Hägg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skönhetstävlingar</title>
          <idno type="rdwebb">H102XS19210</idno>
          <rs type="number">S19210</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102XS19210/text</ref>
          <ref type="dokument_url_html">http://data.riksdagen.se/dokument/H102XS19210</ref>
          <ref type="dokumentstatus_url_xml">http://data.riksdagen.se/dokumentstatus/H102XS19210</ref>
          <ref type="doc">http://data.riksdagen.se/fil/C4938029-3B58-4395-98AB-2C8844493078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MGz66eVv7UefQfcGwPHE9m" type="signed"/>
        <correspContext corresp="i-MGz66eVv7UefQfcGwPHE9m">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-NCdDS1uU3jA9qNVzCyAjrr" type="submission">
          <date when="2013-10-04"/>
        </correspAction>
        <correspAction xml:id="i-Bgd9snG6fzSbQpPnrpp922" type="transfer">
          <date when="2013-10-03"/>
        </correspAction>
        <correspAction xml:id="i-6kZwnprtcbNgUaAwvgKQ9V" type="assigned"/>
        <correspContext corresp="i-6kZwnprtcbNgUaAwvgKQ9V">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GGBgmPq2mLH57UP1fSsm43">
            Förslag till riksdagsbeslut
          </head>
          <p xml:id="i-Y6Ssy5HQH1ZxAZZbNmMkAT">
            Riksdagen tillkännager för regeringen som sin mening vad som
            anförs i motionen om nödvändigheten av att utreda konsekvenserna
            av skönhetstävlingar för barn och av att ta fram en lagstiftning
            för ett förbud. 1
          </p>
          <p xml:id="i-6jLwXgqDbyhZzCSSFJtrFX">
            1 Yrkande 1 hänvisat till CU.
          </p>
        </div>
        <div type="motContent">
          <head xml:id="i-MBKcEH6iMKDBMJjPuAs7rK" type="h1">
            Motivering
          </head>
          <p xml:id="i-DWSQVgQ4CZmocDW8pyWatX">
            I Sverige kan det ofta upplevas att kvinnor befinner sig i en
            ständig skönhetstävling där vinnaren blir prisad med hög social
            status om utseendet faller andra kvinnor och män i smaken. Om
            all denna utseendefixering kan ses ha en så negativ påverkan på
            vuxna kvinnor är den stora frågan hur en liknande fixering påverkar
            små flickor och deras utveckling till blivande vuxna kvinnor.
            Skönhetstävlingar för barn är en industri som för varje år växer
            sig allt större, inte längre enbart i USA, utan även i Europa.
            Tävlingarna anordnas i marknadsföringssyfte och är idag en miljardindustri.
            Flickor i låg ålder exploateras och sexualiseras hårt av såväl
            sina föräldrar som affärsmän och i sin tur samhället.
          </p>
          <p xml:id="i-MSoDe7Z2neL9VLbmf28V9H">
            Att flickor sexualiseras i en låg ålder kan även riskera att
            påverka samhällets syn på kvinnan, på den unga flickan och på
            kvinnokroppen. Barn som deltar i skönhetstävlingar är ofta i en
            så låg ålder att de själva inte har uppnått en mogen ålder till
            att kunna välja att exploatera sin kropp och sitt utseende.
          </p>
          <p xml:id="i-Ro4vpWGLUePDNNZXPZL8fg">
            Är det okej att så unga flickor förlorar sin kroppsliga integritet
            i en så låg ålder och utan att själva vara medvetna om vad de
            egentligen gör? Är det okej att vuxna kvinnor och män ska bedöma
            hur vacker ett barn är eller hur fin kropp en liten flicka har?
            Är det okej att vuxna män och kvinnor bedömer om en flicka har
            en så fin kropp att hon kvalificeras till att komma vidare i en
            tävling? Vad händer med de barn som inte kommer med? Känner de
            sig lika vackra och lika perfekta som vinnarna framhävs som? Frågorna
            är många och behöver utredas.
          </p>
          <p xml:id="i-XdmQymURUsVtHDsAXGe2Ps">
            Många anser att skönhetstävlingar som dessa är av en mycket könsdiskriminerande
            karaktär och skapar fruktansvärda förutsättningar för de deltagande
            barnen, bland annat med psykisk ohälsa som en påföljd. Sverige
            har hittills varit förskonat från den här typen av exploatering
            av barn. Det är dock bara en tidsfråga innan olika företag inom
            nöjesbranschen även i Sverige kommer att arrangera någon form
            av skönhetstävling för denna åldersgrupp. Storbritannien hade
            sin första tävling år 2009 vilket bekräftar att industrin har
            anlänt även i Europa. Frankrike håller just nu en stor opinion
            kring ämnet där en politisk ledare vill förbjuda skönhetstävlingar
            för barn.
          </p>
          <p xml:id="i-JsYGMgdsWQjZ3gg3wYkvjv">
            Det amerikanska psykologförbundets arbetsgrupp menar att skönhetstävlingar
            för barn ofta leder till psykisk ohälsa i form av ätstörningar,
            dåligt självförtroende och depression. Vissa psykologer hävdar
            till och med att deltagande i skönhetstävlingar borde jämställas
            med barnmisshandel. Folkhälsan hos barn i Sverige är alltså högst
            aktuell i detta projekt och om ingenting görs nu kan barnens hälsa
            komma att stå på spel inom ett par år.
          </p>
          <p xml:id="i-UiLQy2Qkuszptyb5fsTpa">
            Information och kunskap om hur barn påverkas måste belysas nu
            – innan det är för sent och även Sveriges barn kommer tvingas
            att bli indragna i ännu hårdare utseendefixering och sexualisering
            av små flickor. Idag utgör marknadsföringslagen, föräldrabalken
            och socialtjänstlagen ett mycket bristfälligt skydd för barn i
            fråga om skönhetstävlingar och exploatering av barn i denna form.
            En utredning bör tillsättas för att utreda konsekvenserna för
            det enskilda barnets bästa, ta fram en lagstiftning för att kunna
            förbjuda dessa beskrivna skönhetstävlingar och utreda hur dessa
            kan påverka samhället i vidare bemärkelse än för det enskilda
            barnet.
          </p>
        </div>
        <div type="motSignatures">
          <list>
            <item xml:id="i-KDhseWjFvdbTBhYbX7CpNL">
              Carina Hägg (S)
            </item>
          </list>
        </div>
      </div>
    </body>
  </text>
</TEI>
