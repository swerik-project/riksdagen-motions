<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00198">
  <teiHeader>
    <fileDesc>
      <titleStmt>
        <title>om befolkningsregister</title>
        <author>av herr Wijkman </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om befolkningsregister</title>
          <idno type="rdwebb">FZ02198</idno>
          <rs type="number">198</rs>
          <ref type="dokument_url_text">http://data.riksdagen.se/dokument/FZ02198/text</ref>
          <ref type="dokument_url_html">http://data.riksdagen.se/dokument/FZ02198</ref>
          <ref type="dokumentstatus_url_xml">http://data.riksdagen.se/dokumentstatus/FZ02198</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-41vJAS5dWD4kUE2fvP2FWP</idno>
            <name>ANDERS WIJKMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NpuTLpAN7NajhUZDLzkpSy" type="signed"/>
        <correspContext corresp="i-NpuTLpAN7NajhUZDLzkpSy">
          <note type="signatory" corresp="i-41vJAS5dWD4kUE2fvP2FWP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__198/mot_197576__198-001.pdf"/>
      <div type="motHeader" xml:id="i-23KhFXPF1AddFu5TBNDE2y">
        <div type="motTitle" xml:id="i-JRf6ntQgTwv8GjbtyveUgk"/>
        <div type="motSubmissionInfo" xml:id="i-EPvnBN2mL4LfMYSrd6VwKH"/>
      </div>
      <div type="motBody" xml:id="i-2UUkZHF3msEbgT7RqtayWW">
        <div xml:id="i-HfxkzS4tu34Y4zCHPgQwv8">
          <p xml:id="i-MaDmrFkrHAr4HL2wu3AyCC">
            Motion 1975/76: 198
          </p>
          <p xml:id="i-UYUMGmpAb4udCYnQfxKkvs">
            av herr Wijkman om befolkningsregister
          </p>
          <p xml:id="i-KnpFWkf6TMYSWJoXZv6b7W">
            Kungl. Maj:t föreslog 1972 års riksdag att ett centralt personregister
            (CPR) skulle inrättas och föras av riksskatteverket (RSV). I första
            hand skulle det användas inom den egentliga folkbokföringen och
            uppbördsverksam- heten. Användningsområdet planerades emellertid
            bli väsentligt mer om- fattande. CPR skulle dels lämna upplysningar
            om i registret lagrade uppgifter över totalbefolkningen, dels
            avisera förändringar av uppgifterna. Främst pla- nerades att myndigheter
            eller organisationer inom den offentliga sektorn skulle utnyttja
            CPR men även företag och organisationer inom den privata sektorn
            skulle beredas tillfälle att använda registret. Ursprungligen
            plane- rades även att CPR skulle stå till förfogande för selektiv
            direktreklam samt som hjälp vid kreditupplysningsverksamhet. I
            samband med riksdagsbehandlingen av CPR berördes i någon mån in-
            tegritetsriskerna med centrala personregister. I yttrande till
            skatteutskottet (SKU 1972:17) framhöll statskontoret som skäl
            för ett centralt statligt per- sonregister att man genom koncentration
            av personuppgifter till CPR kunde förbättra integritetsskyddet
            genom att myndigheters och andra organisa- tioners behov av personuppgifter
            i egna datasystem skulle minska eller helt falla bort när sådan
            information skulle kunna hämtas från ett centralt statligt personregister.
            Riksdagen beslöt — med hänsyn till riskerna för intrång i den
            personliga integriteten — att avslå Kungl. Maj:ts förslag om ett
            CPR, eftersom då ännu inte förelåg någon datalagstiftning till
            skydd för den enskildes integritet. Det är värt att notera att
            vid riksdagsbehandlingen helt förbisågs att ett antal centrala
            personregister redan hade inrättats, bl. a. SCB:s register över
            totalbefolkningen (RTB) samt vissa försäkringsbolags och direktreklam
            fö- retags register. Riksdagen har genom successiva beslut — utan
            diskussion om integritetsfrågorna — inrättat ytterligare ett centralt
            personregister, riks- försäkringsverkets (RFV) databank med väsentligt
            djupare och känsligare information än CPR. Sammanlagt torde i
            dag finnas mer än ett 10-tal be- folkningsregister. Sedan dess
            har datalagen (1973:289) trätt i kraft och datainspektionen börjat
            sin verksamhet. Datainspektionen har en svår uppgift att fylla.
            Det förutsattes redan i förarbetena till datalagen och har poängterats
            upprepade gånger i den fortsatta debatten. Situationen är svår,
            eftersom tillämpningen av lagen gäller en verksamhet som fått
            växa ganska vilt under en period av över 20 år. Datalagen ger
            endast begränsad ledning för hur tillstånds- givningen skall bedrivas.
            I propositionen 1973:33 uttalade departements-
          </p>
          <pb facs="riksdagen-motions-pdf/data/197576/mot_197576__198/mot_197576__198-002.pdf"/>
          <p xml:id="i-ATo5JiEMu7e3MmaNibftsh">
            Mot. 1975/76:198 10
          </p>
          <p xml:id="i-RLyFiWQiZhRmpp5AZzsUJV">
            chefen att de närmare principerna härför måste utbildas i inspektionens
            praxis. Ett av de stora problem som datainspektionen försökt att
            komma till rätta med är förekomsten av befolkningsregister på
            olika nivåer, alltifrån kommunala och privata register över väsentligt
            större grupper än t. ex. en kommuns innevånare eller ett företags
            kunder till centrala register över totalbefolkningen. Det är fråga
            om svåra gränsdragningsproblem. Alla medborgare kan ju i och för
            sig betraktas som presumtiva klienter hos sjukvårdande, soci-
            alvårdande, nykterhetsvårdande och åldringsvårdande myndigheter
            eller som presumtiva forskningsobjekt. Alla medborgare kan i och
            för sig betraktas som presumtiva köpare av tidskrifter, hushållsredskap,
            fritidsartiklar, TV- apparater eller preventivmedel eller som
            presumtiva medlemmar i konkur- rerande privata, kooperativa eller
            fackliga organisationer. Om det stod varje myndighet, organisation
            eller företag fritt att registrera även dem som inte direkt är
            deras klienter eller kunder torde antalet existerande register
            komma att mångdubblas. En sådan situation skulle uppenbart leda
            till risker för otillbörliga intrång i personlig integritet. I
            propositionen 1973:33 konstateras att den enskilde i allmänhet
            torde acceptera att myndigheter eller institutioner, som han har
            särskilda kontakter med, registrerar uppgifter om honom men att
            si- tuationen kan vara en annan om informationen sprids till andra.
            ”För att förhindra otillbörligt integritetsintrång gäller det
            framför allt att se till att uppgifterna inte sprids i vidare
            kretsar.” En situation med ett obegränsat antal befolkningsregister
            medför emel- lertid inte bara direkta integritetshot. Även säkerhetsriskerna
            måste upp- märksammas. ADB medför att lokala små och avgränsade
            personregister kan centraliseras till en stor databank över mycket
            stora befolkningsgrupper eller andra kategorier. Detta ökar riskerna
            för den enskilde i situationer av inre eller yttre kriser. Ju
            fler befolkningsregister som finns, desto svårare blir det att
            vid behov snabbt undanföra eller förstöra dem. Att även denna
            fråga i sin förlängning har betydelse för den personliga integriteten
            är ställt utom allt tvivel. Därom vittnar erfarenheter från krigshärjade
            länder redan när det gäller manuellt förda register. För att vrida
            den vildvuxna systemstruktur som hunnit utvecklas till rätta har
            datainspektionen på ett tidigt stadium intagit en restriktiv hållning
            till befolkningsregister. Skälen härtill är många. På den offentliga
            sektorn, och det är där de mest integritetskänsliga re- gistren
            finns, vållar befolkningsregister både på kommunal och riksnivå
            pro- blem vad beträffar offentlighet och sekretess. Detta kan
            belysas genom följande exempel, hämtat ur datainspektionens redovisning
            av erfarenhe- terna av datalagen. RFV:s databank eller SCB:s RTB-register
            skulle fullt legalt kunna utnyttjas som centrala personregister
            även för kommersiella ändamål. Visserligen är
          </p>
          <pb facs="riksdagen-motions-pdf/data/197576/mot_197576__198/mot_197576__198-003.pdf"/>
          <p xml:id="i-UgKMia3zF4bh3t3DJvmRPf">
            Mot. 1975/76:198 1
          </p>
          <p xml:id="i-A4N5qoNtBZDQjFRPhk3bKc">
            åtminstone RFV:s olika register sekretessskyddade av 14 $ sekretesslagen
            (1937:249), men, som påpekas i offentlighets- och sekretesslagstiftningskom-
            mitténs (OSK) förra året avgivna slutbetänkande (SOU 1975:22),
            är egentligen de flesta hemliga handlingar delvis offentliga.
            Grunduppgifterna namn, per- sonnummer, adress, civilstånd m. fl.
            i RFV:s register kan knappast anses integritetskänsliga. Det kan
            inte rimligtvis anses integritetskränkande att liksom hela befolkningen
            i övrigt vara registrerad i dessa register. Ett uttag av motsvarande
            basdata från kriminalregistret torde däremot vara att anse som
            integritetskänsligt, eftersom bara en viss del av befolkningen,
            i ett för den negativt avseende, är registrerad där. Principiellt
            torde inte några hinder föreligga för uttag av basdata beträf-
            fande den totala befolkningen från RTB eller — trots sekretesskyddet
            — från RFV:s databank. Att sådana uttag för annan användning än
            den ursprung- ligen avsedda skulle vara olämpliga är uppenbart
            och torde också stå i strid med den restriktiva praxis dessa myndigheter
            tillämpar. När det gäller uttag på datamedium har datainspektionen
            intagit en sträng praxis. Inspektionen har tillämpat regeln i
            5 $ datalagen om personregisters ändamål och innehåll så att det
            skall finnas korrespondens mellan dessa begrepp. Bedömningen av
            innehållet har inte snävt begränsats till frågan om vilka uppgifter
            som skall registreras beträffande de registrerade utan också ansetts
            böra gälla vilka personer som skall få registreras. Detta torde
            —- även om det inte entydigt uttalats i förarbetena till datalagen
            — vara helt i överensstämmelse med lagens syfte. Stöd för denna
            uppfattning har också ansetts kunna hämtas i 3 $ andra stycket
            datalagen enligt vilket datain- spektionen vid bedömandet av om
            otillbörligt intrång kan uppkomma sär- skilt skall beakta arten
            och mängden av de personuppgifter som skall ingå i registret samt
            den inställning till registret som föreligger eller kan antagas
            föreligga hos dem som kan komma att registreras. Mot bakgrund
            av detta resonemang faller det sig naturligt att en myn- dighet,
            ett företag osv. inte bör ha fler personer registrerade än det
            finns anledning till med hänsyn till verksamheten. I en myndighets
            register bör således inte få förekomma fler personer än som svarar
            mot myndighetens omedelbara behov för att kunna fullgöra sina
            åligganden. I ett företags re- gister bör inte ingå andra än leverantörer,
            kunder m. fl. Inspektionens er- farenheter visar att de registrerade
            kan uppleva det som en risk i sig själv att finnas registrerad
            i olika personregister och detta alldeles oavsett antalet och
            arten av de personuppgifter som ingår i registren. Vidare bör
            — mot bakgrund av att många register inte inrättas genom insamling
            av uppgifter direkt från medborgarna med angivande av de olika
            registerändamålen utan med hjälp av uppgifter som samlats in för
            helt andra syften — beaktas vad OSK anförde i delbetänkandet Data
            och integritet (SOU 1972:47). Tanken att information om enskilda
            okontrollerat kan insamlas och be- arbetas, utan att de berörda
            har kännedom därom, är ägnat att väcka oro. Kravet på en fredad
            privat sektor innefattar inte bara att det allmänna och
          </p>
          <pb facs="riksdagen-motions-pdf/data/197576/mot_197576__198/mot_197576__198-004.pdf"/>
          <p xml:id="i-MrAFK2MnETcma1QBs5fC8G">
            Mot. 1975/76:198 12
          </p>
          <p xml:id="i-Xy863eUbnw47BkDHk5kJHF">
            andra enskilda faktiskt skall respektera det privata området,
            utan också att de berörda skall kunna lita på att det förhåller
            sig så. Förutsättningen härför är insyns- och kontrollmöjligheter
            gentemot dem som har tillgång till den nya teknikens resurser.
          </p>
          <p xml:id="i-JRXXdtC6rQhuo3wvCCXTm5">
            Detta återspeglas också i propositionen 1973:33, där departementschefen
            bl. a. uttalar att ”stor vikt måste fästas vid om en viss information
            används för ett annat ändamål än den ursprungligen är avsedd för.
            Det kan finnas skäl att bedöma en sådan användning som otillbörlig,
            även om det rör sig om uppgifter som i och för sig är av tämligen
            banal natur.” En för- utsättning för att insyns- och kontrollmöjligheterna
            skall fungera är att den enskilde har praktisk möjlighet att känna
            till registrens existens. Detta blir en omöjlighet om antalet
            är obegränsat. Datainspektionen har varit restriktiv beträffande
            överföring av datamedi- um från en registeransvarig till en annan.
            Exempelvis har direktreklam- företag inte medgivits rätten att
            få låna befolkningsband för att uppdatera egna register. Uppdateringen
            har så att säga fått ske vid källan. Datain- spektionens praxis
            mjukades i detta avseende upp något genom beslut i ett par besvärsärenden.
            Väsentligare är att det därigenom också blev tillåtet att lägga
            upp direktreklamregister även för andra än kunder, om registret
            hade temporär varaktighet. Detta ledde till en tendens att låta
            sådana tem- porära register omfatta allt större populationer och
            att inrätta dem med allt kortare intervaller. På så sätt skapas
            i realiteten löpande register med stora urval av totala befolkningsregister
            med varierande inriktning som ökar möjligheten till selektiva
            uttag av uppgifter som i sig inte kan eller bör hemlighållas.
            I propositionen 1973:33 behandlas direktreklamen. Där säger departe-
            mentschefen bl. a. följande.
          </p>
          <p xml:id="i-138bNWYVH78Bp2GRiJP2kS">
            En företeelse som diskuterats livligt under senare år är den
            selektiva direktreklamen. Många har uppfattat denna reklam som
            otillbörlig och krävt att åtgärder vidtas för att begränsa dess
            användning. Till stor del torde dock kritiken ha riktat sig mot
            direktreklamens innehåll, något som faller utanför den egentliga
            frågan om integritetsintrång. I denna del måste givetvis ingripanden
            mot reklamen i första hand ske inom ramen för lagstiftningen om
            otillbörlig marknadsföring. Som framhållits av såväl OSK som KO
            kan emellertid viss form av direktreklam även utgöra otillbörligt
            intrång i den personliga integriteten. Som exempel kan nämnas
            det fallet att reklam sänds ut till en grupp som har bestämts
            med ledning av en eller flera mycket personspecifika uppgifter.
          </p>
          <p xml:id="i-747yistSESFWssZDq1ousB">
            Den selektiva direktreklamen kan utan tvivel vara av värde genom
            att mera omedelbart skapa kontakt mellan producent och konsument.
            Vidare har, inte minst genom datoriseringen, direktreklamen hunnit
            växa till en näringsgren av visst omfång. Det skulle därför få
            vissa följder om selektiv direktreklam plötsligt förbjöds. Ett
            förbud skulle heller inte vara möjligt annat än i begränsad omfattning
            när det gäller uttag av data ur myndig-
          </p>
          <pb facs="riksdagen-motions-pdf/data/197576/mot_197576__198/mot_197576__198-005.pdf"/>
          <p xml:id="i-QaAZF9Fya7Zbt1RPB99Xvu">
            Mot. 1975/76:198 13
          </p>
          <p xml:id="i-NirKhx5rLE52ENuRWXXWUq">
            heternas register, dvs. när utlämnande sker på datamedium och
            när di- rektreklamföretagen för egna personregister. Uttag i form
            av listor eller di- rektreklamregister förda med andra hjälpmedel
            än ADB kan ej förbjudas med stöd av datalagen. Det kan emellertid
            inte vara rimligt att direktreklamverksamheten skall medföra uppbyggandet
            av successivt allt fler befolkningsregister. Men så måste bli
            fallet om man godkänner att ett företag — som t. ex. Det Bästa
            — tillåts lagra uppgifter om stora delar av befolkningen. Om man
            accepterar att ert företag har ett sådant register måste, med
            hänsyn till likheten inför lagen, alla andra behandlas lika. Det
            gäller därför att finna alternativa me- toder för denna verksamhet.
            OSK anvisade en metod som innebär att distributionen av reklamen
            sker från ett annat led än marknadsförarens och med ledning av
            adresslistor. En annan metod är att, med stöd av offentlighetsprincipens
            regler och myn- digheternas serviceåligganden, tillhandahålla
            adressetiketter för utsändning av direktreklam. Varken listor
            eller etiketter behöver avslöja efter vilka kriterier olika medborgare
            valts ut. Datainspektionen har — helt i enlighet med propositionen
            1973:33 — ytterst sällan vägrat tillstånd till ett personregister
            utan att på samma gång ange alternativa metoder att utnyttja ADB.
            Ett förslag av betydelse i vidare sam- manhang än direktreklamens
            är datainspektionens förslag den 16 september 1974 om inrättandet
            av ett centralt uppdateringsregister. Detta förslag har sedan
            handlagts av datasamordningskommittén, statskontoret och RSV,
            som alla tillstyrkt inrättandet av detta, numera benämnt samordnat
            person- och adressregister (SPAR). Datainspektionen tog detta
            initiativ för att med- verka till att systemstrukturen i samhället
            skulle förändras och antalet be- folkningsregister begränsas.
            De tilltänkta användarna har beretts tillfälle att ställa krav
            på innehållet i SPAR och lär också ha ställt sådana. Ett SPAR
            kan enligt uppgift vara i funktion åtta månader efter beslut därom.
            Det finns således alternativa metoder att bedriva direktreklam
            utan att en av de väsentligaste huvudprinciperna ruckas, nämligen
            den om begräns- ningen av antalet befolkningsregister. Låt vara
            att de inte är lika effektiva, men datalagstiftningen har ju tillkommit
            för att vid behov kunna ändra en utveckling som alltför ensidigt
            bygger på den teknologiska effektiviteten. Datainspektionens beslut
            angående Reader's Digest AB:s Master Promo- tion System skall
            ses dels mot bakgrund av de besvärsbeslut som uppluckrat inspektionens
            praxis, dels mot bakgrund av att det fanns starka skäl att tro
            att ett SPAR skulle komma att inrättas. Datainspektionens praxis
            stöds bl. a. av justitiekanslern, som bl. a. har till uppgift
            att fortlöpande följa inspektionens verksamhet. Den stöds också
            av många registeransvariga som kommit till insikt om att inspektionens
            huvudprincip utgör grund för den enda acceptabla systemstrukturen
            i sam- hället, och övervägande antalet registeransvariga har också
            anpassat sig till denna praxis.
          </p>
          <pb facs="riksdagen-motions-pdf/data/197576/mot_197576__198/mot_197576__198-006.pdf"/>
          <p xml:id="i-FK78ugaYwsQ35SL85dyPYK">
            Mot. 1975/76:198 14
          </p>
          <p xml:id="i-DjwRbEc73pZk8EVSnPbYj">
            Inspektionens huvudprincip har bl. a. utvecklats i beslutet angående
            Rea- der's Digest och i yttrande över bolagets besvär, där det
            sägs:
          </p>
          <p xml:id="i-JYM2kdqTf6qygAbaenAW7r">
            Datainspektionen har till grund för denna del av beslutet lagt
            inspek- tionens huvudprincip i fråga om vilka personer som bör
            kunna tillåtas ingå i olika personregister som förs med hjälp
            av ADB. Principen bygger på en förväntad ökad användning av ADB-teknik
            för personregistrering och de risker för otillbörligt intrång
            i registrerads personliga integritet som är förenade med förekomsten
            av ett stort antal befolkningsregister. Samman- fattningsvis utgörs
            dessa risker av dels de speciella säkerhetsrisker som fö- religger
            i samband med förekomsten av ett stort antal befolkningsregister,
            dels de individuella riskerna för varje person som följer med
            varje regi- strering. Vid bedömningen av de personuppgifter som
            kan tillåtas för varje register, måste uppgifterna ställas i relation
            dels till den registeransvariges behov, dels till de registrerade
            personernas inställning. Inställningen hos de re- gistrerade torde
            därvid inte vara enhetlig för alla registrerade utan vara starkt
            beroende av personernas relationer med den registeransvarige.
            Inspektionen uppfattar det som sannolikt att personer som inte
            har någon som helst anknytning till den registeransvarige upplever
            det som ett integritetsintrång att över huvud taget vara registrerad
            och att som följd därav inga uppgifter alls bör finnas i registret
            om dessa personer. Den intressekonflikt som föreligger mellan
            beaktandet av individernas krav på integritetsskydd och de registeransvarigas
            behov av personuppgifter, anser inspektionen med tanke på integritetsbegreppets
            natur, vid person- register av det slag det här är fråga om, i
            första hand böra lösas till förmån för individens integritetsskydd.
          </p>
          <p xml:id="i-7bFwxRXCAXY7pU14jvHU2E">
            Mot bakgrund härav och andra alternativa möjligheter att bedriva
            di- rektreklam framstår regeringens beslut beträffande Reader's
            Digests besvär som anmärkningsvärt. Det gäller inte bara ”några
            få uppgifter i bolagets register” som ”ursprungligen kommer från
            folkbokföringsregistren” och som ”är av sådan art att några skäl
            inte föreligger att tro att bolagets användning av dem för angivet
            ändamål skulle medföra integritetsintrång”. Det gäller inte heller
            bara några ytterligare data av kundprofilkaraktär. Det är egentligen
            inte direktreklam det är fråga om. Vad det gäller är en viktig
            princip om hur samhället skall få vara datoriserat och hur medborgarna
            skall kunna få överblick över på vad sätt informationen om dem
            används. Ytterst gäller det också deras personliga säkerhet, vilket
            också är en integritetsfråga. Olika uppfattningar föreligger således
            om i vad mån datalagen reglerar personkretsens omfattning i ett
            personregister och denna krets betydelse för integritetsriskerna.
            Vilken uppfattning som bäst svarar mot det allmänna rättsmedvetandet
            framgår klart och tydligt av den kraftiga reaktion hos allmänheten
            och i massmedia som regeringsbeslutet orsakat. Datalagen skall
            ses över. Vårriksdagen 1975 fattade beslut härom. Fö- reträdare
            för regeringen har även i samband med kritiken av besvärsbeslutet
            förutskickat att en översyn skall komma till stånd. Tiden medger
            emellertid inte att frågan om befolkningsregister överlämnas till
            den väntade utred- ningen. I avvaktan på utredningens resultat
            hinner många befolkningsre-
          </p>
          <pb facs="riksdagen-motions-pdf/data/197576/mot_197576__198/mot_197576__198-007.pdf"/>
          <p xml:id="i-NVFQ241bbCNJfFH2wLGHv2">
            Mot. 1975/76:198 15
          </p>
          <p xml:id="i-2P47VS7qyUGisxGfJhykTW">
            gister inrättas och — med erfarenhet från den hittillsvarande
            verksamheten — kan det bli mycket svårt att vrida klockan rätt
            igen. Frågan tarvar inte heller någon ytterligare utredning. Datainspektionen
            har i sin redovisning av erfarenheterna av datalagen den 6 oktober
            1975 uppmärksammat frågan, låt vara från en annan utgångspunkt.
            Där sägs bl.a. att det kan finnas fog att komplettera 4$ datalagen
            på så sätt att tillståndsfrågan för vissa typer av register får
            bero på om särskilda eller synnerliga skäl föreligger för inrättande
            av dem. En sådan typ av register anser inspektionen vara totala
            befolkningsregister. För den händelse frågan om inrättande av
            sådana inte bör vara en angelägenhet som uteslutande skall ankomma
            på stats- makterna att besluta om kan det enligt datainspektionen
            vara lämpligt att överväga om inte synnerliga skäl skall krävas
            för att tillstånd för ett sådant register skall beviljas annan
            än myndighet som enligt lag har att föra sådant register. En sådan
            lagändring bör omgående genomföras. Vad som bör anses vara synnerliga
            skäl bör begränsas till —- utomordentligt tungt vägande samhällsintressen
            då alternativa lösning- ar saknas —- engångsbearbetningar av statistisk
            eller vetenskaplig natur —- frivillig medverkan från dem som skall
            registreras. En lagändring måste i den situation som uppkommit
            kompletteras med övergångsbestämmelse som medger en successiv
            avveckling av redan in- rättade befolkningsregister som t. ex.
            Reader's Digest's Master Promotion System. Med stöd av vad ovan
            anförts hemställs 1. attriksdagen uttalar att ett samordnat person-
            och adressregister (SPAR) snarast skall inrättas i enlighet med
            de syften som datainspektionen föreslagit, 2. att riksdagen beslutar
            att — utan dröjsmål — till 4 $ datalagen låta foga ett nytt stycke
            av följande lydelse: Tillstånd att inrätta och föra personregister
            över hela eller större delen av befolk- ningen i riket eller i
            län, kommun eller församling eller annat administrativt avgränsat
            område får endast om synnerliga skäl föreligger meddelas annan
            än myndighet som enligt av riks- dagen antagen lag har att föra
            förteckning över sådana uppgifter, samt 3. att riksdagen beslutar
            att i anslutning till denna regel foga en övergångsbestämmelse
            av innebörd att redan existerande befolkningsregister skall omprövas
            före utgången av 1976 och att — i den mån de inte beviljas tillstånd
            — de snarast skall avvecklas.
          </p>
          <p xml:id="i-9c54tfk8TTEfNQ11B9GGc7">
            Stockholm den 12 januari 1976 ANDERS WIJKMAN (m)
          </p>
          <pb facs="riksdagen-motions-pdf/data/197576/mot_197576__198/mot_197576__198-008.pdf"/>
          <p xml:id="i-JGyXj6XoJQGFc5J54SuGga">
            GOTAB 76 101038 S Stockholm 1976
          </p>
        </div>
      </div>
    </body>
  </text>
</TEI>
