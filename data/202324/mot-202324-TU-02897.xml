<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-02897">
  <teiHeader>
    <fileDesc>
      <titleStmt>
        <title>med anledning av skr. 2023/24:135 Riksrevisionens rapport om nationell plan för transportinfrastrukturen</title>
        <author corresp="i-PAfMpaW8KP2UfRTBpXARTc">av Linda W Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2897 av Linda W Snecker m.fl. (V)</title>
          <idno type="rdwebb">HB022897</idno>
          <rs type="number">2897</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB022897/text</ref>
          <ref type="dokument_url_html">https://data.riksdagen.se/dokument/HB022897</ref>
          <ref type="dokumentstatus_url_xml">https://data.riksdagen.se/dokumentstatus/HB022897</ref>
          <ref type="pdf">https://data.riksdagen.se/fil/EFA3C26D-30CA-40D6-9DC2-4C4EF0963055</ref>
          <ref type="docx">https://data.riksdagen.se/fil/ADD9076D-B779-4B47-B1F8-4BB4172D29DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-aVewDi2Cgs8LHMehMYDFh" type="basedOn"/>
        <correspContext corresp="i-aVewDi2Cgs8LHMehMYDFh">
          <ref>Skrivelse 2023/24:135</ref>
        </correspContext>
        <correspAction xml:id="i-GNunKtktaG13iVtKjedH8Z" type="signed"/>
        <correspContext corresp="i-GNunKtktaG13iVtKjedH8Z">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-ARCtP6SLgoZX5Jb78KQ7cP" type="submitted">
          <date when="2024-05-03"/>
          <time when="12:20:02"/>
        </correspAction>
        <correspAction xml:id="i-74T7FGESPDZp2ZLczFvxTp" type="dismissed">
          <date when="2024-05-07"/>
        </correspAction>
        <correspAction xml:id="i-Jqi1d4Ei2LQ8zvBddJFD3" type="reviewed">
          <date when="2024-05-07"/>
          <time when="12:02:54"/>
        </correspAction>
        <correspAction xml:id="i-R7UE1xUtxn26Ms1zbygbqG" type="referred">
          <date when="2024-05-08"/>
        </correspAction>
        <correspAction xml:id="i-36Ldfpkk1Fd1zBV1GLi7dq" type="assigned">
          <date when="2024-05-08"/>
          <time when="09:55:45"/>
        </correspAction>
        <correspContext corresp="i-36Ldfpkk1Fd1zBV1GLi7dq">
          <ref type="assignedTo">Trafikutskottet</ref>
        </correspContext>
        <correspAction xml:id="i-24Uw6cimsiDUgcUGKC2DEX" type="behandlas_i"/>
        <correspContext corresp="i-24Uw6cimsiDUgcUGKC2DEX">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2897 av Linda W Snecker m.fl. (V)
          med anledning av skr. 2023/24:135 Riksrevisionens rapport om nationell
          plan för transportinfrastrukturen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PRp7kUgrk7vGuk5xibTQ1T">
            1 Förslag till riksdagsbeslut
          </head>
          <list>
            <item xml:id="i-JqBMk3kw22KkybULo9jqEP" sortKey="Yrkande 1">
              Riksdagen ställer sig bakom det som anförs i motionen om vikten
              av regeringens styrning över namngivna investeringar i nationell
              plan och tillkännager detta för regeringen.
            </item>
          </list>
          <list>
            <item xml:id="i-65wScNbVGftvZ3iEJzi9Dw" sortKey="Yrkande 2">
              Riksdagen ställer sig bakom det som anförs i motionen om en transportmedelsneutral
              samhällsekonomisk beräkningsmodell med tydlig koppling till klimatmålen
              och tillkännager detta för regeringen.
            </item>
          </list>
          <list>
            <item xml:id="i-UY8f8cnvNfqPoTm1wzwATH" sortKey="Yrkande 3">
              Riksdagen ställer sig bakom det som anförs i motionen om att
              sittande och framtida regeringar bör färdigställa påbörjade etapper
              för att nettonuvärdeskvoten för järnvägsinvesteringar ska öka
              och tillkännager detta för regeringen.
            </item>
          </list>
          <list>
            <item xml:id="i-BX7LN6zx9uafFZpnT4A74w" sortKey="Yrkande 4">
              Riksdagen ställer sig bakom det som anförs i motionen om att
              tillsätta en infrastrukturberedning och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-Hnq4s2RtkdwVAUU6iEc6Po" type="h1">
            2 Inledning
          </head>
          <p xml:id="i-2b5qEKVybBte8mJKgU4vgi">
            I december 2023 kom Riksrevisionen (RiR) med sin granskning av
            den nationella planen för transportinfrastruktur. Den nationella
            planen beskriver hur transport­infrastrukturen ska underhållas
            och utvecklas under en tolvårsperiod. Den senaste nationella planen
            beslutades 2022 och omfattade 799 miljarder.
          </p>
          <p xml:id="i-VjZdKY7Jpuur2P44TWtaLX">
            I rapporten RiR 2023:25 Nationell plan för transportinfrastrukturen
            – lovar mer än den kan hålla, konstaterar man att investeringar
            i nationell plan bidrar till att de transportpolitiska målen uppnås,
            men inte på ett effektivt sätt.
          </p>
          <p xml:id="i-6FaBznnTve7heUhTSMRBvN">
            RiR skriver: ”Riksrevisionen har granskat om de större investeringarna
            i nationell plan för transportinfrastrukturen effektivt bidrar
            till att de transportpolitiska målen uppnås. Riksrevisionens slutsats
            är att investeringarna bidrar till målen men inte på ett effektivt
            sätt. Det finns även brister i hur planrevideringen genomförts
            vilket minskar den nationella planens effektivitet.”
          </p>
          <p xml:id="i-EsS9CdQB4tpHJiydtqowq7">
            RiR ger ett antal rekommendationer som tar avstamp i en beräkningsmodell
            för hur man ska uppnå samhällsekonomisk lönsamhet.
          </p>
          <p xml:id="i-VTaDq5114cJqXTpxKKtfWE">
            Regeringen inkom i april 2023 med sitt svar på RiR:s granskning
            i skrivelse 2023/24:135. I skrivelsen konstaterar regeringen följande:
            ”Riksrevisionens granskning av nationella planen för perioden
            2022–2033 är ett viktigt bidrag i arbetet med att utveckla processen
            kring framtagandet av nationell plan. Regeringen står i begrepp
            att ta fram en infrastrukturproposition för att kunna fatta ett
            beslut om en ny nationell plan under 2026. Riksrevisionens iakttagelser
            och rekommendationer utgör ett underlag i den fortsatta processen.
            Regeringen ser inga skäl att vidta några ytterligare åtgärder
            i nuläget med anledning av Riksrevisionens rekommendationer.”
          </p>
          <head xml:id="i-2vdmYqeAKigiZqzDM6XbdK" type="h1">
            3 Riksrevisionens rekommendationer
          </head>
          <p xml:id="i-LXgaXWL5rd3v3EupHYAtSS">
            Vänsterpartiet konstaterar följande: Om Riksrevisionens rekommendationer
            följs av regeringen – oavsett kulör – och Trafikverket kommer
            Sveriges infrastruktur inte att uppnå riksdagens beslutade klimatmål.
            Särskilt järnvägen riskerar att bortträngas till förmån för satsningar
            på bilvägar. Detta på grund av att modellen Trafikverket använder
            sig av för att beräkna samhällsekonomisk lönsamhet både är en
            arbetsmodell för myn­dig­heter och ett trafikpolitiskt mål som
            Riksrevisionen rekommenderar Trafikverket att följa.
          </p>
          <p xml:id="i-VAAiB9mBzQTynN8aij5dsY">
            Den samhällsekonomiska analysen översätter effekter i värden
            som därefter översätts i kronor. Hur en effekt värderas beskrivs
            i ASEK-rapporten (Analysmetod och samhällsekonomiska kalkylvärden
            för transportsektorn). ASEK-arbetet är kopplat till en myndighetsövergripande
            samrådsgrupp som består av representanter för olika myndigheter.
          </p>
          <p xml:id="i-V4genPwEV48kzPRu1d8LDR">
            Riksrevisionen skriver med tydlighet att den samhällsekonomiska
            analysen är det enda empiriskt grundande underlaget som finns
            (RiR 2023:25, s. 76).
          </p>
          <p xml:id="i-WWAPQCFAdG6BsoJ3usvGXk">
            Det som beräknas och värderas för resenärer är bl.a. åktid, förseningstid
            och tur­täthet. Externa effekter i analysen är bl.a. luftföroreningar,
            slitage och buller. Den sammanhållna lönsamheten viktas sedan
            mot investeringskostnader, drift och underhåll av ny infrastruktur.
          </p>
          <head xml:id="i-PBD24vB8GsjXhXHPxUL3UZ" type="h1">
            4 Trafikverket och samhällsekonomisk analys
          </head>
          <p xml:id="i-SQgrJnA4adbYPnxygnD6ej">
            Trafikverket skriver i Samhällsekonomisk analys av järnvägsinvesteringar,
            s. 16: ”Vi kan således konstatera att det inte räcker med att
            det finns ett behov av ökad järnvägs­kapacitet för att en järnvägsinvestering
            ska vara samhällsekonomiskt lönsam. Det krävs givetvis också att
            nyttan överstiger investeringskostnaden – och i många fall är
            det väldigt kostsamt att investera i ökad järnvägskapacitet”.
            Varpå man konstaterar att eftersom en resenär på tåget kan välja
            att göra vad resenären vill, som att läsa en bok eller jobba,
            något som den som kör bil inte kan göra, innebär det att ”uppoffringen
            är större när du kör bil än när du åker tåg. Ett högre tidsvärde
            för bil innebär därmed inte att individen föredrar att åka bil,
            utan tvärtom!”
          </p>
          <p xml:id="i-UcCiPkXF6c3nSjNKGuA53u">
            Trots att bilföraren kanske inte vill köra bil till jobbet (och
            klimatomställningen skulle gynnas av mer järnväg) kommer järnväg
            inte att byggas eftersom järnväg inte är samhällsekonomiskt lönsamt
            enligt Trafikverkets modell.
          </p>
          <p xml:id="i-G4NKytomZ79bfB9oNpUgJq">
            Ökad järnvägskapacitet är kostsamma investeringar eftersom det
            ofta innebär att bygga ny bana, medan vägåtgärder ofta är mindre
            ingrepp i ett redan befintligt system. Att jämföra två helt olika
            transportmedel på samma sätt trots att investerings­kostnad­erna
            är drastiskt olika är anmärkningsvärt, menar Vänsterpartiet, särskilt
            när det ena transport­slaget (bil) leder till ökade utsläpp och
            svårigheter att nå klimatmålen, men ändå premieras av ansvarig
            myndighet.
          </p>
          <head xml:id="i-JkD4cFRTYmJzSCJC7SdXew" type="h2">
            4.1 Trafikverket och konstandskontroll
          </head>
          <p xml:id="i-N7sssquNUVa5UDfSXHiHnE">
            Det är viktigt att Trafikverket har kostnadskontroll, ges möjlighet
            till långsiktighet och att utforma sitt planförslag, precis som
            Riksrevisionen konstaterar. Samtidigt kritiserar Riksrevisionen
            regeringar som tagit politiska majoritetsbeslut som innebär utbyggnad
            av Sveriges järnväg, eftersom järnvägen enligt Trafikverkets samhällsekonomiska
            modell inte är lönsam. Det blir extra tydligt då Riksrevisionen
            kritiserar den dåvarande S/MP-regeringen som tog beslut om nya
            stambanor utan att ha kostnadskontroll. Vänsterpartiet instämmer
            i att kostnadskontroll är viktigt, men att byggandet av nya stambanor
            inte på något sätt är en ny fråga utan härstammar från regeringen
            Reinfeldts Sverigeförhandlingar och således inte kan ha kommit
            som en överraskning för någon efterföljande regering, eller för
            Riksrevisionen.
          </p>
          <head xml:id="i-Wv1dKV4fVSSQe7jPPs4Q1x" type="h2">
            4.2 Trafikslag gynnas ensidigt
          </head>
          <p xml:id="i-L9kJWp1giG2a7otMXiGbDT">
            Riksrevisionens granskning visar med tydlighet att den samhällsekonomiska
            modellen är utformad för att gynna ett visst trafikslag samt att
            regeringar som avviker från Trafik­verkets modell, och med sitt
            folkvalda mandat beslutar om andra åtgärder, därmed kan kritiseras
            av Riksrevisionen. Det är därför Sverige behöver ett nytt sätt
            att planera och utforma infrastrukturpolitiken.
          </p>
          <head xml:id="i-VMPTLjCoCVS3yZZp2ujHDq" type="h1">
            5 Rapporten kan inte anses slutbehandlad
          </head>
          <p xml:id="i-VFBEPYtUVXAAY3iiVztMXF">
            Regeringen anser att RiR 2023:25 är slutbehandlad i och med skrivelse
            135, något Vänsterpartiet inte kan instämma i. Det behövs strukturella
            förändringar i sättet att långsiktigt och förutsägbart planera
            för framtida infrastruktur.
          </p>
          <p xml:id="i-KKC3byTkXx1gwme7G3nqDX">
            Riksrevisionen rekommenderar att regeringens styrning över namngivna
            invester­ingar, som ska ingå i nationell plan, ska begränsas.
            Det anser Vänsterpartiet är proble­matiskt. Det är nödvändigt
            att regeringen – oavsett kulör – kan staka ut viktiga, priori­terade
            infrastruktursatsningar, vars fortskridande går att följa via
            den nationella planen. Detta för att det tydligt ska framgå vilka
            politiska beslut och prioriteringar som gäller.
          </p>
          <p xml:id="i-X1XPhBgFk46TRVE3Ecosy">
            Det som anförs i motionen om vikten av regeringens styrning över
            namngivna investeringar i nationell plan bör riksdagen ställa
            sig bakom och ge regeringen till känna.
          </p>
          <p xml:id="i-3tKSiuG8Czfd7g724VKUn8">
            Riksrevisionen rekommenderar regeringen att prioritera åtgärder
            med hög samhälls­ekonomisk lönsamhet. Den samhällsekonomiska modellen
            som Trafikverket använder i kalkyler och beräkningar, är starkt
            kritiserad av ett flertal myndigheter och remiss­instanser. Alltifrån
            Naturvårdsverket, Tillväxtverket, Energimyndigheten till Klimat­politiska
            rådet vill alla se en modell med tydligare koppling till klimatmålen.
            Vänster­partiet instämmer i den kritiken.
          </p>
          <p xml:id="i-9JtitmUsta1M9U4BWKSXuJ">
            Trafikverkets prognoser och beräkningsmodeller behöver bli mer
            transportneutrala; fokusera på transportsektorns klimatomställning
            och hur Sveriges befolkning faktiskt vill resa. Den infrastruktur
            som byggs är också den infrastruktur som kommer att användas.
            Fler vägar ger mer biltrafik. Fler och bättre järnvägssträckor
            ger fler tåg­resenärer.
          </p>
          <p xml:id="i-FxbAXVYeAupV8YsGjDvtgu">
            Det som anförs i motionen om en transportneutral samhällsekonomisk
            beräknings­modell med tydlig koppling till klimatmålen bör riksdagen
            ställa sig bakom och ge regeringen till känna.
          </p>
          <p xml:id="i-XCcbVD2VdKZVTNFYFqk5rB">
            Riksrevisionen konstaterar att det är en högre samhällsekonomisk
            positiv lönsamhet för vidmakthållande av järnväg än att bygga
            ny järnväg. Samtidigt konstaterar man att den fulla effekten och
            nyttan av järnvägsinvesteringar inte kan kvantifieras förrän alla
            åtgärder i systemet är färdigbyggda, vilket gör att samtliga ”nyttor”
            inte är inkluderade (RiR 2023:25, s. 56). Riksrevisionen borde
            därför ha uppmanat sittande och framtida regeringar att färdigställa
            påbörjade etapper för att nettovärdeskvoten för järnvägs­investeringar
            ska öka.
          </p>
          <p xml:id="i-8LjozLtPS9B6LAdR5RhtY9">
            Det som anförs i motionen om att sittande och framtida regeringar
            bör färdigställa påbörjade etapper för att nettovärdeskvoten för
            järnvägsinvesteringar ska öka, bör riksdagen ställa sig bakom
            och ge regeringen till känna.
          </p>
          <head xml:id="i-DzyDxMWGddMxdgcq7hgZn5" type="h1">
            6 I stället för en nationell plan – infrastrukturberedning
          </head>
          <p xml:id="i-Psp3FZJjefKJKDwXHKvjss">
            Det transportbranschen efterfrågar från politiken är långsiktiga
            förutsättningar. Det har politiken misslyckats med.
          </p>
          <p xml:id="i-TGqiR9DoYW7L7gFkfgos2Q">
            Sveriges kommuner och regioner har i årtionden planerat för att
            nya stambanor ska byggas. Kommuner bygger om sina stadskärnor
            och resecentrum, planerar för att arbets­marknadsregioner vidgas
            och nya företag etableras.
          </p>
          <p xml:id="i-GKuxfaTnpHr7eEysHnqCtT">
            När den nuvarande moderatledda regeringen följde SD:s förslag
            om att inte bygga höghastighetsstambanor, svek de samtidigt hela
            näringslivet och Sveriges möjlighet att nå klimatmålen.
          </p>
          <p xml:id="i-BbsqRDPgDkJGQqDFoGYLJ7">
            När infrastruktursatsningar på hundratals miljarder med ett penndrag
            kan försvinna, betyder det att den moderatledda regeringen har
            förverkat den nationella planens betydelse. Det betyder att arbetet
            med nationell planering inte fungerar. Därför föreslår Vänsterpartiet
            att infrastrukturens arbetssätt ska förändras. Långsiktiga förutsättningar
            måste hållas.
          </p>
          <p xml:id="i-7YJn4Beg3PW6HV5FMs7wXF">
            Vänsterpartiet föreslår att det tillsätts en infrastrukturberedning,
            lik Försvars­beredningen, där politiken på allvar samlas kring
            transportbehoven och utgår från ett mål baserat på det verkliga
            behovet av finansiering av järnvägen. En infrastruktur­beredning,
            med Försvarsberedningen som modell, skulle göra det möjligt att
            samla bred kompetens som tillsammans med riksdagens samtliga partier
            kan ta sig an frågor kring vårt lands infrastruktur. Infrastrukturen
            är ett kompetensområde som är för stort och för avgörande för
            ett samhälles utformning för att endast ligga under en regering.
          </p>
          <p xml:id="i-EUFKRBJkYDJv8rFoDGvCaJ">
            En infrastrukturberedning skulle få ett bredare mandat och större
            möjligheter att ta in sakkunniga och att tillsammans med branschföreträdare
            på riktigt ta sig an svensk infrastruktur och dess behov av utveckling.
            Vänsterpartiets svar på den nationella planen för 2022–2023 utvecklas
            i motion 2022/23:3.
          </p>
          <p xml:id="i-LtBWDVudJzaK2MMm9BLuo4">
            Vad som ovan anförs om att tillsätta en infrastrukturberedning
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-N2GrYKMsXa3m4uHATGUCnX" who="i-PAfMpaW8KP2UfRTBpXARTc">
              Linda W Snecker (V)
            </item>
            <item xml:id="i-6EgdeSSy3sq8ff7bTxh1sR" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-WueRvcAvD8vWLRLHzb7Rh2" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-CN7f6pCzFUAo2tfmeMGiAm" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-BCioyrBby1eNNM6RbvxRtD" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-XW7P2hRQrx5E9kTHhiAnnn" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
