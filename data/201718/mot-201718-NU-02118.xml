<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-02118">
  <teiHeader>
    <fileDesc>
      <titleStmt>
        <title>Garantera glesbygden basservice</title>
        <author corresp="i-iThmkGNxBe7XUsT8b92pZ">av Jabar Amin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2118 av Jabar Amin (MP)</title>
          <idno type="rdwebb">H5022118</idno>
          <rs type="number">2118</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5022118/text</ref>
          <ref type="dokument_url_html">http://data.riksdagen.se/dokument/H5022118</ref>
          <ref type="dokumentstatus_url_xml">http://data.riksdagen.se/dokumentstatus/H5022118</ref>
          <ref type="docx">http://data.riksdagen.se/fil/D162D0D2-11E7-407B-8D2C-EC3BB3E0C1EA</ref>
          <ref type="pdf">http://data.riksdagen.se/fil/140CDB5E-ECF5-4593-924C-37BE8FE23987</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MYTWas8V1DFGxdfH6LUUnZ" type="signed"/>
        <correspContext corresp="i-MYTWas8V1DFGxdfH6LUUnZ">
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-QRRwya7f44UVedoRUUB7Yb" type="submitted">
          <date when="2017-10-03"/>
          <time when="16:25:48"/>
        </correspAction>
        <correspAction xml:id="i-Pnqe2ypNTXoQ8g9gJ7enu1" type="reviewed">
          <date when="2017-10-03"/>
          <time when="17:28:56"/>
        </correspAction>
        <correspAction xml:id="i-K1MB8f2kHawdXFUrPiZrN9" type="referred">
          <date when="2017-10-13"/>
        </correspAction>
        <correspAction xml:id="i-9YC1k524tmnFPZSqKTGZVY" type="assigned">
          <date when="2018-10-11"/>
          <time when="10:52:50"/>
        </correspAction>
        <correspContext corresp="i-9YC1k524tmnFPZSqKTGZVY">
          <ref type="assignedTo">Näringsutskottet</ref>
        </correspContext>
        <correspAction xml:id="i-Nb7v1vsthZSXtNqT7FkBjV" type="behandlas_i"/>
        <correspContext corresp="i-Nb7v1vsthZSXtNqT7FkBjV">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CikKfzCcbkd4wmjKkKNR2" type="motHeader">
        <div xml:id="i-VTFsmqyLFUDV27gzCHgzCc" type="motTitle">
          Motion till riksdagen 2017/18:2118 av Jabar Amin (MP) Garantera
          glesbygden basservice
        </div>
      </div>
      <div xml:id="i-FqxGKon8pQzFgg12ZgjESM" type="motBody">
        <div xml:id="i-Byn4GQSeYZA7q43quF23G9" type="motProposal" subtype="förslag">
          <head xml:id="i-YHU6ma9TS5TyDWHjSDLAEH">
            Förslag till riksdagsbeslut
          </head>
          <list xml:id="i-4qZj2ow2WPXtHFk6KDkegY">
            <item xml:id="i-Jvpc57kZM3h8EGGbNugcET" sortKey="Yrkande 1">
              Riksdagen ställer sig bakom det som anförs i motionen om att
              regeringen bör intensifiera sitt arbete i syfte att ta fram en
              strategi som garanterar basservice på landsbygden, och detta tillkännager
              riksdagen för regeringen.
            </item>
          </list>
        </div>
        <div xml:id="i-EDRaQTBUYT7HBntaYnJDvD" type="motContent">
          <head xml:id="i-9hQbnZrhHoMfiTM4Nzmnwb" type="h1">
            Motivering
          </head>
          <p xml:id="i-Xkq5q97EpHt3gsyYbqJXEH">
            För att människor ska kunna bo och verka på landsbygden krävs
            en god service. Tillgång till god it-kommunikation, livsmedelshandel,
            hälso- och sjukvård m.m. är sådant som behövs för att vardagslivet
            ska fungera. För att stödja och stimulera arbetet med kommersiell
            och offentlig service i Sveriges gles- och landsbygder har det
            tidigare beslutats att varje län ska ha ett regionalt serviceprogram,
            med genomförande mellan 2010 och 2013. Det är dock skillnad mellan
            denna ambition och den tidigare borgerliga regeringens bristande
            intresse för dessa frågor. Under deras tid gick dessvärre utvecklingen
            inom detta område åt fel håll.
          </p>
          <p xml:id="i-XvFHgzbCnHGQRwJ4XjwK5f">
            Invånarantalet i många av landets kommuner sjunker. Detta får
            en effekt på många områden. Som finansieringen av samhällsservicen
            i dag är uppbyggd medför invånarminskningen att många små kommuner
            får allt svårare att upprätthålla den grundläggande service som
            alla människor bör vara garanterade. Följden blir en accelererande
            utflyttning som gör att vi närmar oss smärtgränsen där den negativa
            utvecklingen inte går att vända.
          </p>
          <p xml:id="i-AqFaXJmWCjQgBDfnoRfK1C">
            Såväl det offentliga som den privata sfären har ett ansvar för
            att se till att hela Sverige lever. Så länge statsmakterna inte
            garanterar invånarna även i de mindre kommunerna basservice så
            finns det risk för fortsatt utflyttning.
          </p>
          <p xml:id="i-JH2jEXsZs3LZ6xKvTZbh44">
            Basservicen skall garantera att det i alla landets kommuner finns
            tillgång till godtagbar äldrevård, barnavård, apotek, polis, skola,
            räddningstjänst, infrastruktur m.m. Servicegraden kan variera
            beroende på kommunernas invånarantal och ytstorlek.
          </p>
          <p xml:id="i-K3hwbfYES1WXf8t1tPUse3">
            År 2009 lades det fram en utredning som kom att kallas Högdahlsutredningen
            (SOU 2009:92 Se medborgaren – för en bättre offentlig service).
            I den utredningen finns många förslag till försöks- och utvecklingsverksamheter
            om servicekontor, lokala, fasta och mobila servicepunkter. I utredningen
            stod det att utredningen inte hade för avsikt att föreslå en lag
            om service, men frågan berördes ändå av utredaren på följande
            sätt:
          </p>
          <p xml:id="i-EenmA5o2AVEee3Kdip5ktt">
            Det finns inget förslag om en tvingande servicelag i betänkandet.
            Jag anser att regeringen i första hand ska rätta till bristerna
            i servicen och styra genom sina instruktioner till myndigheterna
            och genom uppdrag i regleringsbrev och särskilda beslut. Om det
            visar sig otillräckligt så bör regeringen och riksdagen stifta
            lag om servicen. (s 12).
          </p>
          <p xml:id="i-PKissjh8dDkrrPB6awm2Gu">
            Under sin tid vid makten gick alliansregeringen tyvärr inte vidare
            med de goda förslagen som fanns i utredningen. Tillgången på service
            är en grundförutsättning som starkt påverkar de flesta andra utvecklingsfaktorerna.
            Den har betydelse för en bygds attraktivitet och utvecklingspotential.
            Den påverkar på sikt miljön, ekonomin och människors vilja att
            bo kvar på landsbygden.
          </p>
          <p xml:id="i-GGqAAFM1KQ38T6UJcjY3Lj">
            Vi vet att den nuvarande regeringen har större ambitioner när
            det gäller landsbygdsfrågor. I maj i år gav regeringen Statskontoret
            i uppdrag att ”följa upp hur statliga myndigheters beslut om lokalisering
            påverkar närvaron i hela landet”. Utifrån resultatet av den uppföljningen
            kommer regeringen med stor sannolikhet att tydliggöra de principer
            som ska gälla för myndigheternas lokalisering.
          </p>
          <p xml:id="i-VptSaR8XN9G94Dt6cyrBvE">
            I budgetpropositionen för 2017 som lämnades till riksdagen 20
            september 2016 föreslog regeringen ”att landsbygdsprogrammet förstärks
            med totalt 850 miljoner under 2017–2020 för bredbandssatsningar.
            Satsningarna ska göras i områden där förutsättningar för kommersiell
            bredbandsutbyggnad saknas.” (Källa: http://www.regeringen.se/pressmeddelanden/2016/09/en-utokad-satsning-pa-bredband-i-hela-landet/)
          </p>
          <p xml:id="i-FQ4JDR1Gb9wYtUPysfMvme">
            I budgetpropositionen för 2018 som lämnades till riksdagen 20
            september 2017 satsar regeringen ytterligare medel på landsbygden.
            Detta är positivt, men inte tillräckligt.
          </p>
          <p xml:id="i-WhSDiEF2Nspka1M46nQngq">
            Jag är övertygad om vikten att lyfta denna fråga ytterligare,
            inte minst för att det har saknats en helhetssyn. Med anledning
            av detta föreslår jag att riksdagen ska ge regeringen tillkänna
            vad som anförs i motionen om att regeringen intensifierar sitt
            arbete i syfte att ta fram en strategi som garanterar landsbygden
            basservice.
          </p>
        </div>
        <div xml:id="i-WtbBQrPiKCntQkQdb2m3tU" type="motSignatures">
          <list xml:id="i-9iAFX3Liy9e5GKKDKPcsLL">
            <item xml:id="i-QbJygoumcNhgLcfMBFT8Jw">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
