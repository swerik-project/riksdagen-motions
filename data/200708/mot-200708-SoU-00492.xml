<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00492">
  <teiHeader>
    <fileDesc>
      <titleStmt>
        <title>Neuropsykiatriskt funktionshindrades levnadsförhållanden</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Neuropsykiatriskt funktionshindrades levnadsförhållanden</title>
          <idno type="rdwebb">GV02So492</idno>
          <rs type="number">So492</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So492/text</ref>
          <ref type="dokument_url_html">http://data.riksdagen.se/dokument/GV02So492</ref>
          <ref type="dokumentstatus_url_xml">http://data.riksdagen.se/dokumentstatus/GV02So492</ref>
          <ref type="doc">http://data.riksdagen.se/fil/0C194741-4A2B-4605-87E8-B4267953CD8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KobxM3NX9ZKLBJNpRDuuAp" type="signed"/>
        <correspContext corresp="i-KobxM3NX9ZKLBJNpRDuuAp">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-6whuzBSb3ndPXrnWLQNoqJ" type="referral">
          <date when="2007-10-16"/>
        </correspAction>
        <correspAction xml:id="i-KjmNy9xbiU2XXQRmdL3voG" type="dismissal">
          <date when="2007-10-16"/>
        </correspAction>
        <correspAction xml:id="i-FboFCSgVFZCw92pP9GjDUW" type="numbering">
          <date when="2007-10-08"/>
        </correspAction>
        <correspAction xml:id="i-SxduBxLksw4596VePdnvnP" type="submission">
          <date when="2007-10-04"/>
        </correspAction>
        <correspAction xml:id="i-UCfPgeXsDzDMb9FgxxNgFr" type="transfer">
          <date when="2007-10-04"/>
        </correspAction>
        <correspAction xml:id="i-WKoW4jrRJVF2x1WKDHR7wH" type="assigned"/>
        <correspContext corresp="i-WKoW4jrRJVF2x1WKDHR7wH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2N2ioL3Rptf2YVc9Zjayck" type="motBody">
        <div xml:id="i-Ve2VWyXW5EG2Yp2eFZyCh" type="motProposal" subtype="förslag">
          <head xml:id="i-UN28v4B5RyHNG8eVo5xHwz">
            Förslag till riksdagsbeslut
          </head>
          <p xml:id="i-dy2BcYJdpygPreRpn32qs">
            Riksdagen tillkännager för regeringen som sin mening vad som
            anförs i motionen om de neuropsykiatriskt funktionshindrades levnadsomständigheter.
          </p>
        </div>
        <div xml:id="i-Tx19jhTMcST6JuyV7WhZfU" type="motContent">
          <head xml:id="i-4k16PB7XHDPZCR3mqBDyUw" type="h1">
            Motivering
          </head>
          <p xml:id="i-HVpcogvgetRczrViCwKQ7E">
            Välfärdsklyftorna har fördjupats i Sverige under de senaste åren,
            särskilt i den meningen att de svagaste grupperna har fått det
            sämre vad gäller social förankring och livskvalitet, psykisk och
            fysisk hälsa, sysselsättning och ekonomi.
          </p>
          <p xml:id="i-7UTrm6jNarWXCxULB6ubPg">
            Utanförskap kan ha huvudsakligen sociala orsaker, som när man
            kommer som flykting utan ägodelar, utan att kunna vårt språk och
            utan sådan utbildning som vår arbetsmarknad efterfrågar. En andra,
            över tiden, allt vanligare väg mot socialt tillkortakommande är
            knuten till individuella svårigheter, eller snarare till en obalans
            mellan individers psykiska resurser och omgivningens krav. Tidsandan
            kräver av oss att vara sociala och framåt, både under skolåren
            och i arbetslivet. Utvecklingen hänger på ett förståeligt vis
            ihop med det moderna samhällets villkor, där utbildning blir allt
            nödvändigare, där kraven ökar inom nästan alla yrkesområden vad
            gäller effektivitet, kunskaper, vidareutveckling samt förmågan
            att kommunicera och samarbeta ett samhälle där det individuella
            ansvarstagandet betonas mer än tidigare. För de flesta människor
            är dessa villkor i tiden övervägande stimulerande och positiva,
            medan de resurssvaga, som inte är sociala och framåt, allt oftare
            blir ödesbestämda förlorare.
          </p>
          <p xml:id="i-T53Z2qtycFQukumCcP6mho">
            Särskilt drabbade är människor med sådana psykiska funktionshinder
            som inte är iögonfallande och allmänt erkända i vårt samhälle,
            men som ofta för med sig betydande anpassningssvårigheter. Främst
            gäller det de neuropsykiatriska funktionshindren, som t.ex. Attention
            Deficit Hyperactivity Disorder (ADHD), som yttrar sig i bl.a.
            i koncentrationssvårigheter, intellektuell uttröttbarhet, svårigheter
            att planera och slutföra vad man satt sig för samt bristande impulskontroll.
            Det kan också gälla autism eller Aspergers syndrom som yttrar
            sig i svårigheter att avläsa och förstå andra människors känslomässiga
            kommunikation och i svårigheter att flexibelt kunna anpassa sig
            till nya situationer.
          </p>
          <head xml:id="i-4oimUbt354DxJb9tFoMMCP" type="h2">
            Neuropsykiatriska funktionshinder
          </head>
          <p xml:id="i-F7j7YMM2umoNd1JMvxPV9u">
            Ett flertal undersökningar från Sverige och många andra länder
            har visat, mycket samstämmigt, hur människor med neuropsykiatriska
            funktionshinder ofta hamnar i sociala och ekonomiska svårigheter.
            Det börjar i skolan där funktionshindren innebär att man inte
            kan tillgodogöra sig utbildningen på ett sätt som svarar mot individens
            grundläggande begåvning. Många lämnar skolan utan de basala kunskaper
            som krävs för att kunna gå vidare in i yrkesutbildningar.
          </p>
          <p xml:id="i-S5h9yTHhFYiDgfYa1MmEMw">
            Tyvärr är den vanligaste utgången att man efter skolåren gör
            korta inhopp på arbetsmarknaden med okvalificerade arbetsuppgifter
            och till sist resignerar eller blir utan erbjudanden om arbete.
            Övergripande innebär det att majoriteten av vuxna med ADHD i vårt
            samhälle står utanför arbetsmarknaden och ofta hamnar i bidragsberoende,
            fastän de är motiverade och förmögna till ett mer aktivt liv om
            de får adekvat stöd och behandling.
          </p>
          <head xml:id="i-QpcTmBwgRs5irsM6wpPwHm" type="h2">
            Missbruk
          </head>
          <p xml:id="i-GMNvQAbQ82C97yuz4cqgpJ">
            Utanförskap och upplevelsen av droger som självmedicinering att
            inledningsvis fungera bättre med droger än utan leder ofta in
            i missbruk och kriminalitet. Det gäller främst de starkast utagerande,
            konfliktbenägna barnen och ungdomarna (svarande mot barnpsykiatrins
            ytterligare diagnoser trotssyndrom och uppförandestörning), särskilt
            om föräldrarna har psykiska och/eller sociala problem och om man
            tidigt förlorar kontakten med skolan. Forskning social, kriminologisk
            och psykiatrisk visar att barn med dessa beteendestörningar ofta
            får allvarliga sociala anpassningsproblem senare livet och att
            de har en skrämmande hög överdödlighet i unga år. Den nära kopplingen
            till neuropsykiatriska störningar, främst ADHD, innebär att cirka
            hälften av alla barn med sådana latent antisociala beteendestörningar
            har ADHD, liksom cirka hälften av dem som i vuxen ålder uppfyller
            kriterierna för diagnoserna antisocial personlighetsstörning/psykopati.
            Minst var tredje blandmissbrukare har ADHD och det handlar främst
            om dem som blir missbrukare i mycket unga åldrar och som är starkt
            återfallsbenägna.
          </p>
          <head xml:id="i-LQS8zffw8nMWKp1fSjutUT" type="h2">
            Hemlöshet
          </head>
          <p xml:id="i-LBR3jfcGGpXB41KWaSnRAD">
            Forskningen i Sverige om hemlöshetens upprinnelser har knappast
            ägnat någon uppmärksamhet åt ADHD och närbesläktade funktionshinder.
            Kunskaperna om de hemlösas situation med missbruksproblem, att
            flertalet aldrig kommit in i arbetslivet och att de i besvikelse
            ofta vänder vården ryggen fastän de brottas med psykiska problem,
            ger dock grund för den kvalificerade gissningen att 3040 procent
            av uteliggarna och de som bor på härbärge har ADHD. Socialsekreterarna,
            som arbetar med de hemlösa i Stockholm, finner detta sannolikt.
            I den vidare gruppen av hemlösa är med största sannolikhet människor
            med ADHD likartat överrepresenterade.
          </p>
          <head xml:id="i-CQhJULN9c1KfsaPhb54XiU" type="h2">
            Drabbade familjer
          </head>
          <p xml:id="i-CtrkGzQnrGL9sANszbNfYY">
            De neuropsykiatriska funktionshindrens huvudsakligen ärftliga
            grund för ofta med sig att, i samma familj, både barn och föräldrar
            har dessa svårigheter. För den ensamma dolt funktionshindrade
            mamman, med ett eller flera funktionshindrade barn, blir livssituationen
            närmast omöjlig med mindre än att familjen får ett allsidigt och
            uthålligt stöd, långt mer omfattande än vad som vanligen sker
            idag.
          </p>
          <head xml:id="i-FcFTgMEsDportR8BTxedqa" type="h2">
            Psykiatrin
          </head>
          <p xml:id="i-84KygQaeiRnXTiQYFVL4D5">
            Inom barnpsykiatrin har medvetenheten och kompetensen tveklöst
            ökat under senare år, men fortfarande uppfattar föräldrarna barnpsykiatrins
            engagemang som otillräckligt. Inom vuxenpsykiatrin kan man också
            skönja en positiv utveckling. På de flesta håll har startats utredningsteam,
            men än så länge är utbudet av stöd och behandling mycket begränsat
            och högst varierande i olika delar av landet. De tungt socialt
            belastade missbrukarna med psykiska funktionshinder är fortfarande
            lågt prioriterade inom psykiatrin.
          </p>
          <head xml:id="i-KFBCLJs8ijep5dsumBaqgP" type="h2">
            Möte med myndigheter
          </head>
          <p xml:id="i-KzFVcVHg1rnfQnEpxEmLaj">
            De funktionshindrade upplever ofta oförstående och ifrågasättanden
            i sina möten med myndigheter. Det har mycket sin grund i bristande
            kunskaper hos handläggare, avsaknad av tydliga ställningstaganden
            och direktiv och därmed också underlag för god samverkan mellan
            de många samhälleliga aktörer som de funktionshindrade kommer
            i kontakt med.
          </p>
          <head xml:id="i-HyBSndRiYtgutyxKTyJqaK" type="h2">
            Samhällets otydliga ställningstagande
          </head>
          <p xml:id="i-EMmL9FaAiXGHCZyBdmsvBA">
            De här omnämnda svårigheterna som de neuropsykiatriskt funktionshindrade
            lever med är välkända sedan länge och numera inte seriöst ifrågasatta.
            Visst har medvetenheten och engagemanget för gruppen ökat under
            senare år, men utvecklingen går väldigt långsamt. Betydelsefulla
            aktörer på nationell nivå (regering, riksdag, Socialstyrelsen,
            Skolverket, Kriminalvården, psykiatri- och narkotikasamordnarna)
            har hittills varit mycket otydliga i sina ställningstaganden,
            vilket lämnat fältet fritt för godtycklighet bland dem som de
            funktionshindrade har att vända sig till.
          </p>
          <p xml:id="i-s1c6XReVi3seokxeYA5PE">
            Vid våra socialhögskolor och lärarhögskolor behandlas problemområdet
            fortfarande mycket styvmoderligt. Det förekommer faktiskt fortfarande
            osakliga ifrågasättanden i undervisningen.
          </p>
          <p xml:id="i-4Gz7saLiKcebabjxDCSj1L">
            Socialstyrelsens kunskapssamling, 2002, ADHD hos barn och vuxna
            beskrev tydligt sambanden som diskuteras här, men därefter har
            Socialstyrelsen inte gjort några ansträngningar att föra ut kunskapen
            om ADHD som vanlig bakgrund/orsak till tunga sociala problem i
            vuxen ålder. Som tillsynsmyndighet har man inte reagerat mot att
            missbruksvården på de flesta ställen i landet blundar för dubbeldiagnosen
            ADHD. Behandlingserfarenheterna från några framsynta beroendecentra
            ( bl.a. i Uppsala, Stockholm, Västerås, Linköping och Örebro),
            där man förmedlar samtidig behandling av missbruket och det psykiska
            funktionshindret, är oerhört positiva i jämförelse med vården
            som denna grupp traditionellt erbjuds.
          </p>
          <p xml:id="i-AgHUiGLp6FNrs6ziWiArD5">
            Socialstyrelsen utkom i våras med nya Nationella Riktlinjer för
            missbruks- och beroendevård, där man fortfarande inte nämner sambandet
            mellan ADHD och missbruk, trots upprepade propåer.
          </p>
          <p xml:id="i-FWR16hC6aguQjVLtah7MTH">
            Ett tydligt erkännande av dessa människors funktionshinder från
            riksdagen vore förmodligen det viktigaste stöd de berörda kan
            få i det korta perspektivet. Det skulle påskynda utvecklingen
            mot ett bättre och mer kostnadseffektivt stöd.
          </p>
          <head xml:id="i-S7w53zcmHw29SVUWzmuutR" type="h2">
            Avslutning
          </head>
          <p xml:id="i-FGPNdFmsaM323WWAaKqHoi">
            Denna motion vill väcka frågan om de neuropsykiatriskt stördas
            utsatta situation. Stödet, som barn och vuxna med neuropsykiatriska
            funktionshinder är i behov av, involverar många av samhällets
            stödfunktioner: socialtjänsten, skolan, vuxenutbildningen, Försäkringskassan,
            barn- och vuxenpsykiatrin, missbruksvården, m.fl. Insatserna som
            dessa institutioner förmedlar kunde bli till så mycket större
            hjälp och så mycket mer engagerande, om de grundades i en bättre
            insikt om hjälptagarnas svårigheter. Det är angeläget att, i samverkan
            med de drabbades intresseorganisationer, utreda vad de neuropsykiatriska
            funktionshindren innebär i olika livssituationer (i utbildningssituationer,
            i arbetslivet, i föräldrarollen m.m.) och att i större utsträckning
            än hittills anpassa samhällets stöd till deras behov.
          </p>
          <p xml:id="i-CHQ4eDxKLVrqXLM5P6wqnN">
            Övergripande tror jag att bland de mest lönsamma socialpolitiska
            projekten i vår tid, mätt både i kronor och som humankapital,
            vore om samhället vågade sig på att allvarligt och förutsättningslöst
            diskutera sambanden ADHDpersonlighetsstörningarsuicid i unga årutanförskapmissbrukkriminalitethemlöshet.
          </p>
        </div>
        <div xml:id="i-4o51DbZKf8MFyXwXKVJuVt" type="signatureBlock">
          <list xml:id="i-QeUe5kJQsnzedqzXniftNf">
            <item xml:id="i-JVVP7yJNkPMquXEMCp5c3X" who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
