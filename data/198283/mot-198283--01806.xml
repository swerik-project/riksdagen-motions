<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01806">
  <teiHeader>
    <fileDesc>
      <titleStmt>
        <title>Avdrags- och uppgiftsskyldigheten vid vissa uppdragsersättningar</title>
        <author>Ingemar Eliasson och Kjell Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avdrags- och uppgiftsskyldigheten vid vissa uppdragsersättningar</title>
          <idno type="rdwebb">G6021806</idno>
          <rs type="number">1806</rs>
          <ref type="dokument_url_text">http://data.riksdagen.se/dokument/G6021806/text</ref>
          <ref type="dokument_url_html">http://data.riksdagen.se/dokument/G6021806</ref>
          <ref type="dokumentstatus_url_xml">http://data.riksdagen.se/dokumentstatus/G6021806</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XpTFWJ8BBHDXnp3FhDjPJ6" type="signed"/>
        <correspContext corresp="i-XpTFWJ8BBHDXnp3FhDjPJ6">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-WpdDDVBL8xRiFwxBEnVikM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1806/mot_198283__1806-001.pdf"/>
      <fw xml:id="i-A9ynwkC9vkAGCQwZq5sitN">
        Motion 1982/83: 1806
      </fw>
      <div type="motHeader" xml:id="i-AwtH4CBmeMtmrpfcRPoNjW">
        <div type="motTitle" xml:id="i-8YbMq6Lt8cjRfcPmM5rtPu"/>
        <div type="motSubmissionInfo" xml:id="i-CVUuUj6Aai4oftRvMq4ddT"/>
      </div>
      <div type="motBody" xml:id="i-LUnMzGfNHBtN4KadZeWVmf">
        <div xml:id="i-Di847GR7Wbv18zZirYFRnz">
          <p xml:id="i-KE5XuS6uhqZt7tPKNcRM7E">
            Ingemar Eliasson och Kjell Johansson Avdrags- och uppgiftsskyldigheten
            vid vissa uppdragsersättningar
          </p>
          <p xml:id="i-PXagVhBg8vtaWoqV67L137">
            De nuvarande reglerna om socialförsäkringsavgifterna skapar i
            vissa fall en stor osäkerhet för uppdragsgivarna. Det kan många
            gånger vara helt omöjligt för en uppdragsgivare att bedöma om
            han kommer att anses vara skyldig att erlägga arbetsgivaravgift
            eller ej. Lagreglerna är vagt formulerade och någon bindande förklaring
            i enskilda fall går inte att få. Vi vill betona att det i och
            för sig inte är den nya avdrags- och uppgiftslagen som skapat
            den besvärliga situationen; den ändrar ingenting alls i fråga
            om avgifterna. Men just däri ligger också ett problem. Många uppdragsgivare
            — framför allt säkerligen småhus- och lägenhetsägare — kan nu
            få intrycket att bara de gör vad som fordras enligt den nya lagen
            så går de säkra. Men så är alltså inte alls fallet; även den som
            kontrollerat att uppdragstagaren har B-skattsedel eller som betalat
            mot faktura med momsuppgifter kan bli skyldig att erlägga arbetsgivaravgifter.
            Och för småhus- och lägenhetsägare befriar den nya uppgiftsskyldigheten
            inte från skyldigheten att också bedöma avgiftsfrågan precis som
            hittills. Enligt vår mening är det en stor brist i riksskatteverkets
            nya broschyr att den inte på något sätt påpekar detta förhållande.
            Formuleringarna i texten måste tvärt om sägas vara sådana att
            läsaren lätt får intrycket att hela uppgiftsproblemet är klart
            när deklarationen är riktigt ifylld. En mer fullständig information
            om vad som gäller för en småhus- eller lägenhetsägare i fråga
            om uppgifts-, avdrags- eller avgiftsskyldighet krävs alltså. Men
            det räcker inte, utan mer grundläggande reformer, som gör slut
            på den orimliga osäkerheten i avgiftsfrågorna, måste snabbt till.
            Delvis är problemen här gamla, nämligen när det gäller att avgöra
            i en konkret situation om ett uppdragsgivar- eller arbetsgivarförhållande
            föreligger. Tidigare var det ju så att arbetsgivaravgift endast
            skulle erläggas om ett regelrätt arbetsgivarförhållande förelåg,
            medan uppdragstagare alltid erlade egenavgifter. I och med den
            ändring som beslöts år 1975 flyttades emellertid gränsen till
            ett i praktiken mer svårbedömt läge, nämligen så att även uppdragsgivare
            som inte är arbetsgivare kan vara skyldiga att erlägga arbetsgivaravgifter.
            Särskilt för småhus- och lägenhetsägare har detta ökat svårigheterna
            högst avsevärt, eftersom det trots allt torde vara ganska sällan
            som en sådan lämnar ut så omfattande arbeten att han kunnat anses
            som arbetsgivare tidigare. Inte omöjligt, givetvis, men ovanligt.
            Det kan väl i och för sig i ljuset av erfarenheterna diskuteras
            om 1975 års beslut var helt klokt. Det utlöstes ju i första hand
            av borttagandet av det tidigare taket för avgiftsunderlaget vilket
            skulle komma att medföra orimliga
          </p>
          <pb facs="riksdagen-motions-pdf/data/198283/mot_198283__1806/mot_198283__1806-002.pdf"/>
          <fw xml:id="i-QFGsGuYCn3FkeG8qabsRGA">
            Mot. 1982/83:1806 13
          </fw>
          <p xml:id="i-Euw6NeQdk7LuMw6Tv5NvT5">
            marginaleffekter för uppdragstagare med höga löneinkomster. Några
            överväganden om de svårigheter som skulle kunna vållas småhus-
            och lägenhetsägare förekom knappast. En återgång till de äldre
            reglerna i fråga om egenavgifter är nu knappast aktuell, även
            om det säkert i och för sig skulle kunna gå att undvika de s.k.
            pomperipossaeffekterna på annat sätt. Dessutom skulle inte heller
            en sådan återgång lösa problemen helt; den bristande samordningen
            mellan skatte- och avgiftsreglerna skulle fortfarande finnas.
            Vad som krävs rent praktiskt är en enkel och helt entydig metod
            för en uppdragsgivare att bedöma om han vid betalande av en ersättning
            skall räkna med arbetsgivaravgifter eller ej. På skattesidan finns
            systemet med A- och B-skattsedlar, där det är helt klart att uppdragsgivaren
            går fri om han övertygat sig om att uppdragstagaren har B-skattsedel
            för det aktuella året. Det går också att få ett konkret besked
            av den lokala skattemyndigheten om skatteavdrag skall göras i
            mer svårbedömda fall. En motsvarighet till detta behövs med det
            snaraste i fråga om avgifterna. Helst bör gränsdragningen givetvis
            vara exakt densamma som i fråga om skatterna, men det primära
            är att det måste finnas ett enkelt sätt att få säkert besked i
            frågan. Det vi talar om är alltså inte någon motsvarighet till
            systemet med förhandsbesked i skattefrågor, utan ett sätt för
            den enskilde uppdragsgivaren själv att genom kontroll av ett papper
            eller möjligen genom ett telefonsamtal få en uppgift om sina skyldigheter.
            Vi är medvetna om att det sedan ganska lång tid pågår utredningsarbete
            om reformer av systemet för avgiftsadministration och att det
            i förlängningen av detta också kan komma en närmare materiell
            integration av skatte- och avgiftsreglerna. Men enligt vår mening
            är det mer bråttom än så. Statsmakterna måste med allra största
            förtur inrikta sig på att hitta ett sätt att undanröja den orimliga
            osäkerhet som i dag råder för uppdragsgivare. Som vi inledningsvis
            sagt ställs saken på sin spets genom den nya lagen om avdrags-
            och uppgiftsskyldighet, som redan trätt i kraft. Det är därför
            bråttom om man inte med öppna ögon skall bädda för tragedier när
            uppdragsgivare som gjort så gott de kunnat för att följa den nya
            lagen i efterhand befinns vara skyldiga att också betala arbetsgivaravgifter,
            sanktionsavgifter osv. Med hänvisning till det i motionen anförda
            hemställer vi 1. attriksdagen beslutar att av regeringen begära
            åtgärder för att en mer fullständig information ges uppdragsgivare
            om vilka skyldigheter de har enligt skatte- och avgiftslagstiftningen;
          </p>
          <p xml:id="i-MBE5tAxpywUqjhmRioVuKn">
            N
          </p>
          <p xml:id="i-SrGacavKZq6uvTqbLLYzH2">
            att riksdagen beslutar att av regeringen begära att högsta prioritet
            ges åt strävandena att få fram ett enkelt och entydigt system
            för uppdragsgivare som behöver veta om de är skyldiga att räkna
            med arbetsgivaravgifter eller ej.
          </p>
          <p xml:id="i-wDZGWG5GFJMyA7FmwnWbi">
            Stockholm den 25 januari 1983
          </p>
          <p xml:id="i-LRUN5pLuD7fLCrMpVDr1qM">
            INGEMAR ELIASSON (fp) KJELL JOHANSSON (fp)
          </p>
        </div>
      </div>
    </body>
  </text>
</TEI>
