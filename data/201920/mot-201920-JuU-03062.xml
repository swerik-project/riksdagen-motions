<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03062">
  <teiHeader>
    <fileDesc>
      <titleStmt>
        <title>En modern, tydlig och effektiv kriminalvård</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3062 av Johan Forssell m.fl. (M)</title>
          <idno type="rdwebb">H7023062</idno>
          <rs type="number">3062</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023062/text</ref>
          <ref type="dokument_url_html">http://data.riksdagen.se/dokument/H7023062</ref>
          <ref type="dokumentstatus_url_xml">http://data.riksdagen.se/dokumentstatus/H7023062</ref>
          <ref type="docx">http://data.riksdagen.se/fil/C0642AAD-7EBE-4A62-AAD7-3241EA0150C2</ref>
          <ref type="pdf">http://data.riksdagen.se/fil/E6CA1861-9A70-4D78-979D-78CA480B0F36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Spn7QgGcwaivVg4As8Tpsb" type="signed"/>
        <correspContext corresp="i-Spn7QgGcwaivVg4As8Tpsb">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction type="submitted" xml:id="i-Eue7UqtjLsH3of2Sz1LBCi">
          <date when="2019-10-03"/>
          <time when="14:08:03"/>
        </correspAction>
        <correspAction type="reviewed" xml:id="i-DBij4JtesooC9xzs6wBQbe">
          <date when="2019-10-03"/>
          <time when="16:07:08"/>
        </correspAction>
        <correspAction type="referred" xml:id="i-AdBkk2zy9UMDTdvxut2W5x">
          <date when="2019-10-11"/>
        </correspAction>
        <correspAction type="assigned" xml:id="i-PLT1zUvfUscbM6L7TbbFZ5">
          <date when="2020-07-16"/>
          <time when="15:50:47"/>
        </correspAction>
        <correspContext corresp="i-PLT1zUvfUscbM6L7TbbFZ5">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-3KChVGZxeDD3ovGCnHNUv5"/>
        <correspContext corresp="i-3KChVGZxeDD3ovGCnHNUv5">
          <ref type="uppgift">2019/20:JuU30</ref>
          <ref type="ref_dok_id">H701JuU30</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU30</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Qu1WW4mBW1Rdmteju9SpbJ"/>
        <correspContext corresp="i-Qu1WW4mBW1Rdmteju9SpbJ">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-T86Adb1bjKaoMdbG4Eiunx"/>
        <correspContext corresp="i-T86Adb1bjKaoMdbG4Eiunx">
          <ref type="uppgift">2019/20:JuU40</ref>
          <ref type="ref_dok_id">H701JuU40</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU40</ref>
          <ref type="ref_dok_titel">En effektivare hantering av ärenden om överförande av straffverkställighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3062 av Johan Forssell m.fl. (M) En modern, tydlig och effektiv kriminalvård</div>
      </div>
      <div type="motBody">
        <div type="motProposal" subtype="förslag">
          <head xml:id="i-FGELiyCTni6WuJWHghfhn3">
            Förslag till riksdagsbeslut
          </head>
          <list style="ol">
            <item xml:id="i-QDEsP8EyPt7BBhk74vp8ZP">
              Riksdagen ställer sig bakom det som anförs i motionen om en genomlysning
              av Kriminalvården för att ta fram en konkret och långsiktig plan
              för Kriminalvårdens expansion och framtida fängelseetableringar
              och tillkännager detta för regeringen.
            </item>
            <item xml:id="i-4fXAy7zJPV8YeCkutW8Bt4">
              Riksdagen ställer sig bakom det som anförs i motionen om en bred
              genomlysning och utvärdering av straffens innehåll i syfte att
              stärka Kriminalvårdens arbete mot missbruk och för att hjälpa
              intagna att få ett jobb när de släpps från fängelset, och detta
              tillkännager riksdagen för regeringen.
            </item>
            <item xml:id="i-VrJ9gBt4peUAxqxrADdJxX">
              Riksdagen ställer sig bakom det som anförs i motionen om att
              verkställigheten ska påbörjas så snart som möjligt och tillkännager
              detta för regeringen.
            </item>
            <item xml:id="i-CYC7a1kUzD6zVsuSKQdsEU">
              Riksdagen ställer sig bakom det som anförs i motionen om att
              ge Kriminalvården i uppdrag att påtagligt förkorta tiderna mellan
              dom och verkställighet och tillkännager detta för regeringen.
            </item>
            <item xml:id="i-N9qvkaVvrA7fAehY9zFb82">
              Riksdagen ställer sig bakom det som anförs i motionen om att
              införa en regel som innebär att när en person som är häktad döms
              till fängelse ska domstolen samtidigt kunna förordna att domen
              omedelbart ska gå i verkställighet oavsett om den som döms kommer
              att överklaga, och detta tillkännager riksdagen för regeringen.
            </item>
            <item xml:id="i-EsY1yJX46GDDathwRkXmCt">
              Riksdagen ställer sig bakom det som anförs i motionen om att
              minska möjligheten till uppskov med verkställigheten av straffet
              och tillkännager detta för regeringen.
            </item>
            <item xml:id="i-Ph5q6fx8QWA6TvQVytS3dg">
              Riksdagen ställer sig bakom det som anförs i motionen om att
              göra det straffbart att inte inställa sig till verkställighet
              av fängelsestraff och tillkännager detta för regeringen.
            </item>
            <item xml:id="i-5RXwkSXo5Y8o6mrY6aaQtN">
              Riksdagen ställer sig bakom det som anförs i motionen om att
              kriminalisera rymningar och tillkännager detta för regeringen.
            </item>
            <item xml:id="i-DESp6gktT1dAY1Xb3yKZsA">
              Riksdagen ställer sig bakom det som anförs i motionen om att
              fotboja ska användas i fler fall när intagna har permission eller
              transporteras och tillkännager detta för regeringen.
            </item>
            <item xml:id="i-CxxnXWku5hncyhSM5YQdnf">
              Riksdagen ställer sig bakom det som anförs i motionen om att
              ge en utredare i uppdrag att lämna förslag om lämpliga brottsförebyggande
              åtgärder och straffens innehåll anpassade för unga kriminella
              och tillkännager detta för regeringen.
            </item>
            <item xml:id="i-TjMi4c6EsDGCFEbcYHcJfU">
              Riksdagen ställer sig bakom det som anförs i motionen om att
              stärka kriminalvårdens och frivårdens arbete i förhållande till
              dömda från utsatta områden och gängmiljöer och tillkännager detta
              för regeringen.
            </item>
            <item xml:id="i-Ebd1dzFKrtMofkHaZX7UT5">
              Riksdagen ställer sig bakom det som anförs i motionen om att
              ge Kriminalvården i uppdrag att öka antalet yrkeskurser som leder
              till yrkesförberedande gymnasieexamen och tillkännager detta för
              regeringen.
            </item>
            <item xml:id="i-YUAp93XJoxTA7bC4KneqwM">
              Riksdagen ställer sig bakom det som anförs i motionen om obligatoriskt
              deltagande i nationellt exitprogram för dömda och tillkännager
              detta för regeringen.
            </item>
            <item xml:id="i-6H5ayYURUSDZi8WJzAKpoD">
              Riksdagen ställer sig bakom det som anförs i motionen om att
              ge Kriminalvården i uppdrag att påtagligt öka antalet överföringar
              av fångar med utländskt medborgarskap från svenska fängelser till
              deras respektive hemländer och tillkännager detta för regeringen.
            </item>
            <item xml:id="i-3S1wZaoztC4Ys3ATEQ9JNb">
              Riksdagen ställer sig bakom det som anförs i motionen om att
              begränsa möjligheten till villkorlig frigivning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XLApjJnccaw5zfZAHY7B83">
            Motivering
          </head>
          <p xml:id="i-QTPvGyP4eCrdQHJthyHzZB">
            Sverige ska ha en modern och effektiv kriminalvård som präglas
            av hög säkerhet och meningsfull och framåtblickande verksamhet
            och som samtidigt omfattas av tydliga krav och regler. I takt
            med Moderaternas satsningar på polisen och våra föreslagna straffskärpningar
            kommer ännu fler avtjäna straff i anstalt. Detta ger samtidigt
            skäl att utvärdera och vidareutveckla straffens innehåll. Anstaltsvistelsen
            ska följa snabbt efter domen. Vare sig det handlar om korta eller
            långa fängelsestraff ska målet vara att straffet markerar slutet
            på den dömdes kriminella bana.
          </p>
          <head type="h2" xml:id="i-NGTUGDFW56x54AnpFw8grk">
            Genomlysning av Kriminalvårdens kapacitet och innehåll i verkställigheten
          </head>
          <p xml:id="i-BVPKdZEpY8R7wne7Bn1i1e">
            Det är uppenbart att det behövs fler platser i häkten och anstalter.
            Den situation som just nu råder inom Kriminalvården med platsbrist
            i framförallt häkten är ytterst en effekt av regeringens bristande
            agerande. Bland annat mot den bakgrunden ökade Moderaterna resurserna
            till Kriminalvården i budgeten för 2019.
          </p>
          <p xml:id="i-7inMq1CANkU7ivXM8y5tPs">
            Därutöver behövs en kapacitetsgenomlysning av Kriminalvården
            för att ta fram en konkret och långsiktig plan för Kriminalvårdens
            expansion och framtida fängelseetable­ringar. Kriminalvården kommer
            långsiktigt att behöva tillföras betydande resurser för att säkerställa
            en säker och effektiv verkställighet av utdömda påföljder med
            såväl fler häktes- och anstaltsplatser som bättre innehåll i verkställigheten.
            Vare sig det handlar om korta eller långa fängelsestraff ska målet
            vara att straffet markerar slutet på den dömdes kriminella bana.
            Det finns därför skäl att utvärdera och vidareutveckla straffens
            innehåll. Det gäller inte minst med hänsyn till den växande gruppen
            av unga vuxna med stort våldskapital som har ett lågt förtroende
            för samhället och dess myndigheter och som inte har något egentligt
            intresse av att lämna kriminaliteten bakom sig.
          </p>
          <p xml:id="i-UXwhgJXEnk2tcuNTS8FWXv">
            Redan här och nu kan dock mycket göras för att förbättra situationen.
            Det handlar om att korta tiden mellan dom och verkställighet och
            att häktade ska kunna påbörja verkställigheten tidigare i domstolsprocessen
            vilket skulle frigöra häktesplatser och ge möjlighet till behandling
            och återfallsförebyggande åtgärder tidigare. Det innebär att den
            som dömts omedelbart kan flyttas till en anstalt och få vård och
            behandling i ett mycket tidigare skede. Eftersom grunden för frihetsberövandet
            fortfarande är häktning till dess att domen vunnit laga kraft
            bör den intagne dock ha möjlighet att vara kvar i häktet om han
            eller hon så önskar. Det handlar även om att bättre utnyttja den
            befintliga kapacitet som finns med exempelvis användning av dubbelbeläggning
            på fängelserna.
          </p>
          <head type="h2" xml:id="i-5gGd2bikBGvbiV4g1jU6Ko">
            Kortare tid mellan dom och verkställighet
          </head>
          <p xml:id="i-78vm8SD1enRijGvDaJ7eKP">
            För att straff ska vara effektiva och verkningsfulla är det viktigt
            att de verkställs så snart som möjligt efter det att domen vunnit
            laga kraft. Om lång tid hinner gå mellan domen och verkställigheten
            blir kopplingen till straffet som konsekvens för en viss gärning
            försvagad. Varje dag som går mellan dom och verkställighet är
            ur det avseendet ett misslyckande. Trots det verkställs ett fängelsestraff
            normalt först tre månader efter att domen har vunnit laga kraft.
            I den nya strafftidslagen ges den dömde rätt att påbörja verkställigheten
            av ett fängelsestraff på egen begäran om straffet är verkställbart.
            En sådan rättighet är bra, men skyndsamhet mellan dom och verkställighet
            bör vara utgångspunkten för alla som döms till fängelse. För att
            förtydliga detta vill Moderaterna ändra lagen så att det framgår
            att verkställigheten ska påbörjas så snart som möjligt. Kriminalvården
            bör även ges i uppdrag att arbeta för att påtagligt förkorta tiderna
            mellan dom och verkställighet.
          </p>
          <head type="h2" xml:id="i-DAdzHAbZomJsfQF1EVSDYN">
            Ökade möjligheter till omedelbar verkställighet
          </head>
          <p xml:id="i-4pbCEfFzfEucvxw9UScUyT">
            Idag påbörjas inte någon vård eller behandling för en person
            som sitter häktad förrän en dom på fängelse har vunnit laga kraft.
            Det kan medföra att en person sitter häktad under en lång tidsperiod
            utan att några återfallsförebyggande åtgärder eller andra behandlings­insatser
            vidtas. En normal brottmålsprocess, från det att den misstänkte
            häktas till dess åtalet har prövats av både tingsrätt, hovrätt
            och ibland också Högsta domstolen, kan ta upp emot ett halvår.
            För personer som döms till fängelse i ett år och mindre blir anstalts­placeringen
            ofta så kort att någon behandling överhuvudtaget inte sätts igång.
          </p>
          <p xml:id="i-DFWj2UnK1DQQzxVNuCoaMb">
            Vi vill därför införa en regel som innebär att när en person
            som är häktad döms till fängelse så ska domstolen samtidigt kunna
            förordna att domen omedelbart ska gå i verkställighet oavsett
            om den som döms kommer att överklaga. Det innebär att den som
            dömts omedelbart kan flyttas till en anstalt och komma igång med
            vård och behandling i ett mycket tidigare skede. Eftersom grunden
            för frihetsberövandet fortfarande är häktning till dess att domen
            vunnit laga kraft bör den intagne dock ha möjlighet att vara kvar
            i häktet om han eller hon så önskar.
          </p>
          <head type="h2" xml:id="i-3cenTamM2zg7dVgVAW3sux">
            Minskad möjlighet till uppskov med verkställigheten av straffet
          </head>
          <p xml:id="i-HNRWj6yCEcnYysEqj2guxb">
            En dömd kan beviljas uppskov med verkställigheten av ett fängelsestraff
            under vissa omständigheter. Enligt strafftidslagen som trädde
            i kraft 2018 ska en samlad bedömning göras där de negativa konsekvenserna
            för den dömde vägs mot samhällets krav och intressen. I vägningen
            tas hänsyn till samhällsskyddsintressen, såsom risken att den
            dömde avviker eller begår nya brott. I enlighet med utgångspunkten
            att straff bör verkställas så nära det att domen vunnit laga kraft
            som möjligt bör möjligheterna att begära uppskov med verkställigheten
            vara små. Under 2018 inkom drygt 700 ansök­ningar om uppskov varav
            cirka 30 procent beviljades helt eller delvis.
          </p>
          <p xml:id="i-K19j9DrHHcAEE6UvMxAxWe">
            Moderaterna anser att en mer restriktiv syn bör gälla när det
            kommer till möjlig­heterna att beviljas uppskov. Det kan bland
            annat handla om att hänsyn i mindre ut­sträckning bör kunna tas
            till den dömdes arbets- eller utbildningsförhållanden. Att en
            arbetstagare har ett arbete av säsongskaraktär eller kan erhålla
            eller behålla en anställning borde typiskt sett inte kunna utgöra
            skäl för att beviljas uppskov.
          </p>
          <head type="h2" xml:id="i-KYqMoYJ6WjEYaC1xGWKdFf">
            Straffbart att inte inställa sig till verkställighet
          </head>
          <p xml:id="i-QYZh8wnQ6v9aFrGD81KjsE">
            Den som döms till fängelse kontaktas av Kriminalvården som förelägger
            den dömde att inställa sig vid den kriminalvårdsanstalt där fängelsestraffet
            ska verkställas. Polis­myndigheten kan under vissa omständigheter
            på begäran av Kriminalvården förpassa personen till ett häkte
            eller en kriminalvårdsanstalt. Det förekommer alltför ofta att
            personer inte infinner sig när det är dags att avtjäna straffet.
            De senaste fyra åren har över 400 personer fått sina fängelsestraff
            preskriberade genom att hålla sig undan verkställighet. Systemet
            bygger på en hög grad av tillit till den som dömts, trots att
            det i vissa fall kan tyckas obefogat. Samtliga som döms till fängelse
            ska avtjäna sitt straff. Det handlar om respekten för och tilltron
            till rättssystemet men också om rättvisa. Kriminalvården måste
            vara konsekvent och inte tillåta att vissa undandrar sig samhällets
            påföljder. Att inte inställa sig är inte heller förenat med något
            straffansvar. Moderaterna anser att den som förelagts att inställa
            sig vid kriminalvårdsanstalt och inte dyker upp ska kunna straffas
            för det. Straffet bör som utgångspunkt motsvara straffen för andra
            brott som rör grunderna för rättsskipningen, såsom mened och övergrepp
            i rättssak.
          </p>
          <head type="h2" xml:id="i-HWSY5oxRNZ9RGiFAExanW1">
            Kriminalisera rymningar
          </head>
          <p xml:id="i-26mPbxTzM48cvfCHPm5Bnt">
            I Sverige avviker varje år ett antal dömda personer som avtjänar
            ett fängelsestraff från anstalt. Under 2018 skedde totalt 32 rymningar/avvikelser
            från anstalt och 57 rym­ningar/avvikelser från permissioner. Trots
            att man enligt lag är skyldig att avtjäna tid i anstalt är det
            inte straffbart att rymma. De sanktioner som idag står till buds
            när någon rymmer är begränsade och konsekvenserna för den enskilde
            blir därför små. Rymningar innebär att stora resurser tas i anspråk
            från rättsväsendet, som redan är hårt ansträngt. Dessutom handlar
            det inte sällan om personer som dömts för allvarliga brott och
            långa fängelsestraff som kan vara farliga ute i samhället. I andra
            situationer där enskilda angriper själva kärnan i rättsskipningen
            eller trotsar ordningsmakten är principen att det bör betraktas
            som särskilt allvarligt. Bland annat därför är mened och övergrepp
            i rättssak så kallade artbrott. Samma principiella synsätt bör
            gälla om någon väljer att rymma från anstalt eller avvika från
            en permission. Det bör därför vara straffbart att avvika från
            anstalt eller permission.
          </p>
          <p xml:id="i-HV43vPjvJEQWQNdNqFi4qa">
            Därutöver bör åtgärder vidtas för att säkerställa att permissioner
            kan genomföras utan avvikelser. Ett sätt att öka säkerheten vid
            permissioner är genom en ökad användning av elektronisk övervakning.
            Den möjlighet som sedan några år tillbaka finns att förena permission
            eller transport av intagna med elektronisk övervakning, fotboja,
            används alltför sällan. Vi vill därför se över riktlinjerna för
            dessa så att elektronisk övervakning används i fler fall än idag.
          </p>
          <head type="h2" xml:id="i-LLYxB8u3p8uacuE2Mm4Tsu">
            Ansvaret för unga som begår grova brott
          </head>
          <p xml:id="i-pwBWGLf9sy1vnCJMiVEmw">
            En ny enhet för unga bör inrättas hos Kriminalvården. Den nya
            enheten hos Kriminal­vården ska bland annat ansvara för vissa
            påföljder på grund av brott och också invol­veras för behandlingsinsatser
            som beslutas med stöd av lagen om vård av unga på grund av den
            ungas kriminalitet. Tanken är att enheten ska hantera barn och
            unga under 18 år som begått allvarliga våldsbrott eller andra
            grova brott, till exempel innehaft vapen eller sålt narkotika.
            Det handlar alltså om att göra riktade insatser och avsätta särskild
            kompetens för ungdomar som kommit förhållandevis långt in i ett
            kriminellt beteende eller redan befinner sig i en miljö och i
            ett umgänge där grova brott begås.
          </p>
          <p xml:id="i-UYrfvEUUuhu6VLdjvoTvFA">
            Denna grupp av unga kommer därmed i större utsträckning bli statens
            ansvar istället för kommunens och socialnämndernas ansvar. Kriminalvården
            kan antas ha bättre förmåga än socialnämnderna att hantera och
            arbeta återfallsförebyggande med denna grupp. Det innebär också
            att socialtjänsten i utsatta områden avlastas en tids- och resurskrävande
            grupp och får bättre möjligheter att fokusera på barn och ungdomar
            som befinner sig i riskzonen för att hamna i kriminalitet eller
            i andra sociala problem.
          </p>
          <p xml:id="i-Eqe7Lko8H8QauS7z9UG9Cq">
            Under våren 2019 tillkännagav riksdagen för regeringen att en
            sådan enhet bör inrättas hos Kriminalvården, och det är av stor
            vikt att arbetet med inrättandet av enheten påbörjas snarast.
          </p>
          <head type="h2" xml:id="i-M2P2D6Hah8tK2YmurJuiY6">
            Brottsförebyggande åtgärder för unga kriminella
          </head>
          <p xml:id="i-SqSD7w6cgdtSHZGP8fk6To">
            På senare tid har det förekommit en ny grupp av unga vuxna på
            fängelserna i Sverige som innebär nya utmaningar för Kriminalvården.
            Det rör sig om män från socialt utsatta områden med lågt förtroende
            för myndigheter och som ofta redan i unga år är tungt kriminellt
            belastade och har missbruksproblem. Intresset för att lämna kriminaliteten
            är inte sällan obefintligt. Situationen ställer nya krav på innehållet
            i verkställigheten. Det handlar om att anpassa insatserna så att
            åtgärderna i största möjliga mån ser till att dömda från utsatta
            områden får stöd att återgå till ett laglydigt och ordnat liv.
            Kriminal­vården bör bland annat hitta samarbetsformer som kan
            bidra till en bättre utslussning för dessa individer. Vi vill
            ge en utredare i uppdrag att, bland annat utifrån erfarenheter
            i andra länder, ta ett samlat grepp kring denna grupp av individer
            i syfte att lämna förslag om lämpliga brottsförebyggande åtgärder
            och straffens innehåll anpassat efter denna grupp. Kriminalvården
            bör vidare genom frivården vara mer närvarande i de utsatta områdena
            genom att förlägga mer av sin verksamhet dit.
          </p>
          <p xml:id="i-PWzXmy1bMm3e9Ssg44VXkv">
            För att säkerställa möjligheten att nå fler intagna med utbildningsinsatser
            behöver utbudet på anstalterna utvecklas. Idag utgörs utbudet
            enligt Kriminalvården till övervä­gande del av teoretiska kurser
            som leder till högskoleförberedande gymnasieexamen. Vi vill ge
            Kriminalvården i uppdrag att öka antalet yrkeskurser som leder
            till yrkesförbere­dande gymnasieexamen. Programverksamheten inom
            Kriminalvården är av stor bety­delse för att få intagna att bryta
            med en tidigare kriminell livsstil. För att programmen ska kunna
            genomföras med hög kvalitet är personalens kompetens och möjligheter
            till fortbildning viktiga.
          </p>
          <head type="h2" xml:id="i-LBbSTkh1xpUTXkxwYrnGC1">
            Obligatoriskt deltagande i nationellt exitprogram för dömda
          </head>
          <p xml:id="i-9XaenJZaVvEoaZcDAeEMqQ">
            Moderaterna vill införa ett nationellt exitprogram för gängmedlemmar
            som väljer att lämna det kriminella livet. Det handlar bland annat
            om bättre förutsättningar att bryta ett kriminellt mönster med
            ny identitet för hotade personer och att vid behov byta bostad­sort.
            Under tiden straffet avtjänas ska fortsatt brottslighet vara uteslutet.
            Genom över­vakning och ytterligare åtgärder och myndighetssamverkan
            ska det vara näst intill omöjligt att fortsätta en kriminell livsstil
            efter avtjänat straff.
          </p>
          <p xml:id="i-3ibxXMS7vKLWYAjsTKfevG">
            Det bör övervägas att förlägga det nationella exitprogrammet
            under Kriminalvårdens ansvar. Myndigheten finns representerad
            i hela landet och har erfarenheter av att arbeta med återanpassning
            av kriminella individer. Medverkan i det nationella exitprogrammet
            bör vara obligatorisk för dömda gängbrottslingar och yrkeskriminella.
          </p>
          <head type="h2" xml:id="i-Aji6KetrHBRLqfEQU3FTsF">
            Öka antalet överföringar av fångar med utländskt medborgarskap
          </head>
          <p xml:id="i-Jgx1isDRn5SEycKYbdpNFF">
            Det fanns 1 319 utländska medborgare inskrivna i anstalt den
            1 oktober 2018. Vid den tidpunkten utgjorde de utländska medborgarna
            30 procent av det totala antalet inskrivna i anstalt. Drygt 40
            procent av dessa personer är från andra europeiska och nordiska
            länder. Av Kriminalvårdens årsredovisning framgår att det under
            2018 endast över­fördes 71 personer från Sverige till annat land
            för verkställande av straff. Samtidigt överfördes 76 personer
            till Sverige från annat land för verkställande av straff. Kriminal­vården
            bör ges i uppdrag att påtagligt öka antalet överföringar av fångar
            med utländskt medborgarskap i svenska fängelser till deras respektive
            hemländer. Kriminalvården ska bland annat alltid initiera ett
            ärende om överföring när en utländsk medborgare ska verkställa
            ett fängelsestraff om sex månader eller längre.
          </p>
          <p xml:id="i-VFqnLCSWkRTY9gM7a3y8iJ">
            Kriminalvården i Sverige bör fördjupa samarbetet med kriminalvården
            i de länder vars medborgare är överrepresenterade i de svenska
            anstalterna, i syfte att möjliggöra överföring i fler fall. Om
            detta har riksdagen beslutat att rikta ett tillkännagivande till
            regeringen. Vi anser att det fördjupade samarbetet med fördel
            kan inkluderas i ovan­stående uppdrag till Kriminalvården om att
            påtagligt öka antalet överföringar av utländska fångar.
          </p>
          <head type="h2" xml:id="i-LR7VtMTxYfJxXo6Uy2JZP7">
            Begränsa möjligheterna till villkorlig frigivning
          </head>
          <p xml:id="i-9pqpYJCNo8ApSMrj7z5HUv">
            Den som avtjänar ett tidsbestämt fängelsestraff friges i dag
            som regel villkorligt efter två tredjedelar av strafftiden. Vi
            vill begränsa möjligheten till villkorlig frigivning. För personer
            som avtjänar långa fängelsestraff innebär det att många år dras
            av på straffet.
          </p>
          <p xml:id="i-MQ7ytVoD7VsFj6ZpnScDVD">
            Villkorlig frigivning ska endast ske undantagsvis och tidigast
            efter tre fjärdedelar av strafftiden i stället för som nu efter
            två tredjedelar av strafftiden. Återfallsförbrytare ska inte omfattas
            av möjlighet till villkorlig frigivning.
          </p>
          <p xml:id="i-KyWNHo9kZngaUquiR6nwgy">
            Vi vill också utöka möjligheterna att skjuta upp villkorlig frigivning
            med hänsyn till bristande deltagande i återfallsförebyggande åtgärder
            och annan misskötsamhet under anstaltstiden, och omfattningen
            av den villkorligt medgivna frihet som ska kunna för­verkas vid
            misskötsamhet bör också utökas i betydande omfattning. Den som
            inte följer villkoren för sin frigivning i sådan omfattning att
            en varning bedöms vara tillräcklig bör heller inte kunna räkna
            med att åtnjuta den förmån som det innebär att friges innan straffet
            är avtjänat.
          </p>
          <p xml:id="i-QvZ3CQ5fwazoF4fYwxVgSz">
            Genom dessa begränsningar skärps straffen för personer som döms
            till fängelsestraff.
          </p>
        </div>
        <div type="motSignatures">
          <list>
            <item xml:id="i-QhJpchv4RcCsg3s6wGSE65" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-9La6A217vVAqU9q6tk4ytt" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-NiPT73LxwLXcjoiwqnxqjt" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-Cs9NG7GH2e9cszGpzhcTvo" who="i-3Su8RZSRu3defRTgsQprqZ">
              Mikael Damsgaard (M)
            </item>
            <item xml:id="i-3nNL8gRSB3S6C2QRdVydVR" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
