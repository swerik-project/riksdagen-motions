<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00511">
  <teiHeader>
    <fileDesc>
      <titleStmt>
        <title>Grundskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grundskolan</title>
          <idno type="rdwebb">GV02Ub511</idno>
          <rs type="number">Ub511</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub511/text</ref>
          <ref type="dokument_url_html">http://data.riksdagen.se/dokument/GV02Ub511</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub511</ref>
          <ref type="doc">http://data.riksdagen.se/fil/747DF634-BB88-4526-A896-D8F7D2024838</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GSi5sKnsX9JFFoZzjyLLdx" type="signed"/>
        <correspContext corresp="i-GSi5sKnsX9JFFoZzjyLLdx">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-TVPJAbFGBuZDi1fv3U9K5N" type="referral">
          <date when="2007-10-16"/>
        </correspAction>
        <correspAction xml:id="i-A1rHbuq9iR9iqBKNpVPAER" type="dismissal">
          <date when="2007-10-16"/>
        </correspAction>
        <correspAction xml:id="i-SsnYzPvLBCACwwpjn84nWt" type="numbering">
          <date when="2007-10-09"/>
        </correspAction>
        <correspAction xml:id="i-CEy789GoyfVJqUD6ivToyG" type="submission">
          <date when="2007-10-05"/>
        </correspAction>
        <correspAction xml:id="i-Jr1gFPmJLBTereb9qi7UZ5" type="transfer">
          <date when="2007-10-05"/>
        </correspAction>
        <correspAction xml:id="i-H72EmiaEx7JYxjcLRHoE8E" type="assigned"/>
        <correspContext corresp="i-H72EmiaEx7JYxjcLRHoE8E">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BPbFyfsHX712axUDUnsBnt" type="motBody">
        <div xml:id="i-E6Umux8aau7NiLwzRg1RcY" type="motProposal" subtype="förslag">
          <head xml:id="i-53xmUEaaz8Lk7w661dAGcL">
            Förslag till riksdagsbeslut
          </head>
          <list xml:id="i-QZoTaa7tq4JfPAwuDJRUxY" style="ol">
            <item xml:id="i-Qzo8J1GwwiGAQUZ2nfFa4M">
              Riksdagen tillkännager för regeringen som sin mening vad som
              anförs i motionen om att alla skolor, oavsett huvudman, ska omfattas
              av likvärdiga skyldigheter och rättigheter.
            </item>
            <item xml:id="i-6EyGcSV6hKS6byQLhZsQda">
              Riksdagen tillkännager för regeringen som sin mening vad som
              anförs i motionen om kompetensutveckling till alla lärare som
              undervisar i svenska i de tidiga åldrarna och lärare i matematik
              i grundskolan och gymnasieskolan.
            </item>
            <item xml:id="i-JEsi5v7n9CWgnVWSx21CqJ">
              Riksdagen tillkännager för regeringen som sin mening vad som
              anförs i motionen om behovet av statliga satsningar i de skolor
              som har svårast förutsättningar.
            </item>
            <item xml:id="i-YDe3XZWf2q8V4dC56AEfBY">
              Riksdagen tillkännager för regeringen som sin mening vad som
              anförs i motionen om att förstärka uppföljningen av kunskapsmålen.
            </item>
            <item xml:id="i-JBY3a4FWsnTRs8VAzrH5RY">
              Riksdagen tillkännager för regeringen som sin mening vad som
              anförs i motionen om att ta fram nya nationellt kvalitetssäkrade
              diagnostiska prov, i främst läsning och matematik för de tidiga
              åldrarna.
            </item>
            <item xml:id="i-QTAAzPtQghktc33bTtJwjL">
              Riksdagen tillkännager för regeringen som sin mening vad som
              anförs i motionen om vikten av lärarauktorisation och fler karriärvägar
              i skolan.
            </item>
            <item xml:id="i-SwXdYvSKpXDUmTwnFhA83r">
              Riksdagen tillkännager för regeringen som sin mening vad som
              anförs i motionen om att införa en obligatorisk statlig utbildning
              för skolledare.
            </item>
            <item xml:id="i-WgwfuBdLMGsWJcmTc3smBj">
              Riksdagen tillkännager för regeringen som sin mening vad som
              anförs i motionen om att jämställdhet ska vara ett obligatoriskt
              kvalitetsområde för skolans kvalitetsgranskning och ingå i alla
              skolors kvalitetsredovisningar.
            </item>
            <item xml:id="i-16MFwGUpxwv1G5kH9srTir">
              Riksdagen tillkännager för regeringen som sin mening vad som
              anförs i motionen om skärpta regler för konfessionella friskolor.
            </item>
            <item xml:id="i-GmdK6p6CNT5NsYgwrotWmh">
              Riksdagen tillkännager för regeringen som sin mening vad som
              anförs i motionen om att kommunernas inflytande vid etablering
              av friskolor bör öka.
            </item>
            <item xml:id="i-4Hpk3sLrjfEfMbzWWr1JQe">
              Riksdagen tillkännager för regeringen som sin mening vad som
              anförs i motionen om ett krav att fristående skolor med offentliga
              bidrag återinvesterar vinsten i verksamheten.
            </item>
            <item xml:id="i-L9SWpdCg8w33vLHAkJn1g1">
              Riksdagen tillkännager för regeringen som sin mening vad som
              anförs i motionen om att utveckla kvaliteten på fritids.
            </item>
            <item xml:id="i-37PqT3TKoY5kVQSAPZZY3c">
              Riksdagen tillkännager för regeringen som sin mening vad som
              anförs i motionen om läxläsning för barn i årskurs 49.
            </item>
            <item xml:id="i-EGpn5h65jNbJivRtoaPw2p">
              Riksdagen tillkännager för regeringen som sin mening vad som
              anförs i motionen om aktivitets- och läxläsningssatsningar på
              fritids.
            </item>
          </list>
        </div>
        <div xml:id="i-G4jCuqcYiJMpg2U4scMk3m" type="motContent">
          <head xml:id="i-VC4TvhBNJA8bkXppLCc4Xc" type="h1">
            Vår syn på grundskolan
          </head>
          <p xml:id="i-ky1e8aVX9jPwE4X85xAbx">
            Skolans viktigaste uppgift är att förmedla kunskap. Vi socialdemokrater
            vill se en sammanhållen skola som är en mötesplats för barn från
            olika sociala miljöer och kulturer och som är tillgänglig för
            barn med funktionshinder. Alla skolor ska, oavsett om det är en
            fristående skola eller en kommunal, tillhöra samma gemensamma
            skolväsende och ska omfattas av samma regler, såväl skyldigheter
            som rättigheter. Alla barn och ungdomar har rätt till samma nationellt
            likvärdiga skola oavsett var man bor och vem som är huvudman för
            skolan.
          </p>
          <head xml:id="i-WZ6Xwzd2sA5kcMaGzkveGm" type="h2">
            Läsa, skriva, räkna
          </head>
          <p xml:id="i-GukyUzA9vznT3wck83nihw">
            Tillgången till ett rikt språk är grunden för allt lärande. Dagens
            samhälle ställer stora krav på den kommunikativa förmågan och
            på att kunna kritiskt granska och värdera information. I dag går
            alldeles för många barn och ungdomar igenom grundskolan och gymnasiet
            utan att klara kärnämnena. Att kunna läsa, skriva och räkna är
            förutsättningar för att klara sig i skolan och vardagen. Därför
            vill vi genomföra en rejäl satsning på att stärka elevernas förmåga
            i matematik och svenska . Vi vill att alla de 20 000 lärare som
            undervisar i matematik i grundskolan och gymnasieskolan ska få
            tillgång till en särskild kompetensutvecklingssatsning och att
            undervisningen förnyas genom att i samarbete med arbetslivet ge
            alla elever insikt om hur matematiken används i praktiken. Dessutom
            ska de 10 000 lärare som undervisar i svenska i de tidiga åldrarna
            ges ett rejält kompetenslyft. Vi vill att det ska finnas en uppsättning
            av moderna klassiker till varje klass såväl från svenskan som
            från olika språkområden och världsdelar i svensk översättning
            i alla landets klassrum. Skolbiblioteken har en viktig plats i
            skolan. Elevernas modersmål ska tas till vara och eleverna ska
            ges möjlighet att utveckla modersmålet.
          </p>
          <head xml:id="i-9mwECwztjp3a9xhtEJEDFE" type="h2">
            Lika chanser kräver olika resurser
          </head>
          <p xml:id="i-cr5w6ULPpk8ovYESfxsmb">
            Sverige har ett av världens mest jämlika skolsystem, men det
            som oroar oss mest är tendenser till ökade klyftor mellan skolor
            och elever. Alla barn är inte lika och alla skolor har inte samma
            villkor. Lika chanser kräver olika resurser. Därför säger vi nej
            till en nationell skolpeng lika för alla, vi vill att elevernas
            behov ska vara styrande för hur man fördelar resurser. För oss
            socialdemokrater är det självklart att alla barn ska ha rätt att
            gå i en bra skola. I de kommuner där socialdemokrater får förtroende
            i valet ska det finnas resursfördelningssystem som styr resurserna
            efter behov och som bättre tar hänsyn till elevernas behov. Vi
            vill göra en särskild statlig satsning i de skolor som har det
            tuffast.
          </p>
          <head xml:id="i-Kn7jqmoxZb5ZrEThWjtcSY" type="h2">
            Uppföljning av resultaten
          </head>
          <p xml:id="i-VzV8pVva5whWLa8CMBcimt">
            Alla elever har rätt till en likvärdig skolgång oavsett var man
            bor i landet. För att nå dit har skolan nationella mål och en
            nationell uppföljning. Dels handlar det om att följa upp den enskilda
            elevens resultat för att tidigt kunna upptäcka svårigheter, dels
            handlar det om att kvalitetssäkra varje enskild skolas verksamhet.
            Det nationella mål- och uppföljningssystemet för grundskolan behöver
            förbättras så att fler elever ges förutsättningar att klara skolan.
            En elev i årskurs fem kan idag mötas av fler än 400 nationella
            mål. Denna mångfald gör det ofta svårt att navigera i en målstyrd
            skola för såväl rektorer lärare, föräldrar som elever. Kunskapsmålen
            ska vara tydliga och uppföljningen förstärkas. Målen i läroplanen
            och grundskolans kursplaner behöver bli färre och tydligare. Skolans
            kunskaps- och demokratiuppdrag ska prioriteras. Nya nationellt
            kvalitetssäkrade diagnostiska prov, i främst läsning och matematik,
            ska tas fram för de tidiga åldrarna.
          </p>
          <head xml:id="i-WAqCVvuyjcbgJj5QUdSnZa" type="h2">
            Lärarnas roll
          </head>
          <p xml:id="i-T9wsPgQ9Pt6ZTi23JBZucf">
            Lärarnas utbildningsnivå och kompetens är det som betyder mest
            för elevernas resultat. För att vara en bra lärare krävs djupa
            ämneskunskaper, god pedagogisk kompetens och ett engagemang för
            eleverna. Andelen behöriga lärare har ökat under de senaste åren,
            vilket är mycket positivt, eftersom vi vill se fler behöriga lärare.
            I klassrummet är läraren en ledare som ska leda eleverna mot skolans
            mål. Läraren ska ständigt följa elevernas resultat och utveckling
            och kunna förändra sitt arbetssätt så att alla elever kan nå målen.
            Vi vill därför se fler karriär- och utvecklingstjänster i skolan.
            Vi vill stärka läraryrkets status och professionalisering. Ett
            sätt kan vara att införa en lärarauktorisation som också öppnar
            upp för en förnyelse av arbetsorganisationen och som kan ge lärare
            möjlighet till fler karriärvägar i skolan.
          </p>
          <head xml:id="i-DLVEo6Ta5ntLu4EKp93sCa" type="h2">
            Skolledarna
          </head>
          <p xml:id="i-4G3nS4ttF2mKDTwuVdF4za">
            Skolledarna har en central roll i utvecklingen av skolan. De
            ansvarar för skolans pedagogiska utveckling, att de nationella
            målen följs samt uppföljning av skolans resultat och ska samtidigt
            vara arbetsledare med ett ekonomiskt ansvar att bygga en organisation
            för att nå högsta möjliga måluppfyllelse. Vi vill stärka skolledarnas
            roll genom att införa en obligatorisk statlig utbildning för skolledare,
            och varje skolledare ska bli certifierad efter genomförd utbildning.
            På sikt ska alla skolledare i landet ha denna certifiering för
            att få anställas som ledare inom skolans verksamhet.
          </p>
          <head xml:id="i-ArXzGMbWNRLj5A21cMB6Aj" type="h2">
            Studiero
          </head>
          <p xml:id="i-YXevSNMfzjCdD9z6RWnVUX">
            Ingen ska behöva gå till skolan och känna oro eller rädsla. Trygghet
            och studiero är också en förutsättning för att inhämta kunskaper.
            Särskilt stort behov har de elever som inte har det så lätt för
            sig i skolan. Ju fler vuxna som finns i skolan desto större är
            chanserna till trygghet och studiero. Gemensamma ordningsregler
            ska utarbetas av elever, föräldrar och personal tillsammans, detta
            ska framgå av skollagen. Vi har skärpt lagstiftningen mot mobbning
            och kränkande behandling. Men det krävs också något mer, en anda
            av respekt. Respekt för lärarna, för eleverna, mellan eleverna
            och för kunskaper.
          </p>
          <p xml:id="i-NkscZf8K1219N9axnpPNFq">
            Alla skolor, elever och personal tillsammans, ska ta fram gemensamma
            ordningsregler för ökad trygghet och studiero. Skolan ska också
            vara skyldig att rapportera till vårdnadshavaren om elever under
            18 år uteblir från undervisningen utan godkända skäl.
          </p>
          <head xml:id="i-L3pqXRdcVerVXihUQQwiXZ" type="h2">
            Jämställd skola
          </head>
          <p xml:id="i-Eei3ZmZXYptp1WyFA8WgwD">
            I en ojämställd skola är både pojkar och flickor förlorare. Skolan
            bidrar alltför ofta till att cementera ojämlikhet och traditionella
            könsroller. Att skillnaderna i resultat mellan pojkar och flickor
            trendmässigt ökat de senaste tio åren måste uppmärksammas särskilt
            i alla skolor och i alla kommuner. Det behövs mer kunskap om orsakerna
            och mer av handfasta insatser som kan förbättra pojkars resultat
            men som också uppmärksammar effekterna för flickornas stress och
            pressande skolsituation. I grunden handlar det om att bryta traditionella
            könsmönster och könsroller som påverkar såväl pojkars som flickors
            attityder till skolan och styr deras framtida utbildningsval.
            Jämställdhet ska vara ett obligatoriskt kvalitetsområde för skolans
            kvalitetsgranskning och ingå i alla skolors kvalitetsredovisningar.
          </p>
          <head xml:id="i-Rk2WXWUYAayEbzuuDi8mVt" type="h2">
            Hälsan i skolan
          </head>
          <p xml:id="i-ESdtVtkFt9p9ZQzDv3QPjf">
            Skolan ska vara en hälsofrämjande miljö. Elever som under sin
            uppväxt anammar en hälsofrämjande livsstil behåller ofta den som
            vuxna. En god hälsa är också förutsättning för lärande. Vi vill
            därför genomföra ett hälsolyft för skolan. Alla elever behöver
            röra på sig varje dag, och alla elever ska ha rätt till skolmat
            av hög kvalitet.
          </p>
          <head xml:id="i-P6JN6ve55SAcXiBGHW9DeD" type="h2">
            Friskolor
          </head>
          <p xml:id="i-VpZGQFGajCEJgtmLe3uU8G">
            Möjligheten att kunna välja skola är värdefull och de fristående
            skolorna har en plats i utbildningsutbudet. Alla barn och ungdomar
            ska ha tillgång till likvärdig utbildning med hög kvalitet. Krav
            på utbildade lärare måste också gälla de fristående skolorna.
            Etableringar av nya friskolor får inte leda till sämre undervisning
            för barnen i den kommunala skolan eller ökad segregation. Därför
            måste kommunernas inflytande vid etablering av friskolor förstärkas.
            Vi socialdemokrater anser att det måste finnas en balans mellan
            offentliga och fristående skolor i en kommun så att kommunen ges
            faktiska möjligheter att ta sitt övergripande ansvar. Vinster
            ska komma skolan till del inte aktieägarna.
          </p>
          <head xml:id="i-RujqLpWbLPJZSMhkBhgQ4G" type="h2">
            Konfessionella friskolor
          </head>
          <p xml:id="i-P6sLwUAToNsfpZt4sGDnWG">
            Tillsynen av religiösa friskolor ska förbättras genom skärpta
            regelverk och uppföljning. Vi vill införa en kunskapsgaranti som
            ger alla elever rätt till en objektiv undervisning som vilar på
            en vetenskaplig grund. Det innebär att all undervisning ska vara
            icke-konfessionell. Skolverket ska ha ansvaret att göra en helhetsbedömning
            av huvudmannens förutsättningar att leva upp till lagens krav
            på kvaliteten och huvudmannens förutsättningar att i praktiken
            följa de allmänna målen och värdegrunden som gäller för det offentliga
            skolväsendet. Skolor som inte lever upp till kraven ska ytterst
            kunna få tillståndet indraget med omedelbar verkan. Skolverket
            måste få ökad insyn och befogenheter att agera när det upptäcker
            brister hos friskolor.
          </p>
          <head xml:id="i-6RGBQSBPdbV2EPZJ7hEfhh" type="h2">
            Fritiden
          </head>
          <p xml:id="i-GxBG7vuVrRjAyX4rngPvCK">
            En skolelev tillbringar ungefär en femtedel av sin vakna tid
            i undervisning. Aktiviteter som sker under den övriga vakna tiden
            påverkar barnens lärande i stor utsträckning. Tillgången på böcker
            i hemmet, olika idrotts- och kulturupplevelser, möjlighet till
            att åka på semesterresor stimulerar lärandet och utvecklar barnen.
            Detta i sin tur påverkar deras skolresultat och framtidsutsikter.
            Vi socialdemokrater vill genomföra en särskild fritidssatsning
            för att öka kvaliteten på fritidsverksamheterna, samtidigt som
            barnen ska få chans till mer utvecklande aktiviteter. En del av
            fritidssatsningen ska ägnas åt att ge barnen i årskurs 13 hjälp
            med skolarbetet. Alla barn har inte ro och möjlighet att få hjälp
            i hemmet. Därför är det viktigt att de får den hjälpen på annat
            håll. Detta kan också för många barn vara ett sätt att få en introduktion
            till fritidshemmen som de annars inte hade fått. Det ska således
            inte förekomma någon avgift för barnen att vara på fritids, för
            den del av verksamheten som rör skolstödet. Därför bör staten
            skjuta till pengar för detta. För barn i årskurs 49 ska satsningen
            ske i anslutning till skolan. Eleverna ska ha rätt till mellan
            6 och10 timmars läxläsning i månaden beroende på vilken årskurs
            de går i.
          </p>
          <p xml:id="i-VQu5ZLBNACQ2g3SXRS2GmG">
            Vi vill även bjuda in föreningslivet till fritids så att barnen
            kan få ägna sig åt föreningsaktiviteter. Det kan röra sig om till
            exempel fotboll, teater och dans. På det sättet får de barn som
            idag inte har möjlighet att ägna sig åt den här typen av aktiviteter
            en chans att göra det. Om detta blir framgångsrikt kan det minska
            trycket på föräldrarna att skjutsa sina barn till olika aktiviteter
            och därmed underlätta vardagspusslet.
          </p>
          <p xml:id="i-KLckXLL7Vy1bWRQk2ngbo8">
            Många föräldrar efterfrågar stöd i hur de kan stödja sina barn
            i skolarbetet. Vi vill utveckla föräldrastöd i form av utbildningar
            och studiecirklar där man kan diskutera normer och värden men
            också hur föräldrar kan stödja sina barns lärande.
          </p>
        </div>
        <div xml:id="i-Xu1PrkjvbXw2c3bsi7n7mv" type="signatureBlock">
          <list xml:id="i-47cYFVGZGT4oQhyQyND5Jt">
            <item xml:id="i-V58NqqemCPwWeqUe8BCmn5" who="i-3pb3B2MkmEoxSvMpXK9cHQ" type="signature">
              Marie Granlund (s)
            </item>
            <item xml:id="i-2FquagvkQfh1ChU4wKDaxY" who="i-Spsbo7A5zikEeUY3JEYcNV" type="signature">
              Mikael Damberg (s)
            </item>
            <item xml:id="i-6G67dmrujfTFqG1Bn8usqc" who="i-PxnWyEEEJkswzBKdKbv36K" type="signature">
              Agneta Lundberg (s)
            </item>
            <item xml:id="i-FkXtfYakoQT4NNGnt3jPUa" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-JMDgrrHSMrgSfqW7TbPHjK" who="i-KTYc2rBrcxPNyJRR5s4dQD" type="signature">
              Peter Hultqvist (s)
            </item>
            <item xml:id="i-PQsf5vz55q57PnhapMbzcG" who="i-8AtQfc4p9Hm5yajEXEHtE5" type="signature">
              Thomas Strand (s)
            </item>
            <item xml:id="i-KxkqX4rPgNjnh3h5MG9Lj" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
