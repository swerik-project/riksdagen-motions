<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00017">
  <teiHeader>
    <fileDesc>
      <titleStmt>
        <title>med anledning av skr. 2010/11:90 Nordiskt samarbete 2010</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:90 Nordiskt samarbete 2010</title>
          <idno type="rdwebb">GY02U17</idno>
          <rs type="number">U17</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U17/text</ref>
          <ref type="dokument_url_html">http://data.riksdagen.se/dokument/GY02U17</ref>
          <ref type="dokumentstatus_url_xml">http://data.riksdagen.se/dokumentstatus/GY02U17</ref>
          <ref type="doc">http://data.riksdagen.se/fil/3507182D-F4EB-47BB-AEC8-B7D7F0294182</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KaSN7e8cwKzVddiLjSSjLf" type="basedOn"/>
        <correspContext corresp="i-KaSN7e8cwKzVddiLjSSjLf">
          <ref>Regeringsskrivelse 2010/11:90</ref>
        </correspContext>
        <correspAction xml:id="i-EFXbJoTuD2HdqWZB4u9e6b" type="signed"/>
        <correspContext corresp="i-EFXbJoTuD2HdqWZB4u9e6b">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-WANy1k5TbGKkLhykKpm3cv" type="referral">
          <date when="2011-05-17"/>
        </correspAction>
        <correspAction xml:id="i-SxqNmPZ5Z9ug9jMAEdh3HA" type="dismissal">
          <date when="2011-05-13"/>
        </correspAction>
        <correspAction xml:id="i-7tg6ZizXixDQH15tvdCdSc" type="dismissal">
          <date when="2011-05-13"/>
        </correspAction>
        <correspAction xml:id="i-LyCrnUgoHQVG2YV6boY2Sg" type="submission">
          <date when="2011-05-12"/>
        </correspAction>
        <correspAction xml:id="i-Agx2EjAKF27GhK2NFguDG7" type="transfer">
          <date when="2011-05-12"/>
        </correspAction>
        <correspAction xml:id="i-BnSpSTN3XWSLcDG8Ho93uJ" type="assigned"/>
        <correspContext corresp="i-BnSpSTN3XWSLcDG8Ho93uJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JmMLqcC7vdhHzKUuEnJLaJ" type="motBody">
        <div xml:id="i-N9zoQz77y89T7hNZnmpSvC" type="motProposal" subtype="förslag">
          <head xml:id="i-VcJxJvj15SKWoAuEqFE4Bw">
            Förslag till riksdagsbeslut
          </head>
          <list xml:id="i-DUoTXmKsTwYubQkkp8URje" style="ol">
            <item xml:id="i-CHK65EB1ea63ZzaJEFv4c2">
              Riksdagen tillkännager för regeringen som sin mening vad som
              anförs i motionen om regeringens bristfälliga hantering av Nordiska
              rådets rekommendation 7 från 2007.
            </item>
            <item xml:id="i-FmtbtqhKUa2AqZrsArrsKX">
              Riksdagen tillkännager för regeringen som sin mening vad som
              anförs i motionen om behovet av ett fördjupat nordiskt samarbete
              på klimatpolitikens område.
            </item>
            <item xml:id="i-WD9W48Ke488tfBc71XdKmx">
              Riksdagen tillkännager för regeringen som sin mening vad som
              anförs i motionen om möjligheterna med ett ökat erfarenhetsutbyte.
            </item>
            <item xml:id="i-PBrkvXEuzkNsbWDTQdeaMF">
              Riksdagen tillkännager för regeringen som sin mening vad som
              anförs i motionen om behovet av ett ökat nordiskt samarbete när
              det gäller åtgärder för anpassning till ett förändrat klimat.
            </item>
            <item xml:id="i-5bkTGCCBHz4cWUw4nTWQxj">
              Riksdagen tillkännager för regeringen som sin mening vad som
              anförs i motionen om ett fördjupat nordiskt samarbete kring stöd
              riktat till de mest utsatta länderna.
            </item>
            <item xml:id="i-GHSSqrvFZFyUupCxxCBYmN">
              Riksdagen tillkännager för regeringen som sin mening vad som
              anförs i motionen om betydelsen av ett globalt regelverk för klimatrelaterad
              migration.
            </item>
            <item xml:id="i-WPDm6QF27XdSggXgeAYDR4">
              Riksdagen tillkännager för regeringen som sin mening vad som
              anförs i motionen om bristen på initiativ när det gäller en snabbtågsförbindelse
              mellan Stockholm och Oslo.
            </item>
            <item xml:id="i-4CaK2Hk34yHct3ZxCSdGLK">
              Riksdagen tillkännager för regeringen som sin mening vad som
              anförs i motionen om att säkerställa Nordgens framtid.
            </item>
          </list>
        </div>
        <div xml:id="i-K1HhvBCERmU4xynXkBD55o" type="motContent">
          <head xml:id="i-QQs1Ts6fsp6BNRk6y4PPqu" type="h1">
            Inledning
          </head>
          <p xml:id="i-9d3QZTduYRS83MNsmGPYtQ">
            Inom det nordiska samarbetet har det fokuserats på globala utmaningar
            inom miljö-, energi- och klimatområdet. Norden ska bli en föregångsregion
            för nya transportlösningar och utveckling av nya energikällor.
          </p>
          <p xml:id="i-RGvmwnEym8g3LepkySJES7">
            Ett exempel på nordiskt samarbete är Toppforskningsinitiativet
            (TFI) inom klimat, energi och miljö som är den största gemensamma
            nordiska forskningssatsning som någonsin lanserats. Ett annat
            är Nordiska genresurscentret (Nordgen) som arbetar för att säkra
            en bred genetisk mångfald av grödor, husdjur och skog. Arbetet
            är viktigt för en hållbar livsmedelproduktion, inte minst då klimatförändringen
            ställer nya krav på kombinationer av egenskaper. Under det svenska
            ordförandeskapet i Nordiska ministerrådet 2008 initierades ett
            projekt med fokus på växtförädling i Norden, vilket resulterat
            i ett avtal om offentligt och privat partnerskap för växtförädling.
          </p>
          <p xml:id="i-KwEwx1vupHDbHgU91LNok5">
            I det internationella klimatarbetet samarbetar de nordiska länderna
            och Nordiska ad hoc-grupperna för klimatförändringar (NOAK) som
            ger stöd till de nordiska kilmatförhandlarna. Under initiativet
            klimatvänligt byggande, som har sitt ursprung i diskussionen från
            2009 års globaliseringsforum om plusenergibyggande, har det genomförts
            en behovsanalys. Baserat på denna arbetar länderna med ett förslag
            till ett större innovationsprogram för utveckling av energi- och
            koldioxidneutralt byggande.
          </p>
          <p xml:id="i-W1YvnjFd8CdpBDFxi1xxjF">
            Under 2010 etablerades även en nordisk styrgrupp för programmet
            energi och transport. Konferenser arrangerades under våren i alla
            de nordiska länderna för att fånga upp aktuella frågeställningar.
            Nästa steg är att evaluera ansökningarna och starta projekt inom
            elektrisk transport, drivmedel och transportsystem.
          </p>
          <p xml:id="i-Wo5KAg9m7TifwAkuTHWMd8">
            Flera nordiska institutioner har varit involverade i syftet att
            profilera nordiska energilösningar i världen. Under 2010 togs
            det första stora steget för ett globalt avtal för att begränsa
            utvinningen och användningen av kvicksilver. Som en följd av Nordens
            aktiva roll arrangerades det första förhandlingsmötet om ett globalt
            kvicksilveravtal i Stockholm i juni 2010. Förhandlingsmötet finansierades
            till stor del av Nordiska ministerrådet, och ett avtal ska enligt
            planerna vara på plats 2013.
          </p>
          <p xml:id="i-Tm3i1VfexPc88rih7iMyBx">
            Selfossdeklarationen för hållbart skogsbruk understryker hur
            viktig skogen är när det gäller att möta globala klimatförändringar
            och global administrering av sötvattenresurser.
          </p>
          <p xml:id="i-UTqZuoEv4oyGRYVWSZzxPW">
            I maj 2010 antogs det nordisk-baltiska ramprogrammet med syfte
            att bistå de nordiska och de tre baltiska länderna i fråga om
            att möta klimatförändringar och att bevara den nuvarande och framtida
            biologiska mångfalden.
          </p>
          <p xml:id="i-PhsMTfweufL4NKr43JuEH4">
            En vision för det nordiska miljömärket Svanen antogs i november
            av miljöministrarna. År 2015 ska Svanen vara erkänt som ett av
            de mest effektiva frivilliga konsumentpolitiska redskapen för
            miljö. Allt detta ser Miljöpartiet som viktiga och positiva initiativ
            som vi stöder.
          </p>
          <head xml:id="i-FDzVbLQvXUh4yBMKviZTMY" type="h1">
            Förslag till et fortsatt och fördjupat samarbete
          </head>
          <p xml:id="i-YN6nDaQvH1dn14V9DsyZBz">
            Miljöpartiet anser att de nordiska länderna inte har samordnat
            sitt internationella klimatarbete så långt som Nordiska rådet
            föreslagit i sin rekommendation nummer 7 från 2007. Vi beklagar
            detta och uppmanar regeringen att ta initiativ i rekommendationens
            anda.
          </p>
          <p xml:id="i-8UoLeo6mqo3RzJMWFejnpK">
            Rekommendationens samtliga förslag skulle om de genomfördes bidra
            till att Norden som region blev den region i världen som tog ledningen
            i klimatarbetet, vilket det av många skäl kan anses vara rimligt
            att Norden gör. Detta bör riksdagen ge regeringen till känna.
          </p>
          <p xml:id="i-LmAptnERkajPoNE4py992M">
            Det erfarenhetsutbyte som Nordiska rådet har föreslagit har inte
            utvecklats så som önskvärt vore gällande nödvändig utsläppsreduktion
            av klimatgaser från de nordiska länderna, utveckling av forskningssamarbete,
            upplysningskampanjer etc. Riksdagen bör ge regeringen till känna
            att Nordiska rådets rekommendationer i denna del är av stort värde
            och bör ges en högre prioritet i regeringens arbete.
          </p>
          <p xml:id="i-Ap6XTTvdrfkR9mSz6vVyQW">
            Deltagandet i internationella organisationers arbete, med ökning
            av de nationella medlen till utvecklingshjälp för att hjälpa de
            mest utsatta länderna i världen att möta klimatförändringarna
            och kunna följa en miljöanpassad utveckling, har inte heller ökat.
            Detsamma gäller arbetet för att med internationella organisationer
            få till en global arena där man hanterar klimatkonflikter och
            klimatflyktingar.
          </p>
          <p xml:id="i-7Vx3i68jEKnQjyXjEmbhL1">
            Miljöpartiet anser att de nordiska länderna inte har tagit anpassningsarbetet
            på ett sådant allvar som utvecklingen kräver. Enligt de senaste
            rapporterna från forskarvärlden kan vi exempelvis förvänta oss
            förändringar som ungefärligen är dubbelt så omfattande som de
            som förutspåddes i IPCC:s senaste rapport när det gäller höjningen
            av havsnivån. Rapporten The Economics of Climate Change från november
            2006, av Nicholas Stern, visar bl.a. på viktiga konsekvenser av
            den globala uppvärmningen i Arktis, Grönland och nordområdena.
            Dessa förändringar omfattar miljön, ekonomin och säkerheten och
            pekar vidare på att kostnaderna kommer att bli mycket större om
            man inte handlar snart. Miljöpartiet anser att denna rapport tillsammans
            med FN:s klimatpanelrapport utgör ett utmärkt underlag för framtida
            beslut om jordens klimat.
          </p>
          <p xml:id="i-Ewu1ayGKsJaavoapYHuTiY">
            Den viktigaste punkten i rekommendation 7 från 2007 behandlar
            frågan om att i god tid utarbeta ett globalt regelverk för hur
            klimatrelaterad migration ska lösas. Här har de nordiska länderna
            valt att helt se förbi den rekommendation som Nordiska rådet gett
            regeringarna. Forskare vid FN-universitetet i Bonn har kommit
            fram till att det inom en snar framtid kan vara 50 miljoner personer
            på flykt från miljöförändringar. Världen måste förbereda sig på
            vart dessa människor ska ta vägen och inte vänta tills det är
            för sent. Detta arbete bör riksdagen uppmana regeringen att ta
            initiativ till.
          </p>
          <p xml:id="i-NYo3qWV3TBseDr6zUsJt37">
            Miljöpartiet saknar ett initiativ från den svenska regeringens
            sida när det gäller att följa upp den mycket positiva inställning
            som vid varje session i Nordiska rådet sedan 2006 har uttryckts
            till förmån för en snabbförbindelse på spår eller räls mellan
            Stockholm och Oslo. En snabbtågsförbindelse mellan Oslo och Stockholm
            med korta stopp i Västerås, Örebro och Karlstad skulle förvandla
            Mellansverige och våra två huvudstadsområden till det mest attraktiva
            investeringsområdet i Europa. Med 60 minuters pendlingstid skulle
            alla yrkesarbetande i en familj kunna hitta de mest attraktiva
            boendemiljöer man kan uppbringa i Europa med närhet till natur,
            sjöar och vattendrag samtidigt som båda huvudstädernas arbetsplatser
            och flygplatser är vägar till en än större arbetsmarknad. Detta
            kan ingen annan storstadsregion i Europa erbjuda. Riksdagen bör
            ge regeringen till känna att detta är ett prioriterat område för
            nordisk samverkan.
          </p>
          <p xml:id="i-5bg66YnyyU88MXUAftb9BG">
            Nordgen är av avgörande betydelse för bevarandet och utvecklandet
            av genetisk kunskap i Norden och för hela världen. Vi har ett
            stort ansvar att förvalta. De klimatförändringar vi vet är i antågande
            kommer att ställa ännu större krav på artförädling om vi ska klara
            utmaningen att försörja en växande befolkning på en planet där
            villkoren för livsmedelsproduktion genomgår snabba och stora förändringar.
            Finansieringen av Nordgen har varit en trätofråga för de nordiska
            länderna, och verksamheten överlever med tillfälliga nödinsatser
            i första hand från Sverige och Norge. Riksdagen bör ge regeringen
            till känna att det är önskvärt att finna en permanent lösning
            med höjda anslag samt att Nordgen lyfts upp på de nordiska regeringarnas
            gemensamma dagordning och prioriteringslista.
          </p>
        </div>
        <div xml:id="i-ybBtvBTkNQDSYPHvyeT36" type="signatureBlock">
          <list xml:id="i-DEkzHZaZdxxeaRffY4jifx">
            <item xml:id="i-7oZrn6Y7eA4fF5fsPrpGLV" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
