<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02108">
  <teiHeader>
    <fileDesc>
      <titleStmt>
        <title>Modernisera kollektivtrafiklagen</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2108 av Karin Svensson Smith (MP)</title>
          <idno type="rdwebb">H5022108</idno>
          <rs type="number">2108</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022108/text</ref>
          <ref type="dokument_url_html">http://data.riksdagen.se/dokument/H5022108</ref>
          <ref type="dokumentstatus_url_xml">http://data.riksdagen.se/dokumentstatus/H5022108</ref>
          <ref type="docx">http://data.riksdagen.se/fil/5B76D6A6-FD67-4074-AACE-59D1DA483831</ref>
          <ref type="pdf">http://data.riksdagen.se/fil/D2C5A684-BA39-4D0A-8A68-6C9F24A80F9F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HHS6tgihKVUbzitNxj8LGK" type="signed"/>
        <correspContext corresp="i-HHS6tgihKVUbzitNxj8LGK">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-M8vkovhghkZTXB2Sq5nv3f" type="submitted">
          <date when="2017-10-03"/>
          <time when="16:25:22"/>
        </correspAction>
        <correspAction xml:id="i-4LRaX2dwb6D7WDXBZhpqdN" type="reviewed">
          <date when="2017-10-03"/>
          <time when="17:46:44"/>
        </correspAction>
        <correspAction xml:id="i-WzhzgTYpnediieCo64Svdy" type="referred">
          <date when="2017-10-13"/>
        </correspAction>
        <correspAction xml:id="i-FyXnLBoFtX7fdzs5nV4p7q" type="assigned">
          <date when="2018-07-05"/>
          <time when="14:56:26"/>
        </correspAction>
        <correspContext corresp="i-FyXnLBoFtX7fdzs5nV4p7q">
          <ref type="assignedTo">Trafikutskottet</ref>
        </correspContext>
        <correspAction xml:id="i-5LhfwKWCPwrYbk7cX2ho2o" type="behandlas_i"/>
        <correspContext corresp="i-5LhfwKWCPwrYbk7cX2ho2o">
          <ref type="uppgift">2017/18:TU6</ref>
          <ref type="ref_dok_id">H501TU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU6</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5oNC44Ci5n7bmaFszrS9R2" type="motHeader">
        <div xml:id="i-SDgc7soimcU4dbc7daq1ZQ" type="motTitle">
          Motion till riksdagen 2017/18:2108 av Karin Svensson Smith (MP)
          Modernisera kollektivtrafiklagen
        </div>
      </div>
      <div xml:id="i-HYDnnPD7rgyXRpYsvriDQ8" type="motBody">
        <div xml:id="i-jxnKj42BDKUg7j7hLAPNb" type="motProposal" subtype="förslag">
          <head xml:id="i-USDdDWQMXGZgL1kNFvjUjh">
            Förslag till riksdagsbeslut
          </head>
          <list xml:id="i-Kv5TkTy7K2X1VMxiPqVyKF" style="ol">
            <item xml:id="i-7AnxoFspYeqRtCEa61fN8A">
              Riksdagen ställer sig bakom det som anförs i motionen om att
              ett gemensamt betalningssystem i form av en applikation eller
              kort bör inrättas för kollektivtrafiken och att kollektivtrafiklagen
              bör kompletteras med att alla som ska tillåtas sälja kollektivtrafik
              måste ansluta sig till det gemensamma betalsystemet, och detta
              tillkännager riksdagen för regeringen.
            </item>
            <item xml:id="i-U8g2eaLhHLdKCzoUogABSa">
              Riksdagen ställer sig bakom det som anförs i motionen om att
              ändra kollektivtrafiklagen och införa ett krav på att det ska
              upprättas ett nationellt tågtrafikförsörjningsprogram, och detta
              tillkännager riksdagen för regeringen.
            </item>
            <item xml:id="i-C7WQpp53G2r7enaQS9sJfW">
              Riksdagen ställer sig bakom det som anförs i motionen om att
              modernisera kollektivtrafiklagen så att de regionala trafikmyndigheterna
              ska ge alla kollektivtrafikanter som så önskar kombinerad mobilitet
              som ett alternativ, och detta tillkännager riksdagen för regeringen.
            </item>
          </list>
        </div>
        <div xml:id="i-Fief8nZqRyq5woQdZL377A" type="motContent">
          <head xml:id="i-GMNbj1f6YVVsQ35nhguPCN" type="h1">
            Motivering
          </head>
          <p xml:id="i-4EYa4xa3j8Vx2aiafn9q6k">
            När nuvarande kollektivtrafiklag inrättades 2010 motionerade
            Socialdemokraterna, Miljöpartiet och Vänsterpartiet om att fördubblad
            kollektivtrafik skulle vara ett mål. Detta avslogs av dåvarande
            riksdagsmajoritet. I samband med riksdagens behandling av trafikutskottets
            betänkande 2014/15:TU13 riktade riksdagen ett tillkännagivande
            till regeringen om statens roll i att bidra till att skapa rätt
            förutsättningar för att kollektivtrafikbranschens mål om en fördubblad
            kollektivtrafik ska kunna nås. Det är i första hand med ändamålsenlig
            infrastruktur som staten kan underlätta för att kollektivtrafikens
            andel av motoriserade resor kan öka. Men även gemensamma betalsystem
            och erbjudande om kombinerad mobilitet kan öka kollektivtrafikens
            attraktionskraft och därmed minska privatbilismen och den negativa
            miljöpåverkan som biltrafiken medför.
          </p>
          <head xml:id="i-CaKUv1nJb941TiLAKNmCts" type="h2">
            Gemensamt betalsystem
          </head>
          <p xml:id="i-9ehV3BLvAP1oQ6S7UUxS5B">
            De flesta av oss har erfarenhet av att anlända till en ny stad,
            att vara trött, och så snabbt som möjligt vilja ta sig till sitt
            hotellrum, möte eller till vilket ärende det än gäller. Okunskapen
            om hur kollektivtrafiken fungerar får oss att bli trötta bara
            av tanken på att försöka reda ut hur man gör för att välja buss,
            spårväg eller tunnelbana. Tyvärr resulterar detta i att många
            väljer bort kollektivtrafiken och istället tar taxi eller den
            egna bilen.
          </p>
          <p xml:id="i-Y5w6G5qDCw1aPBQVaHnm8m">
            Tanken att alla människor ska kunna alla svenska städers kollektivtrafikslinjer
            är orimlig. Men det är inte okunskapen om linjedragningarna som
            ensamt skapar utmaning att snabbt sätta sig in i en ny stads kollektivtrafik.
            Krångliga, unika och förvirrande betalsystem gör tröskeln till
            kollektivtrafiken alltför hög för den som inte redan är insatt
            i hur den fungerar i den aktuella staden. För detta problem finns
            det dock en lösning.
          </p>
          <p xml:id="i-SdGyRRCWR2bH7UM5UvrmVJ">
            I över 20 års tid har det funnits idéer på hur ett gemensamt
            betal- och biljettsystem – i form av en applikation eller kort
            – kan utformas så att den kan användas som betalning och biljett
            över hela landet, i hela landets kollektivtrafik. Branschen har
            tagit vissa initiativ men nu är det tydligt att det behövs åtgärder
            från politikens sida för att komma ytterligare steg.
          </p>
          <p xml:id="i-Xngfk9S98rvDcY61tuWsH7">
            I betänkande 2016/17:TU17 ”framhåller trafikutskottet möjligheten
            att möjligheten att göra ett tillägg i kollektivtrafiklagen så
            att alla regionala kollektivtrafikmyndigheter ska ansluta sig
            till ett gemensamt betalningssystem eller kort bör utredas”.
          </p>
          <p xml:id="i-7fMfgA8WGhx3yz8wjE6HyT">
            Med ett gemensamt kollektivtrafikkort för hela Sverige skulle
            det bli möjligt att på förhand ha tankat sitt kort med reskassa
            eller periodbiljett för en eller flera givna kollektivtrafikregioner,
            och vid ankomst till en ny stad hoppa på tåget, vagnen eller bussen
            utan att lägga tid och kraft på att sätta sig in i betalsystemet.
            Helst skulle man kunna resa på ett kontokort, så att hela resan
            kan betalas i efterskott – precis som de flesta bilresor idag
            betalas.
          </p>
          <p xml:id="i-T4gZnmGXYKxLH9p9rjENWb">
            Förutom att förenkla för den som anländer till nya städer skulle
            systemet minska krånglet med att arbetspendla kollektivt mellan
            olika kollektivtrafiksregioner. Idag har de som gör det att hantera
            två biljettsystem med två olika kort, och ibland även ett SJ-pendlarkort
            för att ta sig emellan orterna. Frågan har blivit allt mer aktuell
            sedan trafikföretagen i många fall har slutat acceptera kontanter
            vid betalningen. Fler känner sig förvirrade och utestängda idag
            än tidigare genom att de lokala valutorna som inrättats upplevs
            som ett nytt krångel, nu när pengar inte fungerar längre.
          </p>
          <p xml:id="i-CdVPLpVCarHRjfQcP5K1g9">
            I ett första skede är förslaget att alla regionala kollektivtrafikmyndigheter
            (RKM) ska tvingas ansluta sig till ett gemensamt betalsystem,
            som inte förändrar biljetterna eller priserna. Det är viktigt
            att betona att systemet på intet vis ska inskränka RKM:s självbestämmanderätt
            om exempelvis prissättning. Biljettpris ska fortfarande beslutas
            av RKM. Det gemensamma kortets syfte är endast att förenkla för
            resenärer vid inköp av resor från olika huvudmän. Det är enkelheten
            och inte priset som är avgörande. Samtrafiken har en strategisk
            roll för att utveckla ett gemensamt betalsystem och flera steg
            i den riktningen har redan tagits.
          </p>
          <p xml:id="i-7GMoqHu5uTM93W4CKXLP8j">
            I ett andra skede bör systemet även kunna kompletteras med att
            inbegripa hela Sveriges kollektivtrafik, även långväga färdmedel,
            som SJ och andra interregionala tåg- och bussoperatörer. Det vore
            även önskvärt att andra aktörer skulle få möjlighet att ansluta
            sig, exempelvis hyrbilsaktörer, bilpoolstjänster, hyrcykelsystem
            och taxi. Anslutning till systemet ska dock vara frivilligt för
            alla utöver RKM.
          </p>
          <p xml:id="i-TrQrhZy58jwntGNpGLjx2Z">
            Sammantaget kan förslaget bidra till målet om fördubblad kollektivtrafik
            i enighet med branschens mål och riksdagens tillkännagivande.
            Detta har även konstaterats tidigare. Efter en intern utredning
            på näringsdepartementet fastslog den förra regeringen att frågan
            var viktig att bevaka, men att de i första hand ville se att branschen
            kom med egna initiativ. Så har även varit fallet. Branschen har
            sett positiva effekter på kollektivtrafikresandet efter att bland
            annat ha skapat en gemensam försäljningskanal. Idag kan vi dock
            se att det troligen behövs en lagändring för att hela-resan-perspektivet
            ska kunna inbegripas i hela bokningssystemet. Detta håller även
            Resenärsforum med om, som lyfter Danmark som förebild, där det
            finns ett elektroniskt kort som går att använda i hela landet.
            De menar dessutom att man i samband med införandet av ett gemensamt
            kort skulle kunna bestämma en teknisk bas för allt betalresande
            i Sverige.
          </p>
          <p xml:id="i-Eje7DkTMVkCyZGjUzT7q4D">
            I lagtext handlar förslaget om att komplettera kollektivtrafikförordningen
            med en skrivelse att alla som säljer kollektivtrafik måste ansluta
            sig till det gemensamma betalsystemet. För att inte lagen ska
            inskränka på RKM:s självbeslutande måste den vara teknikneutral.
            Därtill måste trafikföretagen bygga upp ett system som fördelar
            intäkter efter faktiska betalningar. Denna form av avräkning sker
            redan idag mellan trafikföretagen och RKM och kan utökas med dessa
            nya produkter/tjänster.
          </p>
          <p xml:id="i-UkX7xFtvsCVEo7irgR2aCZ">
            Genom att införa ett gemensamt kollektivtrafikkort kan den tid,
            energi och kreativitet trafikutvecklare och pr-experter idag lägger
            på att utforma, marknadsföra och upplysa om sitt betalsystem istället
            förläggas på att utveckla kollektivtrafiken så att det av riksdagen
            antagna målet om fördubbling av kollektivtrafiken uppnås.
          </p>
          <p xml:id="i-BFtuZmRhciWbCPAP9uWwFM">
            Ett system baserat på ovan beskrivna principer finns redan idag.
            För den icke blygsamma summan på 89 100 kronor kan man idag införskaffa
            sig ett SJ årskort guld plus, som med få undantag låter en resa
            mellan Sveriges alla stationer och hållplatser, på alla tåg, bussar
            och spår- eller tunnelbanevagnar, utan att behöva ägna betalsystemet
            en tanke. Detta kort är vi riksdagsledamöter priviligierade nog
            att erhålla. Som jag ser det måste bekvämligheten att inte reflektera
            över biljettsystem kunna vara en möjlighet för fler än riksdagsledamöter.
          </p>
          <head xml:id="i-XD9bx6j9QwdEZ6rK5Y8bRk" type="h2">
            Nationellt trafikförsörjningsprogram
          </head>
          <p xml:id="i-fbCuq6Rt7pjarJhWvmrKW">
            Trafikutskottet har gjort en uppföljning av kollektivtrafiklagen
            Rapporter från riksdagen 2015/16:RFR14. Uppföljningsgruppen bedömde
            att det behöver göras en allmän översyn över kollektivtrafiklagen.
            En iakttagelse är att ”tillgången till och villkoren för gemensam
            infrastruktur, inklusive informationssystem och samordnade biljettsystem,
            kan behöva regleras.
          </p>
          <p xml:id="i-WcXrC9jvGU6dMngMExf2x3">
            I rapporten konstateras att ”mot bakgrund av den transportpolitiska
            målbilden bör det förtydligas hur den framtida regionala målbilden
            på järnväg ska se ut och samspela. Avvägningen mellan subventionerad
            och kommersiell trafik samt kontinuitet, flexibilitet och innovation
            bör klargöras. Behovet av en nationell trafikförsörjningsplan
            för järnvägen som även anger vad järnvägen och dess olika delsträckor
            ska användas till behöver utredas. Dagens system utan övergripande
            styrning leder till en tågplan som kan vara långt ifrån den optimala
            med givna resurser i form av bankapacitet.” Att det behöver finnas
            ett nationellt tågtrafikförsörjningsprogram understryks också
            i Utredningen om järnvägens organisation SOU 2015:110. ”Regeringen
            bör närmare överväga och ta ställning till vad dagens och framtidens
            järnvägsnät ska användas till.” Det bör finnas ”ett tydligt ställningstagande
            om vad de framtida nya stambanorna ska användas till.” Efter att
            tagit del av Trafikverkets förslag till nationell plan för transportsystemet
            2018–2029 är det uppenbart att nuvarande lagstiftning om regionala
            trafikförsörjningsprogram måste kompletteras med en övergripande
            nationell plan som beskriver vilken interregional tågtrafik som
            ska finnas. Det är rimligen politikens uppgift att först tala
            om vilken tågtrafik som är önskvärd. t ex höghastighetståg i 320
            km/h, och sedan låta Trafikverket dimensionera järnvägsutbyggnaden
            efter det.
          </p>
          <head xml:id="i-PUbsGFbSjmwy58q7TePjoB" type="h2">
            Mobilitet som tjänst
          </head>
          <p xml:id="i-8Mne7maG5zUdVnYxBz3pjj">
            Kombinerad mobilitet/Mobilitet som en tjänst, är en av nyckelfrågorna
            för regeringens strategiska samverkansprogram Nästa generations
            resor och transporter. Det handlar om en tjänst som erbjuder möjlighet
            att resa med kollektivtrafik, taxi och cykel eller med andra färdmedel
            genom ett enda abonnemang. Näringsdepartementet, Energimyndigheten,
            Trafikverket och Vinnova är några av aktörerna som står bakom
            den nationella färdplanen för kombinerad mobilitet. Färdplanens
            syfte är att stödja framväxten av kombinerad mobilitet, också
            kallat Mobilitet som en tjänst, genom att skapa gynnsamma förutsättningar
            och minska barriärer för att exempelvis tillgängliggöra data och
            biljettinterface, utveckla nya affärsmodeller och utvärdera pilotprojekt.
            Samtrafiken (eller en motsvarande organisation) har sannolikt
            en strategisk roll för att på ett rationellt sätt koppla ihop
            de olika erbjudanden som gagnar resenären och samhället bäst.
          </p>
          <p xml:id="i-8WasL33bCV7X4ERFN1Xh88">
            Finland är en föregångare i utvecklingen av Mobility as a Service.
            I samband med en trafikutskottsresa 18–19/9 2017 tog utskottet
            del av erfarenheterna från arbetet med mobilitet som tjänst. En
            lag om transportservice (där stegvis samtliga transportslag ska
            kunna tas in) är antagen. Efter redogörelsen från Helsingforsregionens
            trafik HRT framgick vikten av att samhällsplaneringen och utvecklingen
            av mobilitet som tjänst bör ha kollektivtrafiken som grund och
            att eventuella billösningar är komplement. Vikten av att inte
            avhända sig den offentliga kontrollen över transporterbjudandet
            framhölls.
          </p>
        </div>
        <div xml:id="i-368vkFyAcrKyg5bJxSG12i" type="motSignatures">
          <list xml:id="i-HCP3kg5xd1PynsrjtbDtqd">
            <item xml:id="i-9BNFyFp7Kths2oYRkd2ShL">
              Karin Svensson Smith (MP)
            </item>
          </list>
        </div>
      </div>
    </body>
  </text>
</TEI>
