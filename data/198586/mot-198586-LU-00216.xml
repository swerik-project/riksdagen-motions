<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-LU-00216">
  <teiHeader>
    <fileDesc>
      <titleStmt>
        <title>Arrendators rätt till friköp</title>
        <author corresp="i-EQSJnvt3y9r5wULtNbkTNu">Jörn Svensson (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arrendators rätt till friköp</title>
          <idno type="rdwebb">G902L216</idno>
          <rs type="number">L216</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/G902L216/text</ref>
          <ref type="dokument_url_html">http://data.riksdagen.se/dokument/G902L216</ref>
          <ref type="dokumentstatus_url_xml">http://data.riksdagen.se/dokumentstatus/G902L216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RuktfbDD73nYib4VFU1esY" type="signed"/>
        <correspContext corresp="i-RuktfbDD73nYib4VFU1esY">
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_l_216/mot_198586_l_216-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:L216
          </p>
          <p>
            Jörn Svensson (vpk) Arrendators rätt till friköp
          </p>
          <p>
            Frågan om arrendatorernas — och givetvis då de mindre arrendatorerna
            under gods, kyrka och krona — villkor har på senare år tilldragit
            sig ökande uppmärksamhet. Jordarrende är en företeelse som i alla
            europeiska länder historiskt varit kopplad till viktiga sociala
            problem och orättvisor. I ett flertal länder blev detta upphov
            till jordreformer och rättsliga förändringar. I Sverige har dock
            sådana reformer varit svaga och föga konsekventa jämfört med t.ex.
            Tyskland, Danmark, Finland och de baltiska områdena. Det jordbaserade
            frälset hade långt fram i tiden en stark ställning i Sverige och
            den s.k. bondefrigörelsen var ofullständig och tvetydig. Sambandet
            mellan jordhungern hos landsbygdens underklasser och den stora
            emigrationen väckte dock de styrandes intresse. 1908 års emigrationsutredning
            tog utförligt upp problemet. Följden blev bl.a. 1919 års — sedermera
            i olika etapper reformerade — s. k. ensittarlag. Under intrycket
            av den koncentra- tionsinriktade jordbrukspolitiken avskaffades
            denna lag. Det nya intresset kring arrendatorernas situation har
            väckts främst därför att arrendejordens andel av jordbruksmarken
            tenderat öka och därför att arrendatorerna, särskilt under godsen,
            framträtt med organiserad opinions- bildning. Jordägarintresset
            har emellertid på ett olyckligt sätt influerat det arbete som
            skett på regerings- och riksdagsplanet. Betydelsefulla förbätt-
            ringar har visserligen genomdrivits i lagstiftningen, men genomslaget
            har blivit svagt ute på fältet, synbarligen på grund av jordägarinflytandet
            på det provinsiella och lokala planet. Friköpsfrågan har ständigt
            skjutits framåt i tiden och varit föremål för en extra utredning.
            Någon regeringsproposition är ej aviserad under våren 1986. Det
            är angeläget att frågan kan lösas utan ytterligare onödigt dröjsmål.
            Det handlar om en kategori människor som redan alltför länge fått
            vänta på reformer. De som skulle omfattas av en friköpsrätt är
            småbrukare som under ofta hårda förhållanden bedrivit sitt jordbruk,
            hållit landskap öppna och sin bygd levande. Sällan eller aldrig
            har de kunnat påräkna annat än blygsam avkastning för många års
            arbete. De har också i många fall fått finna sig i godtycke från
            de stora jordägarna och har tvingats acceptera former för kontrakt,
            som gett deras sociala position en stor osäkerhet. Det är nu fyra
            år sedan en ny majoritet av socialdemokrater och kommunister ånyo
            kom till stånd i riksdagen, och den borde ha kunnat gå godsarrendatorerna
            och andra innehavare av s.k. historiska arrenden till mötes i
            friköpsfrågan. Tidsfaktorn verkar i flera avseenden till nackdel
            för de mindre arrendato- rerna. Godsinnehavarna använder tillfället
            till att söka göra sig av med sina
          </p>
          <pb facs="riksdagen-motions-pdf/data/198586/mot_198586_l_216/mot_198586_l_216-002.pdf"/>
          <p>
            arrendatorer. För de små jordarrendatorer som närmar sig eller
            överskridit pensionsstrecket är det i många fall betydelsefullt
            att de i förekommande fall kan räkna på att få friköpa den ofria
            mark på vilken deras boningshus är beläget. Det vore en akt av
            den elementäraste rättvisa att arrendatorerna finge se ett orättvist
            system gå i graven före dem själva.
          </p>
          <p>
            Hemställan
          </p>
          <p>
            Mot bakgrund av vad här anförts föreslås att riksdagen beslutar
            att hos regeringen begära att förslag till lag om friköpsrätt
            för s. k. historiska arrenden snarast framläggs.
          </p>
          <p>
            Stockholm i januari 1986
          </p>
          <p>
            Jörn Svensson (vpk)
          </p>
          <p>
            Mot. 1985/86 L216
          </p>
        </div>
      </div>
    </body>
  </text>
</TEI>
