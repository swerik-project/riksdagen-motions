<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__316/mot_1946__fk__316-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 316. öd
          </p>
          <p>
            Nr 316.
          </p>
          <p>
            Av herr Eriesson, Carl Eric, i anledning av Kungl. Maj:ts pro-
            position med förslag till lag angående ändring i lagen den 29
            juni 1945 (nr 420) om semester, m. m.
          </p>
          <p>
            I proposition nr 221 har Kungl. Maj:t för riksdagen framlagt
            förslag till lag angående ändring i lagen den 29 juni 1945 om
            semester, m. m. Propositionen, som i stort bygger på 1942 års
            semesterkommittés betänkande, upptager bl. a. förslag till bestämmelser
            om utsträckt rätt till semester för dels arbetstagare under 18
            år och dels vissa arbetstagare med särskilt pressande eller hälsofarligt
            arbete. Även om helt allmänt kan sägas, att bestämmelserna, därest
            de komma att genomföras, lägga mycket stora ekonomiska bördor
            på näringslivet i gemen samt måhända medföra en generell produktionsminskning,
            vilket med hänsyn till nuvarande förhållanden ute i världen skulle
            vara olyckligt, synes likväl en särskild gren av näringslivet,
            nämligen sjöfarten, drabbas ytterst hårt av förslaget. Visserligen
            ha representanter för sjöfarten genom Sveriges redar- förening
            lämnats tillfälle att framföra sina speciella synpunkter på kommit-
            téns betänkande, men Kungl. Maj:t torde icke kunna sägas hava
            tillbörligt beaktat dessa, som helt kort avfärdats utan någon
            närmare motivering. Det är därför nödvändigt att låta även riksdagen
            pröva de synpunkter på förslaget, som för sjöfartens del här närmare
            komma att utvecklas. Vad till en början beträffar de föreslagna
            bestämmelserna om en avsevärt längre semester för de yngre arbetstagarna
            äro dessa ägnade att väcka starka betänkligheter. Den omständigheten,
            att dylika arbetstagare oftare byta an- ställning än de äldre,
            vilket är särskilt vanligt inom sjöfarten, samt att de of- tast
            icke utföra något tyngre eller ansvarsfullare arbete, har av Kungl.
            Maj:t lämnats helt åsido. Därigenom har frångåtts den hittills
            allmänt vedertagna principen, att ju längre en arbetstagare varit
            anställd och ju större och an- svarsfullare uppgifter, som ålagts
            denne, desto bättre förmåner böra komma ve- derbörande till godo.
            Ett genomförande av förslaget i denna del skulle säker- ligen
            väcka misstämning och slitningar på arbetsmarknaden samt dessutom
            medföra, att den yngre arbetskraften skulle komma i efterhand
            vid nyanställ- ningar. En relativt stor del av sjöfolket rekryteras
            ju vid unga år närmast såsom lärlingar och få därefter under någon
            tid skaffa sig utbildning i yrket.
          </p>
          <pb facs="riksdagen-motions-pdf/data/1946/mot_1946__fk__316/mot_1946__fk__316-002.pdf"/>
          <p>
            6 Motioner i Första kammaren, nr 316.
          </p>
          <p>
            Under denna utbildningstid få de givetvis endast utföra lättare
            och mindre kvalificerade sysslor, vilka på intet sätt kunna sägas
            motivera eller berättiga till längre semester för dem än för annan
            personal. Det är långt ifrån osannolikt, att åldersgränsen vid
            nyanställningar inom handelsflottan därigenom kommer att i allt
            större utsträckning höjas till förfång för den praktiksökande
            ung- domen. Kommittén har i förbigående berört detta förhållande
            men avfärdat detsamma med att »någon fara för att arbetsgivarna
            vid utökad semester för ungdomen skulle använda yngre arbetskraft
            i minskad omfattning torde icke föreligga.» Detta torde dock vara
            att alltför lättvindigt förbigå denna allvarliga fråga, som icke
            minst ungdomen måste vara synnerligen intresserad av. Vad därefter
            angår förslaget i vad det avser förlängd semester för vissa arbetstagare
            med särskilt pressande eller hälsofarligt arbete har till denna
            kategori bl. a. hänförts personal, som utfört arbete, förlagt
            så att minst fyra timmar av arbetstiden för dygn infallit mellan
            kl. 22.00 och kl. 6.00. Därigenom kommer samtlig däcks- och maskinpersonal
            å fartyg, som befinner sig till sjöss minst 16 dygn i månaden,
            att bliva kvalificerade för den längre semestern. Antalet fartyg
            med sjötjänstgöring av denna längd i månaden är mycket stort,
            varför det kommer att röra sig om en betydande personalstyrka,
            som sålunda skulle äga rätt till längre semester. Av förklarliga
            skäl är det omöjligt att omlägga arbetet till sjöss, så att detsamma
            icke bedrives i skift. Då ett fartyg är till sjöss, måste däcks-
            och maskinpersonalen ständigt vara indelad i sed- vanliga vakter,
            d. v. s. arbetet måste pågå dygnet runt. Den tjänstgöring natte-
            tid, som förekommer ombord å fartyg till sjöss, utgöres av för
            fartygets fram- drivande, manövrering eller navigering erforderliga
            sysslor på däck eller i maskin. Det må f. ö. i detta sammanhang
            framhållas, att ett 4-timmars natt- skift ombord på ett fartyg
            till sjöss t. ex. för en matros är indelad i tre perio- der, en
            med tjänstgöring som rorsman, en vid utkiken och den sista i bered-
            skap. Ett 4-timmars nattskift å sjön innebär således ej oavbrutet
            arbete. Vid hamnliggande kan ev. nattarbete i huvudsak endast
            förekomma beträffande vakthållning. Ett nattskift för sjömän kan
            således icke i annat än rena undantagsfall lik- ställas med sådan
            tjänstgöring t. ex. inom industrien, varför det ej kan anses vara
            av den karaktär, att detsamma skulle kunna kvalificera till en
            längre semester på sätt som nu är föreslaget. Överhuvud taget
            måste sjöfartens semesterproblem ses ur en helt annan syn- vinkel
            än det övriga näringslivets. Denna fråga ligger helt annorlunda
            till för sjöfolk än för i land anställda, främst kanske på grund
            därav att semester i egentlig mening icke förekommer för det övervägande
            antalet sjömän, d. v. s. manskapet, utan här kan det endast bliva
            tal om semesterersättning. De medi- cinska och socialhygieniska
            synpunkter, som eljest motivera en semesterrätt, kunna i regel
            icke göras gällande beträffande sjömän på grund av de vanligen
            kortvariga anställningarna. Det allmänna behovet av en viss vila
            för sjömän- nen efter en tjänstgöring tillfredsställes genom avmönstring
            och en mer eller
          </p>
          <pb facs="riksdagen-motions-pdf/data/1946/mot_1946__fk__316/mot_1946__fk__316-003.pdf"/>
          <p>
            Motioner i Första kammaren, nr 316. 7T
          </p>
          <p>
            mindre kortvarig tid på landbacken före ny mönstring. I realiteten
            blir således semesterproblemet för sjömännen endast en fråga om
            förhöjd lön under arbets- tiden. På grund därav synes denna icke
            böra lösas lagstiftningsvägen utan 1 stället genom fria löneförhandlingar
            mellan parterna. Vidare står sjöfartsnäringen i särklass, när
            det gäller kostnaderna för se- mester, i det att dessa bliva betydligt
            större för sjöfarten än för industrien. En fabriksägare kan t.
            ex. bevilja samtliga anställda semester på samma tid, därvid driften
            vid fabriken tillfälligtvis nedlägges. På motsvarande sätt kan
            man av naturliga skäl icke förfara inom sjöfarten för den del
            av de anställda, som har rätt att taga ut semester i vila. När
            det gäller kontor och affärer och även vissa industrier, kunna
            vidare de anställda beviljas semester i viss ord- ning, varvid
            den för tillfället lediga personalens arbete uppdelas på de kvar-
            varande. Ett sådant förfaringssätt kan emellertid icke komma till
            användning inom sjöfarten, där på grund av arbetstids- och bemanningsföreskrifter
            städse erfordras ett visst antal ombordanställda. Slutligen måste
            framhållas, att varken Kungl. Maj:t eller semesterkommittén närmare
            ingått på konsekvenserna av förslaget för sjöfartens vidkommande;
            detta synes desto mera betänkligt, som man ständigt måste vara
            på det klara med sjöfartens internationella karaktär. Varje ny
            pålaga på den svenska sjö- farten, som icke samtidigt också drabbar
            konkurrentländerna, nedsätter känn- bart dess förmåga att hävda
            sig i den internationella konkurrensen. I förslaget synes man
            vidare helt ha förbisett de sedan många år tillbaka synliga strävan-
            dena att genomföra internationella föreskrifter på sjöfartens
            område när det gäller de ombordanställdas förmåner. Under november
            månad 1945 avhölls i Köpenhamn en förberedande teknisk sjöfartskonferens
            på föranstaltande av Internationella arbetsbyrån, varvid även
            semesterfrågan behandlades. Vid denna konferens förordade de svenska
            regeringsrepresentanterna bl. a. ett förslag till internationella
            föreskrifter om semester för sjöfolk, där ingen annan differen-
            tiering av semesterns längd förekom än när det gällde befäl kontra
            manskap. I detta sammanhang bör till sist påpekas, att frågan
            om sjöfolkets anställnings- förhållanden skall bliva föremål för
            internationell behandling vid konferens i Seattle i juni månad
            i år. Resultatet av denna konferens bör i första hand avvaktas,
            innan några nya bestämmelser för den svenska sjöfartens anställ-
            ningsförhållanden genomföras. Det torde icke föreligga någon anledning
            för Sverige att isolerat införa längre gående bestämmelser i dessa
            avseenden än vad som genomföres internationellt. I varje fall
            är det av synnerlig vikt, att den svenska sjöfarten icke ålägges
            större utgifter för sina anställdas förmåner än som motsvaras
            av vad som förekommer i andra sjöfartsidkande nationer. På grund
            av vad sålunda anförts bör den svenska sjöfarten för närvarande
            undantagas, när det gäller arbetstagares semesterrätt eller rätt
            till semester- ersättning, från de i propositionen föreslagna
            bestämmelserna i avvaktan på närmare utredning, främst om den
            internationella reglering därom, som kan komma att under den närmaste
            tiden genomföras.
          </p>
          <pb facs="riksdagen-motions-pdf/data/1946/mot_1946__fk__316/mot_1946__fk__316-004.pdf"/>
          <p>
            Motioner i Första kammaren, nr 316. Därför hemställes,
          </p>
          <p>
            att riksdagen vid behandlingen av Kungl. Maj:ts proposition nr
            221 måtte besluta tills vidare undantaga sjöfartsnäringen från
            den föreslagna nya lagstiftningens tillämpningsområde, samt att
            vederbörande utskott måtte låta utarbeta därför erfor- derlig
            författningstext.
          </p>
          <p>
            Stockholm den 30 april 1946. ; Carl Eric Ericsson.
          </p>
        </div>
      </div>
    </body>
  </text>
</TEI>
