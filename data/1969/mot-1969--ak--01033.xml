<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1033/mot_1969__ak__1033-001.pdf"/>
      <fw>
        Motion i Andra kammaren, nr 1033 år 1969 5
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1033
          </p>
          <p>
            Av herr Mattsson m. fl., i anledning av Kungl. Maj:ts proposition
            nr 4, angående utbildningens organisation vid filosofisk fakultet
            m. m.
          </p>
          <p>
            (Lika lydande med motion nr 904 i Första kammaren)
          </p>
          <p>
            I Kungl. Maj:ts proposition nr 4 förelägges riksdagen förslag
            angående utbildningens organisation vid filosofisk fakultet m.
            m. Förslaget innebär inrättandet av en ny filosofie kandidatexamen,
            som normalt skall kunna avläggas efter tre års studier. Den avses
            ersätta nuvarande filosofisk ämbets- examen och filosofie kandidatexamen.
            Utbildningen inom skilda ämnesom- råden avses ske i studiekurser,
            vilka delas in i kurser. Den skall organiseras i ett antal utbildningslinjer
            enligt principen om successiva val. De studeran- de som inte önskar
            läsa enligt någon av nämnda utbildningslinjer får möj- lighet
            att välja särskilda utbildningslinjer. Antalet studiekurser som
            kan genomgås vid universitetsfilialerna avses bli ökat. Frågan
            om en fastare organisation av studierna vid de filosofiska fakul-
            teterna aktualiserades i riksdagen år 1965 i Kungl. Maj:ts proposition
            nr 141 angående utbyggnaden av universitet och högskolor m. m.
            Dåvarande departementschefen anförde bl. a.: Medan tillträde hittills
            i princip varit fritt till studier i varje enskilt ämne inom filosofisk
            fakultet bör sålunda organisationen i framtiden tillåta fritt
            tillträde endast till vissa fasta studiegångar såsom redan är
            förhållandet vid spärrade fakulteter och högskolor samt vid de
            teologiska och juridiska fakul- teterna. En sådan anordning kan
            ej anses innebära någon väsentlig inskränk- ning i valfriheten
            i jämförelse med nuvarande förhållanden. Undersökningar som gjorts
            beträffande vilka ämnen som ingår i primärexamina vid de filo-
          </p>
          <p>
            sofiska fakulteterna visar nämligen att de studerande väljer
            ett relativt be- gränsat antal ämneskombinationer.
          </p>
          <p>
            I motioner från centerpartiet i anledning av förenämnda proposition
            god- togs principen om de fasta studiegångarna. Motionärerna framhöll
            emeller- tid också bl. a.:
          </p>
          <p>
            Emellertid finner vi det angeläget understryka att den fastare
            organisatio- nen av utbildningen vid de filosofiska fakulteterna
            blir så flexibel, att hän- syn i särskilda fall kan tagas till
            de studerandes personliga dispositioner. Sålunda bör avbrott för
            kortare perioder i förvärvslivet kunna ifrågakomma. Framför allt
            med hänsyn till de studerande, som av ekonomiska skäl måste avbryta
            sina studier, är det angeläget med någon form av dispens i detta
            avseende. Av sjukdom förorsakade studieavbrott bör inte heller
            leda till in- skränkningar i rätten att studera.
          </p>
          <pb facs="riksdagen-motions-pdf/data/1969/mot_1969__ak__1033/mot_1969__ak__1033-002.pdf"/>
          <fw>
            6 Motion i Andra kammaren, nr 1033 år 1969
          </fw>
          <p>
            Statsutskottet fann emellertid att kravet på flexibilitet i de
            fasta studie- gångarna inte borde föranleda någon riksdagens åtgärd.
            Mot detta reserve- rade sig företrädarna i utskottet för centerpartiet,
            folkpartiet samt högern. Syftet med fastare studiegångar vid de
            filosofiska fakulteterna är att nå effektivare studier och därigenom
            få till stånd en snabbare genomström- ningshastighet. Detta måste
            anses vara nödvändigt för att den växande efter- frågan på högre
            utbildning skall kunna tillgodoses. Antalet studerande vid universitet
            och högskolor har ökat snabbt under senare år. Ökningen har varit
            långt större än beräknat. I mitten av 1940-talet erhöll omkring
            15 000 personer högre utbildning. Läsåret 1960/61 hade antalet
            stigit till nära 35 000. År 1965 utgick riksdagen från att antalet
            studerande vid här ifråga- varande skolor i början av 1970-talet
            skulle vara 87 000. Universitetskans- lersämbetet räknar i sitt
            förslag till anslagsäskanden för budgetåret 1969/70 med att 104
            000 studenter innevarande läsår är närvarande vid fakulteter och
            högskolor inom ämbetets förvaltningsområde. Motsvarande siffra
            för läsåret 1972/73 beräknas till drygt 123 000. Huvuddelen av
            ökningen av studerandeantalet faller på de filosofiska fa- kulteterna.
            För att göra det möjligt att bibehålla fritt tillträde till dessa
            framstår det såsom nödvändigt att förkorta studietiden. Vi anser
            därför, att en fastare organisation av verksamheten vid ifrågavarande
            fakulteter inte kan undvikas. Det är dock angeläget att det sker
            inom ramen för ett flexibelt system med möjligheter för den enskilde
            studeranden att anpassa sina studier i enlighet med sin intresseinriktning.
            Mot bakgrunden härav anser vi det i förevarande proposition föreslagna
            systemet vara överlägset det förslag som presenterades av universitetskanslersämbetets
            arbetsgrupp för fasta studiegångar. I princip synes oss sålunda
            Kungl. Maj:ts förslag böra godtas. I propositionen föreslås 17
            utbildningslinjer. Någon redovisning av grun- derna för fastställandet
            av just detta antal ges dock inte. Ej heller meddelas efter vilka
            principer man konstruerat de olika ämneskombinationerna. Så- lunda
            saknas de pedagogiskt betingade överväganden som kan ha legat
            till grund för utformningen av utbildningslinjerna. Det är därför
            förenat med stora svårigheter att ta ställning till huruvida de
            föreslagna linjerna mot- svarar föreliggande behov. Enligt vår
            mening är förslaget i alltför hög grad inriktat på lärarutbild-
            ningen. Näringslivets behov av akademiker tycks inte vara tillgodosett
            i det föreliggande förslaget till utbildningslinjer. Kravet på
            kunskaper om inter- nationella förhållanden synes oss inte heller
            beaktat i tillräcklig utsträck- ning. Även om dessa frågor bör
            ges plats i flera olika ämnen är det ange- läget med utbildningslinjer
            som speciellt inriktas på internationella frågor. Nämnda synpunkter
            bör beaktas vid det fortsatta arbetet med utbildnings- linjernas
            utformning. Det är vidare angeläget att de erfarenheter som vinnes
            av det nya syste-
          </p>
          <pb facs="riksdagen-motions-pdf/data/1969/mot_1969__ak__1033/mot_1969__ak__1033-003.pdf"/>
          <fw>
            Motion i Andra kammaren, nr 1033 år 1969 7
          </fw>
          <p>
            met så snart som möjligt får påverka utformningen av de olika
            utbildnings- linjerna. Nya utbildningslinjer kommer också att
            krävas. Beträffande de föreslagna utbildningslinjerna noterar
            vi att fyra stycken under andra av- delningen inte ger några valmöjligheter,
            då endast ett alternativ erbjudes på var och en av dem. Detta
            är enligt vår mening inte tillfredsställande. Det synes rimligt
            att på dessa utbildningslinjer ytterligare ett eller flera ämnen
            införes under andra avdelningen. Det bör uppdras åt Kungl. Maj:t
            att beakta detta vid fastställandet av utbildningslinjerna. Enligt
            den i propositionen föreslagna konstruktionen synes det inte bli
            möjligt att läsa påbyggnadskurser i första avdelningens ämnen
            i direkt följd. Härigenom kan det befaras att intresset för högre
            studier i dessa ämnen avtar. Vi föreslår därför att påbyggnadskurser
            skall kunna läsas 1 direkt anslutning till första avdelningens
            ämnen. Frågan om den eftergymnasiala utbildningen är för närvarande
            föremål för utredning av 1968 års utbildningsutredning. Detta
            arbete måste natur- ligtvis också innesluta en diskussion om målsättningen
            för den högre ut- bildningen. Det är emellertid av stor vikt att
            denna målsättningsdiskussion nu kommer att föras även utanför
            utredningen. En sådan diskussion kom- mer att tillföras nytt stoff
            genom de betänkanden som utredningen avläm- nar. Även om ställning
            tages till frågan om de filosofiska fakulteternas orga- nisation
            redan nu, får detta givetvis inte hindra att den fortsatta diskussio-
            nen leder fram till andra ställningstaganden. De studerande »som
            har klart utformade studiemål» bör enligt proposi- tionen medges
            att fritt kombinera studiekurser till en egen studiegång, s. k.
            särskild utbildningslinje. Vi anser det vara av stort värde att
            sådana möjlig- heter ges. En betydelsefull fråga 1 detta sammanhang
            är hur klart utfor- made studiemålen måste vara för att särskilda
            utbildningslinjer skall till- låtas. Enligt vår mening är det
            inte rimligt, att den som väljer sådan ut- bildningslinje skall
            ha en mera inskränkt valfrihet än den som studerar enligt någon
            av de föreslagna fasta linjerna. Ett av syftena med en fastare
            organisation är att hjälpa de studerande att välja utbildningsväg,
            och då bör man inte alltför tidigt tvinga dem till ett val vars
            konsekvenser de har svårt att överblicka. Denna uppfattning, till
            vilken föredragande statsrådet ansluter sig, synes oss böra prägla
            även utformningen av de särskilda utbildningslinjerna. Andra avdelningen
            inom en sådan bör kunna innehålla flera alternativ. Även på särskild
            utbildnings- linje bör sålunda principen om successiva tillval
            tillämpas. Vidare bör möj- ligheter föreligga att gå över från
            någon av de fastställda utbildningslinjerna till särskild utbildningslinje.
            Studerande som inte önskar utbildning av sådan omfattning som
            krävs för akademisk grundexamen skall enligt föreliggande förslag
            kunna få bevis över genomgången, kortare utbildning. Sådant bevis
            skall emellertid ej kunna erhållas utan att kurser om sammanlagt
            minst 20 poäng genomgåtts. Detta
          </p>
          <pb facs="riksdagen-motions-pdf/data/1969/mot_1969__ak__1033/mot_1969__ak__1033-004.pdf"/>
          <fw>
            8 Motion i Andra kammaren, nr 1033 år 1969
          </fw>
          <p>
            innebär i princip att en termins studier krävs för erhållande
            av bevis. Det förekommer dock även kortare kurser, och enligt
            vår mening bör bevis för genomgång av sådan kurs med godkänt resultat
            kunna erhållas. Vi föreslår sålunda att dylikt bevis även för
            halvterminskurser, motsvarande 10 poäng, skall ges. Vi noterar
            med tillfredsställelse att möjligheter till deltidsstudier kommer
            att erbjudas. De deltidsstuderande utgör en mycket heterogen grupp,
            och det torde vara förenat med svårigheter att fastställa generellt
            verkande regler för på detta sätt bedrivna studier. Stor generositet
            synes oss emellertid böra visas om studietakten av olika skäl
            stundom blir låg. Den som bedriver sina studier vid sidan av förvärvsarbete
            kan genom att detta helt tar hans tid i anspråk tvingas tidvis
            göra uppehåll i studierna. Deltidsstuderande som vårdar barn i
            hemmet kan genom i anslutning härtill uppkomna problem få svårigheter
            med att uppehålla studierna kontinuerligt. Engagemang i föreningsverksamhet
            kan också i vissa fall omöjliggöra heltidsstudier. Det är av vikt
            att studier på deltid möjliggöres även under sådana omständig-
            heter och att hänsyn då tages till att ifrågavarande engagemang
            vissa tider kan kräva att studierna ligger nere. Här åberopade
            förhållanden bör enligt vår mening tillmätas betydelse vid ställningstagande
            till frågor om skiljande av deltidsstuderande från undervisningen.
            Den utvidgning av verksamheten vid universitetsfilialerna som
            föreslås i propositionen är enligt vår mening mycket betydelsefull.
            Genom att tre- betygsundervisning nu blir möjlig torde de studerande
            i betydligt större utsträckning än hittills kunna nå fram till
            grundexamen vid filialerna, något som bl. a. bör medverka till
            en minskning av studietidens längd. Ett antal nya tjänster för
            studierådgivning m. m. föreslås i propositionen. Vi hälsar dessa
            förslag med tillfredsställelse. Det är av grundläggande be- tydelse
            att den studerande när han kommer till universitetet kan få upp-
            lysningar om olika studievägar och om de möjligheter som arbetsmarkna-
            den kan tänkas erbjuda när studierna avslutats. På detta sätt
            bör den stu- derande utan dröjsmål kunna igångsätta studierna.
            Ändå måste man räkna med att det kommer att finnas elever som
            får svårigheter när det gäller att nå studieresultat, och dem
            bör man försöka hjälpa genom studieråd- givning. De förstärkningar
            som de föreslagna tjänsterna som utbildningsledare, studievägledare
            och studierådgivare innebär får förutsättas leda till för- bättringar
            för de studerandes möjligheter att finna sig till rätta. Med tanke
            på det stora behov som föreligger i detta avseende torde emellertid
            propo- sitionens förslag inte vara tillräckligt. Verksamheten
            bör dock komma i gång innan den utvidgas ytterligare. Stor uppmärksamhet
            måste ägnas åt systemets sätt att fungera, och det är angeläget
            att man ser till att en upp- repning av de svårigheter som nuvarande
            förhållande lett till undvikes. Med stöd av vad som ovan anförts
            hemställes,
          </p>
          <pb facs="riksdagen-motions-pdf/data/1969/mot_1969__ak__1033/mot_1969__ak__1033-005.pdf"/>
          <fw>
            Motion i Andra kammaren, nr 1033 år 1969 9
          </fw>
          <p>
            att riksdagen måtte vid sin behandling av proposition nr 4 I.
            i skrivelse till Kungl. Maj:t uttala a) att vid utformningen av
            de fasta utbildningslinjerna hänsyn må tagas till näringslivets
            behov och till kravet på internationella kunskaper enligt i motionen
            anförda riktlin- jer, b) att de erfarenheter som vinnes av det
            nya systemet så snart som möjligt får påverka utformningen av
            de olika ut- bildningslinjerna, c) att minst två alternativ må
            erbjudas under utbildnings- linjernas andra avdelning, d) att
            påbyggnadskurs i första avdelningens ämne skall få läsas i direkt
            anslutning till detta, e) att principen om successiva tillval
            må tillämpas även på särskild utbildningslinje, f) att bevis för
            genomgången utbildning må erhållas för kurser om sammanlagt minst
            10 poäng, samt g) att verkningarna av den i propositionen förstärkta
            studierådgivningen må följas med stor uppmärksamhet och av erfarenheterna
            motiverade förslag till ytterligare utvidg- ning av verksamheten
            framläggas; II. i övrigt beakta vad som i motionen anförts.
          </p>
          <p>
            Stockholm den 7 februari 1969
          </p>
          <p>
            Lennart Mattsson (cp) Claes Elmstedt (cp) Sven Johansson (cp)
            i Skärstad
          </p>
        </div>
      </div>
    </body>
  </text>
</TEI>
