<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03377">
  <teiHeader>
    <fileDesc>
      <titleStmt>
        <title>En liberal migrationspolitik</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3377 av Robert Hannah m.fl. (L)</title>
          <idno type="rdwebb">H9023377</idno>
          <rs type="number">3377</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023377/text</ref>
          <ref type="dokument_url_html">http://data.riksdagen.se/dokument/H9023377</ref>
          <ref type="dokumentstatus_url_xml">http://data.riksdagen.se/dokumentstatus/H9023377</ref>
          <ref type="docx">http://data.riksdagen.se/fil/47482D8F-C822-4592-B9AC-D89D2DEB8181</ref>
          <ref type="pdf">http://data.riksdagen.se/fil/322DAAB3-E2BA-4BBA-826E-30CCC6082D2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AhDyexpYrwcG3PBEzXEwEB" type="signed"/>
        <correspContext corresp="i-AhDyexpYrwcG3PBEzXEwEB">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-CT7GbBWt85aquJKgwchZTL" type="submitted">
          <date when="2021-10-04"/>
          <time when="17:58:00"/>
        </correspAction>
        <correspAction xml:id="i-EnUW2vZHwwXr38Q5c7ypmN" type="reviewed">
          <date when="2021-10-04"/>
          <time when="19:54:54"/>
        </correspAction>
        <correspAction xml:id="i-3gvQQm45wFbbo6sD4v5Xyv" type="referred">
          <date when="2021-10-14"/>
        </correspAction>
        <correspAction xml:id="i-RiavjLBSV2kKfKrba9FNCY" type="assigned">
          <date when="2022-08-24"/>
          <time when="11:27:15"/>
        </correspAction>
        <correspContext corresp="i-RiavjLBSV2kKfKrba9FNCY">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-YQ2orxSxQyVhcNpSbza5u9" type="behandlas_i"/>
        <correspContext corresp="i-YQ2orxSxQyVhcNpSbza5u9">
          <ref type="uppgift">2021/22:SfU13</ref>
          <ref type="ref_dok_id">H901SfU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU13</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2nJg7xAkjTfrDTxQRdTnDT" type="behandlas_i"/>
        <correspContext corresp="i-2nJg7xAkjTfrDTxQRdTnDT">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LxU14wrbRGaXWFB9A59Vtm" type="behandlas_i"/>
        <correspContext corresp="i-LxU14wrbRGaXWFB9A59Vtm">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MwpsKaKh3vBf4AUzXvLEqW" type="behandlas_i"/>
        <correspContext corresp="i-MwpsKaKh3vBf4AUzXvLEqW">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3377 av Robert Hannah m.fl. (L)
          En liberal migrationspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Uwvvang46KmW3cG78ro19M">
            Förslag till riksdagsbeslut
          </head>
          <list style="ol">
            <item xml:id="i-5DfG8o68FcY6PhnkbRMuik">
              Riksdagen ställer sig bakom det som anförs i motionen om åtgärder
              för att förbättra rättssäkerheten och hållbarheten i asylsystemet
              och tillkännager detta för regeringen.
            </item>
            <item xml:id="i-9dkuV6x9GUdMruCnpVUASv">
              Riksdagen ställer sig bakom det som anförs i motionen om att
              arbetskraftsinvandring handlar om Sveriges tillväxt och konkurrenskraft
              och tillkännager detta för regeringen.
            </item>
            <item xml:id="i-WJJaeRmYo342uoK6ie9fvZ">
              Riksdagen ställer sig bakom det som anförs i motionen om att
              nya direktiv bör tas fram som tydligt prioriterar jämställdhet
              och särskilt utsatta grupper i kvotflyktingsystemet och tillkännager
              detta för regeringen.
            </item>
            <item xml:id="i-CFug88hctUtUqAww3vZ2XN">
              Riksdagen ställer sig bakom det som anförs i motionen om att
              analysera rättstillämpningen när det kommer till fall med förföljelse
              eller välgrundad fruktan för förföljelse på grund av sexuell läggning,
              kön eller könsuttryck, och detta tillkännager riksdagen för regeringen.
            </item>
            <item xml:id="i-AkNCq7fhdL9EvdsmthZ4iF">
              Riksdagen ställer sig bakom det som anförs i motionen om att
              se över den s.k. territorialprincipen i syfte att underlätta för
              nyfödda barn att erhålla svenskt medborgarskap och tillkännager
              detta för regeringen.
            </item>
            <item xml:id="i-QdVxVwZYTE5fZDFrR8xxPB">
              Riksdagen ställer sig bakom det som anförs i motionen om en översyn
              av offentliga biträden i asylärenden och tillkännager detta för
              regeringen.
            </item>
            <item xml:id="i-GrPX4qsrfABKNXLFezK11T">
              Riksdagen ställer sig bakom det som anförs i motionen om en väl
              fungerande återvändarpolitik och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6MsBjLZKyzpSJb195HnNS9" type="h1">
            Motivering
          </head>
          <p xml:id="i-Q8GEERCCScWVWgKxT86Ug9">
            Sverige ska vara möjligheternas land för de som väljer att flytta
            hit. Sveriges långa tradition av öppenhet gentemot omvärlden har
            bidragit till vår utveckling, tillväxt och välfärd. I dag bor
            här människor med rötter från världens alla hörn, här talas alla
            större språk. Det gör vårt land rikare och mer pluralistiskt och
            ger oss större möjligheter på en global marknad. Globalisering
            är bra, för världen, Europa, Sverige och enskilda individer. Vi
            vill att människor ska kunna flytta, jobba och studera.
          </p>
          <p xml:id="i-B5D51vvMjnMxgGEHopGTZN">
            Invandring är också en avvägning mellan målkonflikter. Liberalernas
            migrationspolitik bygger därför på humanism och realism. När krig,
            förföljelse och fattigdom tvingar människor på flykt, har vi ett
            medmänskligt ansvar för varandra. Samtidigt går det inte att förena
            helt öppna gränser med ett välfärdssamhälle där alla i ett land
            har samma rättigheter, eller en fungerande integration där nya
            svenskar får en chans att hitta bostad, jobb och en plats i samhället.
            Att reglera invandringen, oavsett om det handlar om arbetskrafts-,
            student-, anhörig- eller flyktinginvandring är därför nödvändigt.
          </p>
          <p xml:id="i-PyV6HFPatKh42mkPM2kihL">
            Vi lever i en tid med stora flyktingströmmar som troligen saknar
            motstycke i historien. För att förändra situationen måste väpnade
            konflikter få ett slut och respekten för de mänskliga rättigheterna
            förbättras i världen. Omvärlden måste öka det humanitära stödet
            till flyktingar och till de hjälporganisationer som verkar i och
            runt konfliktområden.
          </p>
          <p xml:id="i-VbiwNGH2j7ZUixwTXy8UvG">
            I Sverige bor i dag över 600 000 vuxna utrikes födda med så låga
            inkomster att de riskerar fattigdom och social utestängning. Det
            motsvarar ett helt Göteborg eller var fjortonde vuxen svensk.
            Det är ett stort misslyckande för oss som vill se Sverige som
            ett öppet samhälle. Dessa personer måste nu få förutsättningar
            att lyckas i Sverige. Samhällets integrationsskuld måste minskas.
          </p>
          <p xml:id="i-FjFi84kW8bStV1CJHPQuxT">
            Att ge alla människor som fått en fristad i Sverige möjligheter
            att bidra till och bli delaktiga i vårt samhälle är en av de största
            uppgifterna vårt land står inför. Misslyckas det kommer nya generationer
            att hamna i utanförskap. Sverige har idag stora integrationsutmaningar.
            Med ett högt söktryck och stor anhöriginvandring ökar belastningen
            i redan utsatta områden.
          </p>
          <p xml:id="i-JUPJDfYFs7Qmnuhj35wyRZ">
            Sverige är en del av ett integrerat Europa och en globaliserad
            värld. Vid sidan av ett rättssäkert asylförfarande för de personer
            som kommer till vårt land ska Sverige också framgent bidra till
            så kallad vidarebosättning av kvotflyktingar genom FN. Vi står
            bakom att Sverige har ökat sitt mottagande av kvotflyktingar till
            cirka 5 000 per år. Genom en ambitiös biståndspolitik kan Sverige
            även bidra till att lindra flyktingars nöd på plats i närområdet,
            bland annat i form av stöd till FN:s flyktingorgan UNHCR. Det
            är vidare av yttersta vikt att Sverige fortsätter att konstruktivt
            bidra till ansträngningarna för att få på plats en europeisk asylpolitik
            där asylrätten värnas, där rättssäkerheten upprätthålls i asylprocessen
            oavsett i vilket land den sker och där alla medlemsländer tar
            gemensamt ansvar för helheten.
          </p>
          <head xml:id="i-GbRXM2e4pkQVF85AG247e7" type="h2">
            Arbetskraftinvandring och kompetensutvisningar
          </head>
          <p xml:id="i-ATnDXpGDyqozj2Nt9o1NbD">
            Det finns en oerhörd potential i att människor kommer till vårt
            land. Sverige ska vara ett attraktivt land för människor med viktig
            kompetens. Svenska företag ska kunna anställa specialister och
            toppstudenter från hela världen ska kunna plugga på svenska universitet.
          </p>
          <p xml:id="i-7sk7ycmtqe12KwJoWZ9uj7">
            Trots bristen på kompetent arbetskraft utvisar vi de människor
            som den svenska arbetsmarknaden behöver. Människor som jobbar
            och bidrar till svensk tillväxt tvingas lämna landet på grund
            av bagatellartade misstag som att den anställde tagit ut för lite
            semester, fått en lön som ligger strax under kollektivavtal eller
            vars arbetsgivare missat att teckna rätt försäkring. Vi kan bara
            konstatera att det inte blir enklare för svenska företag att rekrytera
            ingenjörer, programmerare, systemutvecklare och andra nyckelkompetenser
            från andra länder när de som kommer hit inte vet om de sedan får
            stanna. Sverige förlorar nyckelkompetens som är viktig för vår
            konkurrenskraft.
          </p>
          <p xml:id="i-AwW7CaoBUjxaUgeVeLhH6M">
            Liberalerna menar att reglerna måste förändras och förenklas,
            vilket vi länge påpekat och också har agerat för i riksdagen.
            För närvarande pågår en utredning i syfte att revidera dagens
            regler, något som Liberalerna medverkat till och drivit på för
            att få till stånd.
          </p>
          <p xml:id="i-AiwqpkA5sZ9E633fQk8mRq">
            Vi menar att mindre misstag måste kunna korrigeras även efter
            påtalande från Migrationsverket. Det är inte ovanligt att en brist
            upptäcks först när Migrationsverket påpekat bristen, och det måste
            vara möjligt för en arbetsgivare och arbetstagare att då agera
            för att avhjälpa misstaget. Trots kritik drevs förändringar igenom
            som innebär att ett misstag måste ha rättats till före ett eventuellt
            påpekande om felaktigheten från Migrationsverket.
          </p>
          <p xml:id="i-SkYt6QvKjcpafyWP4NNhR1">
            Det måste också vara möjligt att göra en helhetsbedömning i det
            enskilda fallet. Den som jobbat, betalat skatt och inte missbrukat
            systemet måste kunna få vara kvar i Sverige trots misstag. Regelverket
            får inte vara så stelbent och oproportionerligt att bagatellartade
            misstag leder till att kompetent arbetskraft tvingas lämna Sverige.
          </p>
          <p xml:id="i-8PDFbj3stagaTLcikQfATg">
            Idag är det för krångligt för utländsk nyckelkompetens att byta
            arbetsgivare och yrke under pågående tillståndsperiod, systemet
            måste förenklas betydligt.
          </p>
          <head xml:id="i-LuNhJoeaVPuqW59Wwgbi1Z" type="h2">
            Hållbart flyktingmottagande
          </head>
          <p xml:id="i-HvRYwtC31B6HjmufsWz1jW">
            Migrations- och integrationspolitiken hänger ihop. Samtidigt
            som asylrätten ska värnas kan Sverige inte långsiktigt ta emot
            fler flyktingar än vad vårt samhälle klarar av att integrera in
            i det svenska samhället vad gäller jobb, bostäder, skola med mera.
            En passiviserande integrationspolitik i kombination med en generös
            flyktingpolitik har lett till att delar av Sverige i dag präglas
            av utanförskap och bidragsberoende. Även mottagandet av asylsökande
            måste ske på ett sätt som tydligt värnar flyktingarnas lika rättigheter.
            Det är av största vikt att Migrationsverket gör allt vad som krävs
            för att upprätthålla de boendes trygghet och att det från första
            dagen ges samhällsinformation som klargör vilka lagar som gäller
            i Sverige. Hot eller kränkningar mot t ex. hbtq-personer får aldrig
            accepteras och alla incidenter som utgör lagbrott ska polisanmälas.
          </p>
          <p xml:id="i-GiHnX7M1u3Q1wDKFCApa3W">
            Alla EU-länder måste ta ett solidariskt ansvar för att hjälpa
            asylsökande som söker skydd i EU. Behovet av en mer varaktig lösning
            för att dela ansvaret för asylmottagandet mellan EU:s länder är
            stort och för oss liberaler är det självklart att Sverige ska
            vara drivande för att nå resultat i förhandlingarna om EU:s gemensamma
            asylmottagande. Vi behöver stärka och harmonisera EU:s asylsystem.
            Samma regler ska gälla i alla medlemsländer. Alla medlemsstaters
            ansvar måste tydliggöras. Det är en ohållbar situation att vissa
            länder, däribland Sverige, får ta ansvar för flyktingmottagandet
            när andra EU-länder blundar för sina skyldigheter.
          </p>
          <p xml:id="i-A44QYipgQJYvxc4Y74kKtZ">
            I tider av stora migrationsströmmar är det särskilt viktigt att
            hålla på rättssäkerheten och principerna. Den som har skyddsskäl
            ska få stanna i Sverige, medan den som får avslag måste lämna.
            Det behövs en human och hållbar asylpolitik som värnar individuell
            prövning och rätten att överklaga i domstol. Vårt fokus ska vara
            att hjälpa människor som har skyddsskäl, vilket också innebär
            att de som saknar skyddsskäl måste lämna landet.
          </p>
          <p xml:id="i-YCLMF8FkCjMcgDVEB6GU8L">
            Liberalerna anser att migrationspolitiken måste bli mer feministisk
            och jämställd. Det behövs nya direktiv som tydliggör att särskilt
            utsatta grupper ska prioriteras i kvotflyktingssystemet, t ex.
            utsatta kvinnor, hbtq-personer och personer med funktionsnedsättningar.
            Migrationsverkets statistik visar att det 2020 återigen var en
            majoritet av män/pojkar som Sverige tog emot trots att kvinnor/flickor
            är mer utsatta som flyktingar. Särskilt vad gäller ensamkommande
            unga så tog Sverige nästan inte emot några flickor i relation
            till pojkar.
          </p>
          <p xml:id="i-FYM1MFg6BeWW7cWPAbkKin">
            Förföljelse eller välgrundad fruktan för förföljelse på grund
            av sexuell läggning, kön eller könsuttryck är enligt gällande
            lag skäl för asyl, och den som förföljs kan beviljas flyktingstatus.
            Det finns dock anledning att analysera hur rättstillämpningen
            ser ut i praktiken avseende asylsökande hbtq-personer. Liberalerna
            anser att hbtq-personer inte ska nekas asyl för att de tvingas
            stanna i garderoben, särskilt när själva anledningen till att
            de inte har kommit ut i hemlandet är landets förtryckande sociala
            och rättsliga normer. Praxisutvecklingen för asylsökande som hänvisar
            till könsrelaterad förföljelse, däribland hbtq-personer, behöver
            fortlöpande följas. Dessutom behöver insatser göras för att stärka
            hbtq-kompetensen vid själva asylprövningen.
          </p>
          <head xml:id="i-GuuBDJ8AhHzK67evs7XLnq" type="h2">
            Migrationen får inte öka integrationsskulden
          </head>
          <p xml:id="i-9FtXVNywyuSJKzMcmefJM6">
            Om personer inte kommer i arbete och har en ordnad boendesituation
            riskerar nya generationer av nyanlända att drivas in i långvarigt
            bidragsberoende, trångboddhet och stor social misär. Sverige måste
            ta ansvar för den segregation som råder i vårt land och vi måste
            hantera den integrationsskuld som har byggts upp under en lång
            tid. Därför är det rimligt att det undantag från försörjningskravet
            som finns för den som ansöker om att vara anknytningsperson inom
            3 månader efter att hen fått uppehållstillstånd, fortsatt ska
            gälla för konventionsflyktingar men inte för andra grupper.
          </p>
          <p xml:id="i-5hSFpAXQP4Ur4rSzopfG72">
            Konventionsflyktingar har också ett sådant undantag fastslaget
            i EU-rätten och ska respekteras. Liberalerna anser att även skyddsbehövande
            ska kunna familjeåterförenas i Sverige, men det är då viktigt
            att anknytningspersonen har skaffat arbete och har en boendesituation
            som är rimlig för att resten av familjen ska kunna få en anständig
            tillvaro i Sverige och lättare kunna integreras.
          </p>
          <p xml:id="i-QSSkibANfiMZBeCX1FxwxZ">
            Det behöver också bli enklare för barn som föds i Sverige att
            bli svenska medborgare. Svensk rätt bygger i dag på härstamningsprincipen,
            det vill säga att föräldrarnas medborgarskap avgör om ett nyfött
            barn blir svensk medborgare eller ej.
          </p>
          <p xml:id="i-79TktRjeEMfE9m4mCs78q2">
            Denna princip bör kompletteras med territorialprincipen, som
            tar sin utgångspunkt i frågan om var barnet föds. Medborgarskapsutredningen
            presenterade ett förslag om att barn som föds i Sverige ska kunna
            bli svenska medborgare vid födseln om minst en förälder har uppehållstillstånd
            i landet och är folkbokförd här sedan en viss tid. Detta förslag
            är ett viktigt första steg, och bör genomföras.
          </p>
          <p xml:id="i-LDNinpQJ2TmuQRR2qsZwFC">
            Liberalerna vill också att möjligheten till andra reformer som
            stärker barns rätt till svenskt medborgarskap direkt från födseln
            övervägs.
          </p>
          <head xml:id="i-6GAU4K6Vsk2HS55G2D65TY" type="h2">
            Rättssäkerheten måste stärkas i asylprocessen
          </head>
          <p xml:id="i-7tJwFAH1j7R7z7TsDmkzFP">
            Den migrationspolitik som riksdagen nyligen beslutade om är i
            vissa delar ett stort misslyckande. Det fanns chans att skapa
            en bred politisk enighet kring en långsiktig migrationspolitik
            byggd. I stället beslutade riksdagen med minsta möjliga majoritet
            om en migrationspolitik som kommer att behöva omprövas vid en
            ny större flyktingvåg.
          </p>
          <p xml:id="i-2jiMbdi75RMZw4FRFtyh1N">
            Vi vill understryka att den kritik vi riktar mot beslutet inte
            handlar om asylrätten. Att värna asylrätten och försvara rätten
            till en fristad för människor på flykt undan förföljelse och krig
            är en grundläggande liberal princip. Men detta innebär att prioritet
            måste ges åt människor som har skyddsskäl. Väsentliga delar av
            konfliktlinjerna i svensk asylpolitik på senare år har i stället
            handlat om huruvida även personer som efter noggrann prövning
            visat sig sakna skyddsskäl ska ges uppehållstillstånd. Det gäller
            också den lagstiftning som nu införts.
          </p>
          <p xml:id="i-61BMriiY2zTSfy64BFFj33">
            En sak som behöver studeras närmare är identitetsfrågor i samband
            med beslut om permanent uppehållstillstånd. Så länge permanent
            uppehållstillstånd var huvudregel i alla asylärenden var bedömningen
            av den sökandes identitet något som i ett och samma sammanhang
            vägdes in både vid prövningen av skyddsbehov och beslut om permanent
            uppehållstillstånd. När dessa två frågor framöver i huvudsak kommer
            att avgöras vid skilda tillfällen behöver detta beaktas närmare.
            Det är en grundläggande princip inom asylrätten att det är den
            asylsökande som ska göra sitt behov av internationellt skydd sannolikt.
            Det innebär att sökanden också måste göra sin identitet sannolik.
            En bedömning av detta görs således i samband med att den sökande
            beviljas tillfälligt uppehållstillstånd. Frågan om permanent uppehållstillstånd
            handlar inte primärt om skyddsbehov utan innebär i stället en
            livslång rätt för personen att bo i Sverige. I samband med att
            frågan om permanent uppehållstillstånd prövas bör det därför också
            göras en förnyad bedömning av huruvida individens identitet kan
            anses tillräckligt styrkt eller sannolik.
          </p>
          <p xml:id="i-6BmGgadipWETkBL1pWWuAY">
            Riksdagen biföll i juni 2021 ett motionsyrkande från Liberalerna
            med denna innebörd, varför vi inte upprepar det här. Vi förväntar
            oss dock att regeringen skyndsamt genomför den översyn som riksdagen
            efterlyst.
          </p>
          <p xml:id="i-Kdkk3mHV1GCjLdiZK9qAi5">
            Liberalerna vidhåller Migrationskommitténs uppfattning att en
            översyn bör göras av hanteringen av offentliga biträden i asylärenden.
            Liberalerna anser dock att även andra åtgärder behövs för att
            ytterligare stärka rättssäkerheten i migrationspolitiken. Fortsatt
            arbete för kvalitetssäkring av beslutsprocesser och i synnerhet
            för att kvalitetssäkra tolkningen vid muntliga förhör och förhandlingar
            är centralt i detta sammanhang, liksom rimliga handläggningstider
            och goda möjligheter till utbildning och fortbildning.
          </p>
          <p xml:id="i-KCQtTvyhpY4h9486m1iLwK">
            Därutöver behövs det en översyn av hur nämndemän nomineras till
            migrationsdomstolarna. Som framgår av Liberalernas rättspolitiska
            motion anser vi att nämndemannasystemet bör reformeras i syfte
            att minska det partipolitiska genomslaget. Partipolitiskt aktiva
            ska inte hindras att tjänstgöra som nämndemän, men det får under
            inga omständigheter förekomma att nämndemän driver en partipolitisk
            agenda i domstolen. Studier visar dock att så är fallet och att,
            vid migrationsärenden, människors framtid alltså riskerar att
            avgöras av hur slumpen fördelat de partipolitiskt tillsatta nämndemännen.
            Detta kan inte accepteras. Systemet för nomineringar till nämndemän
            i migrationsdomstolar måste reformeras för att få bort partipolitiken
            ur domstolarna.
          </p>
          <head xml:id="i-8MXG5ksYaJgbU2ayQ4JioW" type="h2">
            Återvändandeverksamheten måste fungera
          </head>
          <p xml:id="i-QpojVGgumfhJw9AGrL5z9f">
            Asylprocessen kan aldrig bli rättssäker och rättvis om inte lagar
            och myndighetsbeslut efterlevs. De som har fått utvisningsbeslut
            måste i högre grad lämna Sverige. I Riksrevisionens rapport om
            återvändandeverksamheten 2020:7 framgår det tydligt att ambitionerna
            inte uppnås i återvändandeverksamheten. Det är fortsatt ungefär
            hälften av de som fått avslag som stannat i Sverige fyra år efter
            avslagsbeslut.
          </p>
          <p xml:id="i-4BhmAxjoZsXLSUfux3XmrN">
            Liberalerna vill ha en stramare lagstiftning så att fler personer
            som lever kriminellt ska kunna utvisas, även om de bott länge
            i Sverige. Om en person som är medborgare i ett annat land år
            efter år lever kriminellt i Sverige ska inte bosättningstiden
            i sig räknas personen tillgodo vid prövningen av utvisning. Idag
            när en utländsk medborgare begår brott i Sverige, är det upp till
            åklagaren att ta upp frågan om utvisning. Det är en otillfredsställande
            ordning. Vid grövre brott, eller när det handlar om återfallsförbrytare,
            bör prövning av utvisningsfrågan vara obligatorisk vid rättegång.
            Huvudregeln bör vara att vid allvarliga brott bör utländska medborgare
            dömas till utvisning. Idag är det istället så att i de flesta
            fall av grov brottslighet, utvisas endast en minoritet av de utländska
            brottslingarna. Sveriges åtaganden enligt internationella konventioner
            ska följas. Fara för den enskilde för förföljelse, tortyr eller
            dödsstraff i hemlandet ska också fortsättningsvis anses vara verkställighetshinder.
          </p>
          <p xml:id="i-wQZFi7HcJTzKk2uhWmWwr">
            Antalet utvisningar som ställs in på grund av så kallade verkställighetshinder
            behöver minska. Verkställighetshinder uppstår när en dömd person
            inte kan utvisas på grund av omständigheter i hemlandet, till
            exempel att den dömde riskerar förföljelse eller att landet vägrar
            ta emot honom eller henne. Sverige bör i sina kontakter med andra
            länder sätta ökat tryck på att varje stat tar ansvar för sina
            medborgare i de fall de har dömts till utvisning på grund av brott
            i detta land. Förväntningar om detta behöver också ingå i principerna
            för Sveriges utvecklingsbistånd, gällande mottagarländer Sverige
            eller EU har ett långsiktigt biståndssamarbete med. Självklart
            ska Sveriges åtaganden enligt internationella konventioner följas,
            vilket bland annat innebär att utvisning inte ska ske när en person
            riskerar förföljelse, tortyr eller dödsstraff.
          </p>
          <p xml:id="i-VKENVDXKwV2bnUpdvo9WSP">
            För att upprätta en fungerande återvändandeverksamhet måste flertalet
            åtgärder sättas in. Återvändandestödet måste ses över för att
            se om det är tillräckligt högt för att uppnå önskad effekt. Samordningen
            mellan olika myndigheter och en tydligare gemensam och enhetlig
            målbild behöver sättas. Antalet förvarsplatser kommer med största
            sannolikhet att behöva byggas ut.
          </p>
          <p xml:id="i-2JoxC2QzB9MbLykuv1Vnw7">
            Liberalerna vill skärpa straffen när det gäller hedersrelaterade
            brott. Den som inte är svensk medborgare och som begår ett brott
            med hedersmotiv ska som huvudregel utvisas ur landet och de kvinnor
            och flickor som tvingats lämna sina män p g a förtryck och hedersvåld
            och därmed riskerar utvisning ska ges möjlighet att stanna.
          </p>
          <head xml:id="i-NBPLtej76yJG7tAZGtTPWk" type="h2">
            Undantag för utländska doktorander och forskare
          </head>
          <p xml:id="i-KcdGJSs9CZJXh6EBaoy8pW">
            Liberalerna står bakom de åtstramningar i utlänningslagen som
            riksdagen beslutade om i somras. De nya försörjningskraven, temporära
            uppehållstillstånd som huvudregel och krav på långa anställningsförhållanden
            för permanent uppehållstillstånd i den nya utlänningslagen är
            rimliga. Bristerna i det tidigare systemet utnyttjades på ett
            sätt som inte var tänkt.
          </p>
          <p xml:id="i-CZeRJPMoK3K1jsN8jbbCmR">
            Samtidigt har de nya reglerna visat sig slå orimligt hårt mot
            utländska doktorander och forskare. Det beror på att det inom
            akademin är sällsynt med längre anställningar, vilket innebär
            att det nya kravet på längre anställningsförhållanden blir svårt
            att uppfylla.
          </p>
          <p xml:id="i-D1QQH3t5SE534zRjKWmZo">
            I ett tillägg till utlänningslagen 2014 möjliggjordes för utländska
            doktorander att efter fyra år söka ett permanent uppehållstillstånd.
            Detta tillägg har nu slopats. Det finns heller inga övergångsregler,
            vilket innebär att doktorander har valt att söka sig till ett
            svenskt universitet under förutsättningar som sedan förändrats.
          </p>
          <p xml:id="i-LToeYNqM7xhhu2sqaX3M16">
            Sverige är en avancerad forskningsnation, i flera avseenden nära
            eller i den absoluta världstoppen. Vi bygger vårt välstånd och
            våra höga ambitioner på att vi är konkurrenskraftiga, inte minst
            i fråga om kunskap och kompetens.
          </p>
          <p xml:id="i-PfQcXJyfWGJ9YoPfkFR7eQ">
            Sverige konkurrerar med de bästa universiteten i andra länder
            om duktiga studenter och forskare. Därför måste hög akademisk
            kvalitet och bra villkor för forskare att få stanna finnas.
          </p>
          <p xml:id="i-TAfzCLQSyGhuAVvUKs5mQa">
            Forskare och doktorander är en mycket speciell grupp som kräver
            speciell lagstiftning. Liberalerna vill inte riva upp de nya generella
            reglerna. Vi menar istället att det bör införas ett undantag för
            denna grupp. Ett sådant förslag återfinns i Liberalernas utbildningspolitiska
            motion.
          </p>
        </div>
        <div type="motSignatures">
          <list>
            <item xml:id="i-KLZ4F4mCnMACHerrHTfMv8">
              Robert Hannah (L)
            </item>
            <item xml:id="i-NUrLhz3aKEUxQPdBu8dRtf">
              Bengt Eliasson (L)
            </item>
            <item xml:id="i-T8Dw7CoEzmnzmb4z4oVGtE">
              Johan Pehrson (L)
            </item>
            <item xml:id="i-Gig3YkxT6QoL7oJYziVmga">
              Maria Nilsson (L)
            </item>
            <item xml:id="i-Dkcy1yPpCkftu2EqgdBFP4">
              Lina Nordquist (L)
            </item>
            <item xml:id="i-RRwECFrAx2TSkmqkqat3rs">
              Gulan Avci (L)
            </item>
            <item xml:id="i-Huv2Tf7V1RxQhVFuJtY44m">
              Christer Nylander (L)
            </item>
            <item xml:id="i-HoNU5s3ZG3zxGBa9FsWRoP">
              Mats Persson (L)
            </item>
            <item xml:id="i-4cidgpkB5T2xxn7NZh2TJM">
              Allan Widman (L)
            </item>
          </list>
        </div>
      </div>
    </body>
  </text>
</TEI>
