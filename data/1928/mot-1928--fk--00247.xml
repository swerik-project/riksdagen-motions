<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00247">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__247/mot_1928__fk__247-001.pdf"/>
      <fw xml:id="i-V451NVmxZwsNZzVPmzq7jA">
        Motioner i Första kammaren, Nr 247. 3
      </fw>
      <div xml:id="i-MoRR1K9cqiyFzPuJmEtrC7" type="motHeader">
        <div xml:id="i-NSuzCJehdMXPd1Jtwz47Sq" type="motTitle"/>
        <div xml:id="i-QTwwWqHnFMJYHj6zSN1FFK" type="motSubmissionInfo"/>
      </div>
      <div xml:id="i-LurcNkh2iPEUtSfDfvFhue" type="motBody">
        <div xml:id="i-4xxdxXfNiMqbavkcbr9m81">
          <p xml:id="i-TWMffEJjSvrWkhpVuaxtqC">
            Nr 247.
          </p>
          <p xml:id="i-AU3urUg7QrPbaPCLv1QEPa">
            Av herr Möller, om rätt för statsrådets ledamöter att del- taga
            i utskottens överläggningar m. m.
          </p>
          <p xml:id="i-akGwATrEWxdycpppwABPt">
            Den tid är icke långt avlägsen, då regeringarna bestodo av Konungens
            för- troendemän, icke av riksdagens. Den första verkliga brytningen
            med det gamla systemet i detta avseende skedde år 1906. Om motsättningarna
            mellan riksdag och regering före 1906 sällan blevo så skarpa,
            att de framkallade allvarliga politiska kriser, synes förklaringen
            ligga i den dåtida privilegierösträtten. Den genom penningstrecket
            så starkt begränsade rösträtten, som väsentligen reser- verade
            denna för de besittande, sörjde för att riksdagsmännens flertal
            i regel till sin allmänna åskådning liksom regeringarna voro strängt
            konservativa. Riksdagsmajoriteterna kunde nog då och då ge uttryck
            åt en mycket bestämd ovilja, men denna riktade sig icke mot regeringarna
            utan blott mot enskilda regeringsledamöter. Den tvingade ministrar
            att avgå men icke ministärer. De regeringsledamöter, som hade
            svårast att umgås med riksdagarna, voro mili- tärerna. Men konflikterna
            med dem ledde icke till den konsekvensen, att kungen tvingades
            att utse ministrar, om vilka han på förhand visste, att de åtnjöto
            riks- dagens särskilda bevågenhet. Med året 1906 inträdde den
            vändpunkt i vår politiska utveckling, från vilken riksdagens andra
            kammare ställde anspråk på att få ett avgörande inflytande på
            regeringarnas sammansättning. Vid valen 1905 hade ”vänstern” för
            första gången uppnått majoritet i andra kammaren. Varie konservativ
            regering kunde därför vänta sig att bli mottagen med bestämd fientlighet.
            ”Vänstern” — libera- lerna och socialdemokraterna — hävdade utan
            tvekan den uppfattningen, att kungen vid nämnandet av regeringschef
            skulle foga sig efter andra-kammar- majoritetens önskningar. Om
            kungen vägrat att böja sig för detta anspråk och utsett regering
            efter sitt eget konservativa kynne, hade det omedelbart blivit
            an- ledningen till en maktstrid. Kungen avstod från försöket med
            regeringen mot andrakammarmaijoriteten och gav uppdraget att bilda
            regering åt det största vänsterpartiets ledare, Karl Staaff. Men
            detta avkall på det gamla kungliga prerogativet blev icke varaktigt.
            Då Staaff icke i första kammaren kunde ge- nomdriva sitt förslag
            om allmän rösträtt till andra kammaren och då kungen vägrade att
            låta honom vädja till folket i val, avgick Staaff efter några
            månader, och kungen lämnade därpå uppdraget att bilda regering
            åt en konservativ ledamot av första kammaren, nuvarande amiralen
            Lindman. Det första experimentet med parlamentarismen i Sverige
            hade strandat. Den nya konservativa regeringen stod i uppenbar
            motsättning mot andra kammarens
          </p>
          <pb facs="riksdagen-motions-pdf/data/1928/mot_1928__fk__247/mot_1928__fk__247-002.pdf"/>
          <fw xml:id="i-Hn3JSF3QpybUqwZZWa1Cvq">
            4 Motioner i Första kammaren, Nr 247.
          </fw>
          <p xml:id="i-ALyZaLRfru9d6noh26HdvF">
            majoritet. Men det blev snart klart, att den svenska konstitutionen
            gav möj- ligheter till en sådan regering, om den blott förfogade
            över en tillräckligt över- väldigande majoritet i första kammaren.
            Och den fanns. I första kammaren var högermajoriteten så kompakt,
            att den tillsammans med minoriteten i andra kammaren helt behärskade
            de gemensamma voteringarna. Ehuru vänstermajori- teten i andra
            kammaren genom 1908 års val väsentligen förstärktes, räckte i
            alla fall den kolossala högermajoriteten i första kammaren alltjämt
            till för att jämte andra kammarens minoritet kunna i de gemensamma
            voteringarna be- stämma över statens pung. En regering kan undvara
            folkmajoritetens förtro- ende, men den kan inte undvara pengar
            till riksstyrelsens förande. Pengarna fick den Lindmanska regeringen
            och kungens stöd hade den. Parlamentarismen i modern mening syntes
            död och begraven, men den tillhörde de lik, som titta. Den rösträttsreform,
            som den Lindmanska regeringen såg sig nödsakad att genomföra vid
            1907 års riksdag, luckrade så småningom upp första kammarens renodlade
            högersammansättning en smula. Och genom den jordskredsartade vän-
            stersegern vid 1911 års andrakammarval försvann även den gemensamma
            vote- ringsbasen för den Lindmanska regeringen. Efter fem års
            regering mot andra- kammarmajoriteten hade varje möjlighet till
            ett fortsatt högerstyre förbrukats. Kungamakten upphörde att trotsa
            folkviljan, sannolikt i den riktiga känslan att obstruktion mot
            densamma på längden skulle framkalla en kris för det monar- kiska
            statsskicket självt. Karl Staaff fick ånyo uppdraget att bilda
            regering, och därmed syntes det parlamentariska styrelsesystemet
            ha ställts på säkra fötter. Det skulle emellertid icke dröja länge,
            förrän ett återfall till antiparla- mentariska principer åter
            ägde rum. Försvarsfrågan, som under många år- tionden spelat en
            väsentlig roll i svensk inrikespolitik, blev 1914 anledningen
            till en kris. Kungen framträdde med anspråk på att få diktera
            lösningen av de dåtida militärproblemen och vände sig över sina
            ministrars huvuden direkt till svenska folket med ett programtal
            i frågan. Regeringen tog i förbittring sitt avsked och kungen
            tillkallade ånyo en konservativ man, dåvarande lands- hövdingen
            Hammarskjöld, såsom regeringschef. Detta under uppseendeväckande
            former företagna antiparlamentariska expe- riment, som jagade
            upp de politiska lidelserna i landet till kokpunkten och som för
            första gången på ett århundrade gav en republikansk propaganda
            luft under vingarna, skulle antagligen blivit ganska kortvarigt,
            om icke världskriget utbrutit. Regeringen Hammarskjöld försökte
            visserligen genom nya val till andra kammaren att stärka sin ställning
            där, men ehuru högern vann vissa framgångar, förblev dock alltjämt
            vänstern fullständigt dominerande i andra kammaren. Om icke kungen
            hade velat vedervåga en formlig diktatur Ham- marskjöld, skulle
            den antiparlamentariska seglatsen snabbt och snöpligt ha gått
            i kvav. Men världskrigets stormar påtvingade vänstern andra omsorger
            än den att till det yttersta hävda de parlamentariska principerna.
            Nödvändigheten att samla hela landet kring en fast neutralitetspolitik
            måste i främsta rummet till- godoses och följden blev att parlamentarismen
            under tre år sattes ur funktion. Under år 1917 syntes alla alivarliga
            faror för Sveriges indragande i kriget ha
          </p>
          <pb facs="riksdagen-motions-pdf/data/1928/mot_1928__fk__247/mot_1928__fk__247-003.pdf"/>
          <fw xml:id="i-T8XNUeg3ZN1j3rX46yzggE">
            Motioner i Första kammaren, Nr 247. | 5
          </fw>
          <p xml:id="i-3UaaSqiruUGAa36bWdAkSX">
            dragit förbi. Därmed inträdde också plikten att se till att regeringen
            bleve av folkets nåde och ej av kungens. Vid den Hammarskjöldska
            regeringens fall under våren kunde dock de antiparlamentariska
            krafterna genomdriva en ny ehuru något moderatare högerregering,
            men efter valen 1917, då vänstervinden med våldsam kraft svepte
            över landet, fogade sig kungamakten i det oundvikliga. En på andra
            kammaren stödd liberal-socialistisk regering under professor Edéns
            ledning bildades. Under de tio år, som sedan dess svunnit hän,
            har parlamen- tarismen tillämpats, även om den under åren 1920—1928
            haltat rätt betydligt. Kungen har i varje fall icke gjort något
            påtagligt försök att korsa riksdags- majoritetens vilja vid utseendet
            av ministärer. Tio år äro i folkens liv en synnerligen kort period,
            men under mer än 20 år har dock tendensen till parlamentarism
            med ryckningar fram och tillbaka varit påtaglig. Huruvida parlamentarismen
            numera kan anses så fast rotad, att den icke åter under någon
            tidsperiod kan komma att kastas ur sadeln, finns det ingen anledning
            att uttala en bestämd åsikt om. Men de strävanden i tiden, som
            vilja tillintetgöra parlamentarismen, torde komma att visa sig
            föga livskraftiga, framförallt därför att Sveriges folk uppenbarligen
            är väl moget för självstyrelse. Vår folkskolebildning står visserligen
            icke så högt, som den nationella hög- färden då och då vill få
            oss att tro, men /Ahela vårt folk inhämtar dock de ele- mentära
            insikter, som möjliggöra en andlig rustning. Det fria folkbildningsar-
            betet bättrar i hög grad på folkskolebildningens resultat och
            ger åt vissa folk- lager ett betydelsefullt tillskott till deras
            andliga växt. Ättatimmarsdagen har skapat nya och väsentliga ökade
            förutsättningar för medborgerlig bildning, förutsättningar som
            icke av alla men av många också tillvaratagas. Vårt för- eningsliv
            liksom också den allmänna demokratiseringen av våra offentliga
            institutioner ha långt ner på folkdjupet skapat vana vid handhavandet
            av all- männa angelägenheter. Nödvändigheten av omtanke och omsikt,
            vikten av nog- grann prövning av konsekvenserna av tilltänkta
            beslut har redan lärts av tiotu- senden av kommunalmän, vilka
            förmå påverka tänkesätten i vida kretsar. Den svenska arbetarerörelsen
            har förvandlat de stora arbetaremassorna till medborgare med mogenhet,
            självaktning och självansvar. Det gamla trälasinnet hos arbetareklassen
            har försvunnit och ersatts med frimodighet och sinne för det egna
            människovärdet. Dessa och åtskilliga andra vår tid utmärkande
            drag göra det föga troligt, att vårt folk skulle låta beröva sig
            sin nyss uppnådda själv- styrelse, vunnen genom mer än en mansålders
            strider. Parlamentarismen är blott den naturliga utlöparen av
            denna självstyrelse, då det gäller ledningen av statens och rikets
            öden. Parlamentarismen, sådan den för närvarande ter sig i vårt
            land liksom i åt- skilliga andra länder, har förvisso sina svagheter.
            Man behöver icke leta efter orsaken. Det är riksdagens oförmåga
            att åstadkomma handlingsdugliga majori- teter, som utgör själva
            grundorsaken till regeringarnas så livligt beklagade svaghet.
            I det ögonblick, då en fast sammanfogad majoritet tar säte i den
            svenska riksdagen, kommer utan ringaste tvivel även den starka
            regeringen — risken är snarast att den blir så stark, att somliga
            då komma att känna sig än mera
          </p>
          <pb facs="riksdagen-motions-pdf/data/1928/mot_1928__fk__247/mot_1928__fk__247-004.pdf"/>
          <fw xml:id="i-8vuBkZ8vMfbCi3gJ8KURjH">
            6 . Motioner i Första kammaren, Nr 247.
          </fw>
          <p xml:id="i-6mmncZ4rACJQ438cHk7QpQ">
            illa till mods än nu under de svaga regeringarnas tid. I varje
            fall är det nuva- rande tillståndet ingenting annat än ett typiskt
            fenomen under en övergångstid, då gamla makter ha börjat förlora
            fotfästet utan att de nya ännu vunnit till- räckligt fast mark.
            Skulle känslan att man till varje pris måste åstadkomma en stark
            regering leda dithän, att styrkan söktes icke i förtroendefullt
            sam- arbete med riksdagen utan i ekonomiskt mäktiga eventuellt
            med beväpnade hjälp- trupper försedda maktgrupper utamför riksdagen,
            skulle det endast betyda, att man för en tid avbröte den lugna
            utvecklingen och kastade landet ut i ett latent om ock icke städse
            våldsamt inbördes krig. Slutet på en utveckling som toge sådana
            vägar skulle dock icke bliva annorlunda än det slut man kan vänta
            utan dylika äventyrligheter. De ideal som bära upp den moderna
            folkstaten kunna icke förkvävas under någon längre tid. En diktatur
            kan kanske leva, om de stora massorna äro analfabeter, men i ett
            samhälle, där läskunnigheten är allmän, kan den icke i längden
            bestå. Om man sålunda i likhet med undertecknad hyser den uppfattningen,
            att parlamentarismen trots tillfällig svaghet är den naturliga
            styrelseformen i det moderna samhället, synes det emellertid önskvärt,
            att arbetet på vår författnings anpassning efter parlamentarismens
            naturliga krav påbörjas. Den svenska konstitutionen har en gång
            i tiden utformats från helt andra utgångspunkter än parlamentarismens.
            Den har i hög grad tagit hänsyn till erfarenheter, som gjorts
            under tider av kungligt envälde. Omsorgen om riks- dagsmännens
            och ämbetsmännens självständighet gent emot regeringen som en
            i grunden mot båda fientlig makt har flerstädes tryckt sin stämpel
            på bestäm- melserna i våra grundlagar. Ämbetsmännen skyddas sålunda
            genom bestämmel- serna om oavsättlighet, såvida de icke efter
            laga dom och rannsakning förklarats ovärdiga att i rikets tjänst
            nyttjas. Riksdagsmännens självständighet skyddas genom bestämmelser,
            som förbjuda kungen att närvara vid överläggningar i riksdagen,
            dess kamrar och utskott. Till denna art av bestämmelser torde
            också kunna räknas förbudet för regeringsledamöter att deltaga
            i utskott eller val till utskott. Undertecknad vågar icke uttala
            en bestämd mening i den frågan, huruvida förbudet skall tolkas
            så att regeringsledamot icke får närvara vid ut- skotts överläggningar,
            men veterligen har det aldrik hänt, att en minister när- varit
            vid dylika överläggningar. Det har funnits tider, då ett votum
            mot kungens äskande eller förslag nästan ansågs som ett majestätsbrott
            och i varje fall kunde medföra allvarliga repres- salier för den
            djärve. Att alltför bestämt gå emot en ministers meningar kunde
            nog också i gångna tider leda till synnerligen obehagliga konsekvenser
            för veder- börande oppositionsman. Om då ministrarna tillåtits
            deltaga i överläggningarna inom utskotten, skulle detta utan tvivel
            ha lett till att riksdagsmännen hellre tigit i en fråga än tagit
            risken av en konflikt med ministern. Riksdagsmän, som skulle behöva
            tala, handla eller rösta under känslan av hot, vore det icke mycken
            glädje med. Så länge dylika förhållanden rådde, voro därför nämnda
            bestäm- melser synnerligen naturliga. Man torde emellertid lugnt
            kunna utgå ifrån, att skyddsbestämmelserna, för
          </p>
          <pb facs="riksdagen-motions-pdf/data/1928/mot_1928__fk__247/mot_1928__fk__247-005.pdf"/>
          <fw xml:id="i-QnV6VBKJ7jBpixt6jBJUqn">
            Motioner i Första kammaren, Nr 247. 7
          </fw>
          <p xml:id="i-Xr91HRxJX57bSBBKPY62XG">
            vilka det under en stor del av 1800-talet fanns obestridlig motivering,
            icke nu- mera äro av behovet påkallade. Den minister, som skulle,
            på grund av menings- skiljaktigheter med en riksdagsman, utsätta
            denne för förföljelser, bleve sanno- likt icke gammal på sin post.
            Kravet på fair play torde icke kunna åsidosättas utan allvarliga
            konsekvenser för den, som försökte. Om man vågar utgå ifrån, alt
            de faror, som en gång föranlett våra grundlagsstiftare att kringgärda
            riks- dagen med skyddande bestämmelser, eliminerats av den politiska
            kulturens ut- veckling, bör man kunna behandla frågan om deras
            fortbestånd uteslutande med hänsyn till en ny tids krav och från
            rent praktiska synpunkter. I det förra avseendet har utvecklingen
            lett fram till den avgörande olikheten mot forna tider, att regeringens
            ledamöter icke längre äro kungens utan riksdagens för- troendemän.
            Enligt parlamentarismens idé är det självfallet, att regering
            och riksdag skola samarbeta och icke betrakta varandra som två
            principiellt åt- skilda i vissa avseenden konkurrerande statsmakter.
            Riksdagen är under parla- mentariskt styrelsesystem icke en regeringens
            fiende, som det gäller att be- segra, och regeringen är icke en
            samling ämbetsmän, vilka det gäller att hålla ett ständigt misstroget
            öga på. Det torde icke finnas något annat land i Europa, där regeringen
            är så avspärrad från mera intim samverkan med riksdagen som Sverige.
            Tvärtom är regeln den, att regeringens ledamöter deltaga i utskottens
            förhandlingar. Hur går det till hos oss? Regeringen framlägger
            sitt förslag, stort eller litet, inför riksdagen. Detta förslag
            går därefter till utskottsbehandling. Från det ögonblick, då utskottet
            tagit hand om ärendet, är regeringen avkopplad ända till den stund,
            då samma ärende föredrages i kamrarna. I utskottet sitta de olika
            partiernas representanter, där utbyta de sina åsikter om förslaget,
            där strida de eller förhandla om dess olika detaljer, där ske
            eventuella omformule- ringar och kompromisser. Där kan det emellanåt
            träffas överenskommelser om ändringar och omläggningar utan att
            vederbörande minister har någon aning därom. Så kommer ärendet
            tillbaka från utskottet till kamrarna en vacker dag. Ministern
            står inför ett mer eller mindre fullbordat faktum. En strid med
            ett utskott, inom vilket partierna träffat uppgörelse, är i 90
            fall av 100 fullkomligt lönlös. Och ministerns svaghet och ömklighet
            strålar ut från regeringsbänken. Detta är i viss mån en karikatyr.
            Regeringarna ha naturligtvis sina rappor- törer från utskotten
            och kunna därigenom hjälpligt följa ett ärendes gång. De hålla
            överläggningar med sina partivänner om eventuella Jjämkningar,
            om hur långt medgivanden i olika riktningar kunna ges, liksom
            om var den slutliga gränsen för förhandlingarna går. Hela denna
            procedur är emellertid mycket otillfredsställande. Den innebär
            en tidsödande, ibland ganska betungande om- väg, som väsentligen
            skulle bli onödig, om ministrarna finge personligen närvara i
            utskotten och där direkt få kännedom om invändningar eller ändringsförslag
            och deras motivering. Det är vid utskottets förhandlingar och
            icke vid kam- rarnas plena, som de faktiska avgörandena i det
            stora övervägande antalet ären- den ske. Varje regering, värd
            detta namn, utarbetar sina förslag från vissa principiella utgångspunkter,
            men ingen regering torde resa det förmätna an-
          </p>
          <pb facs="riksdagen-motions-pdf/data/1928/mot_1928__fk__247/mot_1928__fk__247-006.pdf"/>
          <fw xml:id="i-TmsSjBeVj8ysopTnD9xHLZ">
            8 Motioner i Första kammaren, Nr 247.
          </fw>
          <p xml:id="i-SzQNFPVDbK3PCExnJqsWi3">
            språket, att dess förslag på varje punkt innehålla vishetens
            sista ord. Inom ramen för vissa bestämda principer finns det ett
            stort utrymme för diskussioner och jämkningar i detaljer. Det
            skulle bli väsentligen lättare att få till stånd sådana jämkningar
            även på motståndarnas initiativ, i den mån de äro väl moti- verade,
            om vederbörande minister sattes i tillfälle att omedelbart pröva
            dem till- sammans med både meningsfränder och meningsmotståndare.
            Det är icke utan vidare givet, att ministerns partivänner i utskottet
            äro de bästa förhandlarna eller beredda att taga samma ansvar,
            som ministern vågar. Till en viss grad skulle den här proponerade
            ordningen förenkla riksdags- arbetet både ur regeringens och ur
            riksdagens egen synpunkt. Det är icke uteslutet, att en dylik
            ordning skulle kunna leda till vissa välbehövliga inskränk- ningar
            i den skriftliga procedur, som årligen hopar många tiotal av olästa
            kilogram papper på riksdagsmännens pulpeter. Säkerligen har man
            mer än en gång giort den erfarenheten, att utskott helt enkelt
            missförstått en ministers verkliga avsikter och intentioner med
            ett förslag. Sådana missförstånd skulle snabbt på stående fot
            kunna uppklaras. Det finns knappast något tvivel om att ett antal
            förslag från regeringshåll, vilka under de senare åren av riksdagen
            besvarats rent negativt, skulle 'ha kunnat leda till positiva
            beslut, om möjlig- heten till en direkt kontakt mellan regeringen
            och alla i ett utskott företrädda partier funnits. Överhuvudtaget
            torde man kunna vänta sig, avt själva sakbe- handlingen av många
            ärenden skulle vinna på att ministrarna finge närvara i ut- skotten,
            där den egentliga sakbehandlingen i riksdagen äger rum. Till det
            önskemål jag sålunda velat framföra må läggas ännu ett. Regerings-
            ledamöternas arbete blir lätt under vissa tider av riksdagen synnerligen
            be- tungande, icke minst därför att departementscheferna själva
            måste vid riks- dagens plena bevaka varje ärendes behandling,
            även om ärendet gäller rena bagateller. Detta synes vara att alldeles
            i onödan missbruka ministrarnas kraf- ter. En lättnad härutinnan
            kunde enkelt ernås, om man medgåve statssekre- terarna rätt att
            i riksdag och, om nyssnämnda önskemål tillgodoses, i utskotten
            företräda ministrarna. Åberopande det anförda tillåter jag mig
            hemställa,
          </p>
          <p xml:id="i-2wDGi5E5QMSZF6LM5wAdhZ">
            att riksdagen måtte i skrivelse till Kungl. Maj:t anhålla dels
            om förslag till sådan ändring av grundlagen, att regeringens leda-
            möter få rätt att deltaga i utskottens överläggningar men icke
            i deras beslut, dels förslag om sådan ändring av grundlagen, atv
            regeringsleda- mot är berättigad att vid riksdagens och utskottens
            överläggningar låta sig företräda av statssekreterare.
          </p>
          <p xml:id="i-DkK94zcEzXw6kVk7kR7Jr1">
            Stockholm den 18 februari 1928. Gustav Möller.
          </p>
        </div>
      </div>
    </body>
  </text>
</TEI>
