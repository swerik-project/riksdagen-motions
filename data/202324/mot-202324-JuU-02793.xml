<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02793">
  <teiHeader>
    <fileDesc>
      <titleStmt>
        <title>med anledning av prop. 2023/24:57 Preventiva vistelseförbud</title>
        <author corresp="i-XS1DYyajKnUSXB7m9DT6C2">av Rasmus Ling m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2793 av Rasmus Ling m.fl. (MP)</title>
          <idno type="rdwebb">HB022793</idno>
          <rs type="number">2793</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022793/text</ref>
          <ref type="dokument_url_html">https://data.riksdagen.se/dokument/HB022793</ref>
          <ref type="dokumentstatus_url_xml">https://data.riksdagen.se/dokumentstatus/HB022793</ref>
          <ref type="pdf">https://data.riksdagen.se/fil/BEE9F3E5-0EA9-4EFE-94C5-3830A3BD3E3C</ref>
          <ref type="docx">https://data.riksdagen.se/fil/957777EF-76A8-4A44-BFAA-A8F6C36EA49E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-SyVyyod2GwWrPtXbfLuw7j"/>
        <correspContext corresp="i-SyVyyod2GwWrPtXbfLuw7j">
          <ref>Proposition 2023/24:57</ref>
        </correspContext>
        <correspAction xml:id="i-459hNjPyyj1kr88rZifmaf" type="signed"/>
        <correspContext corresp="i-459hNjPyyj1kr88rZifmaf">
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction type="submitted" xml:id="i-Ma755JLeKD3JmHLPCeLFgt">
          <date when="2024-01-16"/>
          <time when="16:13:24"/>
        </correspAction>
        <correspAction type="reviewed" xml:id="i-NwN4QUp3onxehktNeBUU1z">
          <date when="2024-01-16"/>
          <time when="19:15:09"/>
        </correspAction>
        <correspAction type="dismissed" xml:id="i-UU2AdGdeMpBfZ2knRezuk1">
          <date when="2024-01-17"/>
        </correspAction>
        <correspAction type="referred" xml:id="i-5dgGzjJoELRpL2FWMnGuCQ">
          <date when="2024-01-18"/>
        </correspAction>
        <correspAction type="assigned" xml:id="i-KuaVtqg6UihETmBsjhk7GD">
          <date when="2024-01-24"/>
          <time when="16:11:15"/>
        </correspAction>
        <correspContext corresp="i-KuaVtqg6UihETmBsjhk7GD">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-FFrKi62V3BNSnEmYgDNH7x"/>
        <correspContext corresp="i-FFrKi62V3BNSnEmYgDNH7x">
          <ref type="uppgift">2023/24:JuU12</ref>
          <ref type="ref_dok_id">HB01JuU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU12</ref>
          <ref type="ref_dok_titel">Preventiva vistelseförbud</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2793 av Rasmus Ling m.fl. (MP) med anledning av prop. 2023/24:57 Preventiva vistelseförbud</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-GpAUjShimErVpWQdAAqvTf">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-LvqCyvGr8XgZd27jXpnrEK">
              Riksdagen ställer sig bakom det som anförs i motionen om att
              en maximal geografisk begränsning för preventiva vistelseförbud
              bör införas i lagen om preventiva vistelseförbud och tillkännager
              detta för regeringen.
            </item>
            <item sortKey="Yrkande 2" xml:id="i-Th3ZNHXnBFs8uxpgZGWMHa">
              Riksdagen ställer sig bakom det som anförs i motionen om att
              barnets bästa särskilt ska beaktas vid beslut om vistelseförbud
              för barn och tillkännager detta för regeringen.
            </item>
            <item sortKey="Yrkande 3" xml:id="i-MxtiBZpe6s12YPXQwdBWqk">
              Riksdagen ställer sig bakom det som anförs i motionen om utgångspunkten
              att alla som får beslut om ett preventivt vistelseförbud ska få
              ett offentligt biträde och tillkännager detta för regeringen.
            </item>
            <item sortKey="Yrkande 4" xml:id="i-8MgRUSbKRFxcEgwzDo7rgD">
              Riksdagen ställer sig bakom det som anförs i motionen om utvärdering
              och löpande uppföljning av den nya lagen om preventiva vistelseförbud
              och tillkännager detta för regeringen.
            </item>
            <item sortKey="Yrkande 5" xml:id="i-7EAw4ytbvUPMTiWHj7nRKz">
              Riksdagen ställer sig bakom det som anförs i motionen om att
              regeringen bör utvärdera om den nya lagstiftningen tillämpas på
              ett icke-diskriminerande sätt och vid behov återkomma med förslag
              som ger enskilda ett fullgott skydd mot diskriminering, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-4xA9zb5LbZJprhYSKe7PBN">
            Motivering
          </head>
          <p xml:id="i-Y3kmPGKBZb1JokpiCWzEzv">
            Miljöpartiet instämmer i att det behövs kraftfulla åtgärder för
            att förhindra de kriminella nätverkens verksamhet och för att
            återupprätta tryggheten i många delar av det svenska samhället.
            Förslaget kan väntas leda till vissa positiva effekter i brottsbekämpningen,
            som ett av flera verktyg i det samlade arbetet mot de kriminella
            nätverken. En sådan effekt kan vara att en aktuell konflikt tillfälligt
            kyls ned och att pågående narkotika­affärer förhindras eller fördröjs.
            Det kan också öka tryggheten hos allmänheten i offentliga miljöer.
            Vi anser därför att det behövs en ny lag som gör det möjligt att
            utfärda preventiva vistelseförbud. Vi vill samtidigt understryka
            att de förväntade positiva effekterna av åtgärden inte ska överdrivas,
            bl.a. med tanke på risken att brottsligheten flyttas till andra
            områden och att de kriminella nätverken anpassar sina metoder.
          </p>
          <p xml:id="i-2ibkd1wBvgLJPi7eujbQwn">
            Miljöpartiet vill utöver detta beklaga den förkortade motionstiden
            i riksdagen samt att förslaget lagts fram för genomläsning under
            jul- och nyårshelgerna, något som försvårar partiernas beredning
            av förslaget. I sammanhanget kan noteras att flera andra lagförslag
            för närvarande hanteras på ett liknande sätt av regeringen, inklusive
            proposition 2023/24:62 Tillfälliga förbud att transportera personer
            utan giltiga identitets­handlingar till Sverige. Vi vill betona
            att en gedigen beredningsprocess är viktig både ur ett demokratiskt
            perspektiv och ur rättssäkerhetssynpunkt. Detta gäller i synnerhet
            förslag som påverkar enskildas fri- och rättigheter.
          </p>
          <head type="h2" xml:id="i-BFRUgpUzxgaJNyh8GQYMDY">
            Sammanfattning av Miljöpartiets synpunkter
          </head>
          <p xml:id="i-AzdAV2Y4mGLrHgv1b8jAjY">
            Miljöpartiet konstaterar att ett förbud ska kunna meddelas för
            personer som inte dömts eller misstänkts för ett konkret brott.
            Förslaget kan innebära påtagliga inskränkningar i rörelsefriheten.
            Därför anser vi att det behövs vissa begränsningar och rättssäkerhets­garantier.
            Det bör tydligt framgå av lag att vistelseförbudets omfattning
            inte får gå utöver en viss geografisk begränsning, för att säkerställa
            en proportionerlig tillämpning. Av den nya lagen bör det också
            framgå uttryckligen att barnets bästa särskilt ska beaktas vid
            beslut om vistelseförbud för barn, i syfte att säkerställa barnrättsperspektivet.
            Alla som får ett vistelseförbud bör dessutom ha rätt till ett
            offentligt biträde som kan till­varata deras rättigheter. Mot
            bakgrund av att preventiva vistelseförbud kan innebära stora konsekvenser
            för enskilda bör den nya lagen också utvärderas, t.ex. ett år
            efter dess ikraftträdande, och därefter följas upp löpande av
            regeringen. Slutligen bör diskrimineringslagens tillämpningsområde
            utvidgas så att enskilda får ett fullgott skydd mot diskriminering
            och Diskrimineringsombudsmannen får rätt att utöva tillsyn över
            den nya lagens tillämpning. Nedan utvecklas skälen för våra ställningstaganden.
          </p>
          <head type="h2" xml:id="i-HhywbZBV2BfZZKzW7KHVze">
            6.3 Ett vistelseförbud ska utformas på ett proportionerligt sätt
          </head>
          <p xml:id="i-2SLkL5p2acoWHG6ZBAkB63">
            Regeringen föreslår att ett vistelseförbud inte ska få avse ett
            större område än vad som är nödvändigt. Vistelseförbud ska få
            meddelas endast om skälen för ett sådant förbud väger tyngre än
            det intrång eller men i övrigt som förbudet innebär för den enskilde.
            Ett vistelseförbud ska förses med de begränsningar och undantag
            som är påkallade med hänsyn till förhållandena i det enskilda
            fallet.
          </p>
          <p xml:id="i-7wMn14DKQFSWN8xAi17rxT">
            Regeringen ger som exempel att ett vistelseförbud kan komma att
            utfärdas för mindre områden, såsom ett torg eller en park, i syfte
            att hindra narkotikaförsäljning, eller ett utsatt eller särskilt
            utsatt område för att störa pågående konflikter i den krimi­nella
            miljön. I vissa fall kan det vara nödvändigt att utsträcka förbudet
            till ett större område än så.
          </p>
          <p xml:id="i-Wu2KyBGZ4btFmDNkjS1mks">
            Ett förbud ska kunna meddelas för personer som inte dömts eller
            misstänkts för ett konkret brott. Av bl.a. detta skäl är det av
            stor betydelse att vistelseförbudets omfattning inte innebär för
            stora inskränkningar i den enskildes rättigheter. Regeringens
            förslag saknar en maximal geografisk begränsning för vistelseförbudet,
            även om det alltid ska göras en proportionalitetsbedömning. Det
            riskerar enligt vår uppfattning att leda till alltför stora inskränkningar
            i rörelsefriheten. Vi anser att den föreslagna lagen bör ange
            en maximal radie för hur stort området kan vara. Flera remissinstanser
            delar vår uppfattning i denna del, inklusive Juridiska fakultetsstyrelsen
            vid Lunds universitet, Svea hovrätt, Riksdagens ombudsmän, Civil
            Rights Defenders, Institutet för mänskliga rättigheter, Diskrimineringsombudsmannen
            och Stockholms kommun. Till skillnad från regeringen anser Miljöpartiet
            att det finns en risk för att det kommer att beslutas om vistelseförbud
            med orimligt stora förbudsområden. Att lagen om kontaktförbud
            saknar en sådan begränsning förändrar inte vår ståndpunkt i denna
            del. Regeringen bör därför återkomma med ett förslag som innebär
            att en tydlig maximal geografisk begränsning införs i lag.
          </p>
          <p xml:id="i-RychGvfCDysaH93ZXgjjR8">
            Regeringen anser att, i de fall då skälen för ett förbud väger
            mycket tungt, det kan vara aktuellt att låta förbudsområdet omfatta
            allmänna platser också runt förbuds­personens bostad. Miljöpartiet
            konstaterar att beslutet kan innebära att en person inte får vistas
            i sitt eget bostadsområde, i närheten av sin skola eller arbetsplats
            eller viktig samhällsservice såsom sjukhus och apotek, i upp till
            sex månader, med möjlighet till maximalt sex månaders förlängning
            i taget. Ingen sammantagen maximal tidsgräns finns. Dessa omständigheter
            kan få påtagliga konsekvenser för den enskilde och måste väga
            särskilt tungt vid proportionalitetsbedömningen. Det är av stor
            betydelse att ett sådant vistelseförbud utformas med de begränsningar
            och undantag som krävs för att ett barn t.ex. ska kunna ta sig
            till skolan eller en vuxen person ta sig till arbetet.
          </p>
          <p xml:id="i-Ge4UkNBwxYaZ3bwZ7qU6o3">
            Helsingborgs kommun menar att det av lagen bör framgå att barnets
            bästa särskilt ska beaktas vid beslut om vistelseförbud för barn.
            Miljöpartiet anser att en sådan skrivning behövs i den föreslagna
            lagen eftersom det kan bidra till att rättstillämparen beaktar
            principen och uppmärksammar barnrättsperspektivet i allmänhet.
          </p>
          <head type="h2" xml:id="i-PG7aR5mCP1G5DKV9uNLXRo">
            6.10 Offentligt biträde
          </head>
          <p xml:id="i-VK85yZpWhxACPodTq8p9Ma">
            Regeringens förslag innebär att för den som vistelseförbud gäller
            eller avses gälla mot och som är under 18 år ska ett offentligt
            biträde förordnas, om det inte måste antas att behov av biträde
            saknas. Detsamma ska gälla i fråga om vistelseförbud med villkor
            om elektronisk övervakning.
          </p>
          <p xml:id="i-Lt8pR2cv3BBwzb9yekH9fN">
            Miljöpartiet delar den uppfattning som uttrycks av ett antal
            remissinstanser, bl.a. Svea hovrätt, Sveriges advokatsamfund,
            Civil Rights Defenders och Institutet för mänskliga rättigheter,
            nämligen att alla som får ett beslut om vistelseförbud som utgångs­punkt
            bör ha rätt till offentligt biträde – detta mot bakgrund av den
            i många fall omfattande rättighetsinskränkning som ett sådant
            beslut kan komma att innebära. Ett vistelseförbud kan i vissa
            fall innebära att en person inte får vistas i närheten av t.ex.
            sin bostad, skola eller arbetsplats i sex månader. Beslutet kan
            vidare förlängas sex månader i taget. Någon sammantagen tidsgräns
            finns inte. Vidare kan beslutet fattas mot personer som varken
            har dömts för brott eller är misstänkta för något konkret brott.
            Det kan därför inte förutsättas att berörda personer har en offentlig
            försvarare eller annat juridiskt biträde. Därför bör, som utgångspunkt,
            samtliga som får ett vistelseförbud ges rätt till ett offentligt
            biträde som kan tillvarata dennes rättigheter. Undantag bör, som
            regeringen föreslår, gälla om det måste antas att behov av biträde
            saknas.
          </p>
          <head type="h2" xml:id="i-JzMJyxr931XNKWAF5RVNg1">
            Utvärdering och löpande uppföljning
          </head>
          <p xml:id="i-GeU591xDcmZaUYpUwVgfPG">
            Med tanke på lagförslagets konsekvenser för de enskilda som berörs
            bör lagen utvärderas exempelvis ett år efter ikraftträdandet och
            därefter följas upp löpande av regeringen. Vid en sådan uppföljning
            bör det granskas bl.a. om regleringen uppfyller sitt syfte och
            om ordningen med preventiva vistelseförbud tillämpas på ett rättssäkert
            och icke-diskriminerande sätt.
          </p>
          <head type="h2" xml:id="i-44KPsbwwgBq3R7fpZMEk1S">
            Utvidga diskrimineringslagens tillämpningsområde
          </head>
          <p xml:id="i-Q7URaLpuLqqHLcYcCMVNK5">
            Diskrimineringsombudsmannen påtalar i sitt remissvar nödvändigheten
            av att diskriminerings­lagens tillämpningsområde utvidgas så att
            offentlig verksamhet, inklusive Polismyndighetens och andra rättsvårdande
            myndigheters verksamhet, fullt ut omfattas av lagens förbud mot
            diskriminering. Ett sådant förslag presenterades också i betänkandet
            Ett utökat skydd mot diskriminering (SOU 2021:94). Det nuvarande
            förbudet omfattar exempelvis inte situationer då myndigheter inom
            rättsväsendet fattar beslut som är diskriminerande, vilket innebär
            att beslut i frågor om vistelseförbud enligt den föreslagna lagstiftningen
            inte skulle omfattas av DO:s tillsyn. Miljöpartiet anser att det
            är mycket angeläget att människor har ett fullgott skydd mot diskriminering
            i för­hållande till myndighetsutövning – detta särskilt med beaktande
            av att myndig­heterna nu får fler och mer långtgående verktyg
            för att bekämpa brottslighet och de konsekvenser som användningen
            av sådana verktyg kan få för enskilda. Vi anser därför att regeringen
            bör återkomma med ett förslag om att utvidga diskrimineringslagens
            tillämpnings­område.
          </p>
        </div>
        <div type="motSignatures">
          <list>
            <item xml:id="i-WZmyhugjst2PW5qwc63JVh">
              Rasmus Ling (MP)
            </item>
            <item xml:id="i-3FjZhWr4xHEHdsvDaYA8c5">
              Camilla Hansén (MP)
            </item>
            <item xml:id="i-MBK8LgsryqtxV9PoHUpRDK">
              Annika Hirvonen (MP)
            </item>
            <item xml:id="i-R2Fi2Pjkogykpd6MtkGh32">
              Amanda Lind (MP)
            </item>
            <item xml:id="i-Fsi18HP5Nxx8MbtTRhTTse">
              Jan Riise (MP)
            </item>
            <item xml:id="i-Wta92FhaHewaxJMMdF7zjC">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
