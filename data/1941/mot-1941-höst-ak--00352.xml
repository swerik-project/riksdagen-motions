<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-001.pdf"/>
      <fw xml:id="i-WHyYNHBKW1JQMLpB6St4qW">
        Motioner i Andra kammaren, Nr 352. 1
      </fw>
      <div type="motHeader" xml:id="i-k43HaQHjyctUjVrF7n7Cb">
        <div type="motTitle" xml:id="i-4PdwK3oQDgihMr8kg4mnBU"/>
        <div type="motSubmissionInfo" xml:id="i-B9BkZXVsKGXCkjDmAAd7En"/>
      </div>
      <div type="motBody" xml:id="i-N68iPkpo7VD91dSRcPM9YN">
        <div xml:id="i-D94CQXDeB1DBrLuuiwmrYJ">
          <p xml:id="i-3PL5jNfHddG6Qw5cyxf7S8">
            Nr 352.
          </p>
          <p xml:id="i-XoimdiRsFFgQiruXhS1nyD">
            Av herr Hansson i Rubbestad m. fl., i anledning av Kungl. Maj:ts
            proposition, nr 339, med förslag till allmänna tjänste-
          </p>
          <p xml:id="i-Sjs9ypTtXfVGGsyGxohBQ3">
            och familjepensionsreglementen m. m.
          </p>
          <p xml:id="i-3A4Jie1uPFYV3gXEsvYUHs">
            Enligt det i den kungl. propositionen nr 339 framlagda förslaget
            till nya allmänna tjänste- och familjepensionsreglementen kommer
            den del av de samlade pensionsutgifterna, som befattningshavarna
            själva få täcka genom tjänstepensionsavdrag å lönen, att uppgå
            till i genomsnitt 19 procent. Ett genomförande av detta förslag
            innebär, att de enligt nuvarande bestäm- melser utgående tjänstepensionsavdragen
            komma att ökas med i genomsnitt 25 procent. Ett fastställande
            av täckningskvoten till endast 19 procent innebär en betydande
            avvikelse från de grunder, som tidigare fastställts att gälla
            för pensionsavdragens storlek. För kommunikationsverken antogs
            år 1920 en pensionslag, enligt vilken avgiftsbeloppen — med tillämpning
            av en räntefot av 4 procent — beräknade så, att de under en 30-årig
            betalningstid skulle kollektivt för samtliga tjänstemän täcka
            en tredjedel av de samlade pen- sionsutgifterna, dyrtidstillägg
            icke inräknade. I anslutning härtill stadgades i den nämnda pensionslagen
            en begränsning av avgiftsbetalningstiden till 30 år. I samband
            med den provisoriska pensionsreglering, som antogs i samband med
            1921 års lönereglering för den allmänna civilförvaltningen, överfördes
            de för kommunikationsverken beräknade pensionsavgifterna även
            till den allmänna civilförvaltningens verk. Då 1934 års civila
            tjänstepensionsregle- mente fastställdes, infördes bestämmelse
            om begränsning av betalnings- tiden till 30 år även för befattningshavarna
            inom den allmänna civil- förvaltningen. Då det militära tjänstepensionsreglementet
            infördes 1935 avvägdes pen- sionsavdragen för de personalgrupper,
            som omfattas av detta reglemente, till samma belopp i förhållande
            till tjänstepensionsunderlagens storlek som de i civila tjänstepensionsreglementet
            stadgade. Någon begränsning av avdragstidens längd fastställdes
            dock icke. I det tjänstepensionsreglemente för folk- och småskollärare
            m. fl., som Bihang till riksdagens protokoll 1941. 4 saml. Nr
            352—356. 1
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-002.pdf"/>
          <fw xml:id="i-LUoCxpeJmxdwTu47kh6aWo">
            2 Motioner i Andra kammaren, Nr 332.
          </fw>
          <p xml:id="i-HtND5xyxnvFM81FhmvsYkk">
            antogs 1938, bestämdes pensionsavdragen ävenledes till samma
            belopp som i det civila tjänstepensionsreglementet. För dessa
            tjänstemannagrupper bestämdes avdragstiden till 30 år. Det har
            emellertid icke varit möjligt att upprätthålla den förutsättningen,
            att tjänstemännen skulle bidraga med en tredjedel av de samlade
            kostna- derna för pensioneringen. Olika omständigheter ha medverkat
            härtill. Bland dessa kunna nämnas räntenivåns förändringar under
            de gångna åren samt de sänkningar av pensionsåldrarna, vilka genomfördes
            vid det civila tjänste- pensionsreglementets tillkomst. Andra
            orsaker, som även bidragit till att det nämnda förhållandet uppstått,
            ha varit förskjutningar i befattnings- havarnas inträdes- och
            befordringsåldrar, i befordringstiden och i antalet tjänster av
            olika slag. Slutligen ha även de dyrtidstillägg, som beviljats
            å pensionerna, bidragit till sänkning av den andel i pensionskostnaderna,
            som genomsnittligt bestrides av befattningshavarna genom pensionsavdrag.
            1938 års pensionssakkunniga, vilkas utredning ligger till grund
            för den nu framlagda kungl. propositionen, ha låtit utföra en
            beräkning av storleken av den andel, som enligt nu gällande bestämmelser
            täckes av tjänstemän- nens pensionsavdrag. Dessa beräkningar visa,
            att täckningskvoten endast uppgår till i genomsnitt 16,9 procent
            för samtliga de i beräkningarna med- tagna personalgrupperna.
            Täckningskvoten växlar dock betydligt för olika grupper. För folkskollärarna
            utgör täckningskvoten icke mindre än 27,9 procent, medan å andra
            sidan den militära personalen har en mycket låg kvot. För underofficerare
            vid armén, marinen och flygvapnet samt flagg- korpraler och högbåtsmän
            vid marinen utgör den endast 6,2 procent. Om samtliga civila tjänstemän,
            militära beställningshavare samt folk- och småskollärare var för
            sig behandlas som särskilda grupper, erhåller man följande siffror
            för befattningshavarnas andel i pensionskostnaderna enligt nu
            gällande bestämmelser, nämligen för statliga civila tjänstemän
            16,56 procent, för militära beställningshavare 9,06 procent och
            för folk- och småskollärare 24,19 procent. Vid de nämnda beräkningarna
            har hänsyn ej tagits till de dyrtidstillägg, som nu utgå på pensionerna.
            Medräknas dyrtidstillägg motsvarande index- talet 156 — det indexläge,
            som av de sakkunniga lagts till grund för avväg- ningen av de
            nya fasta pensionerna nedgår täckningskvoten för civila statstjänstemän
            samt folk- och småskollärare sammantagna till 16,58 procent och
            för militära beställningshavare till 8,14 procent. De utförda
            beräkningarna visa, att befattningshavarnas andel i pensions-
            kostnaderna för närvarande uppgår till mindre än hälften av vad
            som vid bestämmandet av pensionsavdragens storlek förutsättes.
            De sakkunniga ha låtit beräkna i vilken utsträckning de nuvarande
            pensionsavdragen under olika förutsättningar skulle behöva höjas
            för att återställa den ursprung- ligen förutsatta täckningskvoten
            en tredjedel. Utan ändring av nuvarande pensionsförmåner och med
            bibehållande av gällande begränsning av avdrags-
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-003.pdf"/>
          <fw xml:id="i-TXW5ut3iGZeh3DZPkksGjd">
            Motioner i Andra kammaren, Nr 3932. 3
          </fw>
          <p xml:id="i-95d7NmVWPK5JiaX429Bxmm">
            tiden till 30 år samt utan hänsyn tagen till utgående dyrtidstillägg
            skulle för nämnda ändamål en ökning av pensionsavdragen med genomsnittligt
            omkring 80 procent bli erforderlig. Vid det av de sakkunniga alternativt
            utarbetade förslaget med enhetligt avvägda pensioner utan dyrortsgradering,
            vilket förslag upptagits i propositionen, skulle, med bibehållande
            av gäl- lande begränsning av avdragstiden, krävas en höjning av
            nuvarande pen- sionsavdrag med omkring 125 procent för att ernå
            täckningskvoten en tredjedel; om avdragsplikten utsträcktes över
            hela tjänstetiden skulle den erforderliga höjningen utgöra omkring
            98 procent. De sakkunniga ha föreslagit en reglering uppåt av
            pensionsunderlagen och i konsekvens härmed en höjning av pensionsavdragen.
            Denna höjning stannar dock, som ovan framhållits, vid 25 procent.
            Anledningen härtill är den att såväl de sakkunniga som chefen
            för finansdepartementet, vilken på denna punkt helt biträtt de
            sakkunnigas förslag, icke velat avväga pensions- avdragen helt
            eller huvudsakligen efter försäkringsmässiga grunder utan bedömt
            denna fråga efter skälighetshänsyn. De sakkunniga yttra i sitt
            betänkande, att en mera väsentlig stegring av de nuvarande pensionsavdragens
            absoluta belopp icke torde låta förena sig med intentionerna vid
            den nyligen genomförda löneregleringen. En för- dubbling av tjänstepensionsavdragen
            skulle i vissa lönelägen förbyta den vid löneregleringen beslutade
            löneökningen i löneminskning. Ett sådant resultat av pensionsregleringen
            skulle enligt de sakkunnigas mening icke framstå som rimligt,
            även om härigenom en avsevärd förbättring av rela- tionen mellan
            pension och lön skulle erhållas. De sakkunniga menade därför att
            höjningen av pensionsavdragen icke finge gå längre än som kan
            anses skäligt i förhållade till löneökningens storlek. Denna motivering
            synes enligt vårt förmenande icke vara hållbar. Om täckningskvoten,
            så som föreslagits, fastställes till endast i genomsnitt 19 procent,
            kommer detta att i realiteten medföra en viss löneförbättring
            för tjänstemännen som ursprungligen ej varit avsedd. Visserligen
            innebär för- slaget en ökning av den täckningskvot, som nu i praktiken
            förefinnes, men det står icke i överensstämmelse med den uppfattning
            statsmakterna tidi- gare haft angående den skäliga storleken av
            tjänstemännens andel i de samlade pensionskostnaderna. Mot den
            av såväl de sakkunniga som chefen för finansdepartementet häv-
            dade uppfattningen att frågan om fastställandet av tjänstemännens
            andel i de samlade pensionskostnaderna icke bör bedömas uteslutande
            ur försäk- ringsmässiga synpunkter utan även ur skälighetssynpunkt
            ha vi i princip intet att erinra, men däremot kunna vi icke biträda
            deras åsikt, att det ur skälighetssynpunkt skulle vara lämpligt
            att fastställa täckningskvoten vid en så låg nivå som 19 procent.
            Å andra sidan torde det inte heller vara skäligt att höja den
            till en tredjedel, som tidigare varit statsmakternas avsikt. En
            medelväg synes oss här lämpligare.
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-004.pdf"/>
          <fw xml:id="i-MfFdKr6FG5bXRNEsvbxGE7">
            4 Motioner i Andra kammaren, Nr 332.
          </fw>
          <p xml:id="i-JsQYzFBG3oAg84myrbqFcM">
            Enligt de sakkunnigas beräkningar skulle den täckningskvot som
            erhålles vid avdragstidens utsträckning att omfatta hela tjänstetiden
            för befattnings- havarna samt avdragsbeloppens höjning i enlighet
            med deras förslag för folk- och småskollärare komma att bli 26,85
            procent samt för civila tjänste- män 18,90 procent och för militära
            beställningshavare 9,01 procent. Det synes oss rimligt, att täckningskvoten
            i genomsnitt för samtliga tjänste- mannagrupper fastställes till
            ungefär samma belopp som den under de nämnda förutsättningarna
            skulle komma att utgöra för folk- och småskol- lärarna. Fastställes
            den till en lägre nivå skulle andra tjänstemannagrupper komma
            att åtnjuta en faktisk löneförbättring, som skulle ställa exempelvis
            folk- och småskollärarna i ett oförmånligare läge. En höjning
            av täckningskvoten till denna nivå skulle innebära, att de nuvarande
            pensionsavdragen komme att höjas med ungefär 50 procent. Som ytterligare
            motiv för att pensionsavdragen böra höjas i enlighet med det här
            framförda förslaget kan anföras, att pensionsbeloppen enligt propo-
            sitionen sättas i relation till lönerna i ortsgrupp C, medan de
            tidigare utgått i relation till lönerna i ortsgrupp A, den lägsta
            dyrortsgruppen. Detta kommer att öka statens utgifter för pensionsväsendet
            med belopp, som för år 1942 beräknas uppgå till 1,63 milj. kr.,
            1945 till 3,18 milj. kr. och för år 1950 till 5,41 milj. kr.,
            alltså en ganska väsentlig ökning. Under sådana förhållanden förefaller
            det skäligt, att befattningshavarna i något större utsträckning
            än som föreslås i propositionen lämna bidrag till sin pensionering.
            Den föreslagna nya pensionsregleringen avses träda i kraft den
            1 juli 1942. Det förutsättes vidare, att de nya bestämmelserna
            göras tillämpliga å de tjänstemän, som blivit underkastade de
            1939 och 1940 utfärdade nya avlöningsförfattningarna, men avgått
            ur tjänst före pensionsregleringens ikraftträdande. Chefen för
            finansdepartementet förklarar i sitt yttrande till statsrådsprotokollet
            att han icke vill motsätta sig den av de sakkunniga ifrågasatta
            tanken att dylika tjänstemän som kompensation för de lägre pensionsförmåner
            de åtnjutit till följd av att pensionsregleringen träder i kraft
            först någon tid efter löneregleringarnas genomförande, måtte erhålla
            ett visst enhetligt lönebelopp, lika i alla lönelägen. Beloppet
            borde enligt departementschefens mening fastställas till 10 kr.
            per månad. Ifrågavarande tjänstemän ha genom de nya löneregleringarna
            fått sina löneförmåner höjda och ej fått vidkännas ökade pensionsavdrag,
            varför en extra ersättning genom tillägg å pensionerna förefaller
            omotiverad. Stats- kontoret har i sitt yttrande ej kunnat tillstyrka,
            att ett avsteg från hittills i liknande fall tillämpade principer
            göres, så att pensionstagarna för varje månad före det nya tjänstepensionsreglementets
            ikraftträdande, under vilken pension åtnjutits enligt civila eller
            militära pensionsreglementet, skall tillerkännas viss kompensation
            för skillnaden i storleksordning mellan å ena sidan pensionsförmånerna
            enligt de nya bestämmelserna och å andra
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-005.pdf"/>
          <fw xml:id="i-BMwSTYxnKH7NdfQw1872EL">
            Motioner i Andra kammaren, Nr 332. 5
          </fw>
          <p xml:id="i-6ca1gStUC8s4pcPNYi4ZDa">
            sidan redan uppburna pensionsförmåner. Inte heller lantbruksstyrelsen
            har ansett sig kunna tillstyrka detta. De båda ämbetsverkens uppfattning
            synes oss böra tillmätas avgörande betydelse. Det beräknas, att
            dessa extra pen- sionsförmåner skulle komma att draga en kostnad
            av omkring 850,000 kr. per år. Ett avslag på departementschefens
            förslag skulle alltså betyda en icke föraktlig inbesparing för
            statsverket. I propositionen föreslås att rörligt tillägg skall
            utgå på såväl tjänste- som familjepensionernas grundbelopp. Grunderna
            för utbetalning av det rörliga tillägget å tjänstepensionerna
            sammanfattas i 8 22 av det föreslagna nya reglementet för tjänstepensioner
            på följande sätt: å tjänstepensionens grundbelopp eller, där mer
            än en pension enligt reglementet åtnjutes, å de sammanlagda grundbeloppen
            utgår rörligt tillägg under samma förutsätt- ningar och enligt
            samma grunder som enligt vederbörliga avlöningsregle- menten gälla
            angående dylikt tillägg å lön till ordinarie och extra ordinarie
            tjänstemän vid den civila och militära statsförvaltningen. I andra
            momentet av samma paragraf stadgas, att rörligt tillägg skall
            beräknas å grundbeloppet för månad. Härvid skall dock iakttagas,
            att tillägg ej beräknas å belopp, varmed grundbeloppet överstiger
            600 kronor. Departementschefen har alltså föreslagit maximering
            av det rörliga till- lägget å tjänstepensionerna så att dylikt
            tillägg ej får utgå för högre pen- sionsbelopp än 600 kr. i månaden.
            Denna maximering föreslås ej komma att gälla beträffande familjepensioner.
            Departementschefens förslag beträf- fande maximeringen av det
            rörliga tillägget å tjänstepensionerna skiljer sig från vad 1938
            års pensionssakkunniga föreslagit på denna punkt. De sak- kunniga
            ha nämligen velat begränsa maximeringen till 500 kr. per månad.
            Chefen för armén, armé- och marinförvaltningarna, statskontoret,
            statens pensionsanstalt samt bank- och fondinspektionen ha emellertid
            i sina yttran- den över de sakkunnigas förslag yrkat på en höjning
            av gränsen till 600 kr. De motivera detta därmed, att eftersom
            man vid pensionernas grundbelopp utgått från två tredjedelar av
            viss slutlön, borde maximibeloppet för rörligt tillägg å pension
            bestämmas till två tredjedelar av det maximibelopp, 900 kr., varå
            rörligt tillägg å lön utgår. Departementschefen ansluter sig i
            sitt uttalande till statsrådsprotokollet till den mening de ovannämnda
            ämbets- verken givit uttryck åt. Enligt nu gällande bestämmelser
            utgår ej rörligt tillägg på pensionsbe- lopp, som överstiger 400
            kr. i månaden. De föreslagna nya grundbeloppen för pensionerna
            ha avvägts mot bakgrunden av den år 1938 beslutade löne- regleringen
            och i överensstämmelse härmed har en del av nuvarande dyr- tidstillägg
            inräknats i de fasta pensionerna. Härigenom har det blivit nöd-
            vändigt att höja maximeringen utöver den nu gällande gränsen,
            400 kr. För att pensionstagarna inte skola behöva vidkännas någon
            minskning av sina ekonomiska förmåner torde det emellertid ha
            varit tillräckligt med en rela- tivt ringa höjning av den nu gällande
            gränsen för maximeringen, antagligen
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-006.pdf"/>
          <fw xml:id="i-FSkTL8oKx3bfh4iTAHnrss">
            6 Motioner i Andra kammaren, Nr 332.
          </fw>
          <p xml:id="i-K1AAsKp26CHQzzhA3ZqcP">
            endast med några tiotal kronor. Av praktiska skäl torde det dock
            vara nöd- vändigt, att gränsen sättes vid ett jämnt hundratal
            kronor per månad. Den av den de pensionssakkunniga satta gränsen,
            500 kronor, är således fullt tillräcklig, och enligt vår uppfattning
            borde det vara lämpligt, att i det nya reglementet denna gräns
            fastställes. Vi kunna ej finna att den motivering de ovannämnda
            ämbetsverken anfört för en höjning av gränsen till 600 kronor
            uppbäres av tillräckligt vägande skäl. Denna motivering är också
            närmast av formell natur. Departementschefen synes också ha varit
            tvek- sam om var gränsen lämpligen bör sättas, ty han yttrar till
            statsrådsproto- kollet, att »vad beträffar maximibeloppet kunna
            givetvis olika meningar hysas, allt efter som man fäster vikt
            vid den nuvarande gränsen för tjänste- pensionärernas dyrtidstillägg
            eller vid maximeringsgränsen för rörligt tillägg å lönerna&gt;. Någon
            allmän reglering av familjepensionen föreslås icke i propositionen
            men i enlighet med de sakkunnigas förslag föreslås av tekniska
            skäl en sådan höjning av familjepensionsunderlagens belopp, att
            dessa jämte rörligt tillägg enligt de nya avlöningsreglementenas
            grunder i stort sett giva samma totalförmån som de nuvarande underlagen
            jämte rörlig pensionsdel enligt hittillsvarande grunder. Denna
            höjning belöper sig till i genomsnitt 10 procent. Familjepensionskostnader
            ha sedan gammalt bestritts och bestridas allt- jämt till övervägande
            del genonr befattningshavarnas egna avgifter, medan staten endast
            i mindre omfattning bidrar till kostnaderna. Enligt nu gäl- lande
            bestämmelser beräknas staten endast bidraga med ett fast belopp
            av 120 kr. för varje befattningshavare samt för familjepensionens
            rörliga del. Med hänsyn till den grundsats, som alltså tillämpats
            för familjepensionen, förefaller det anmärkningsvärt, att den
            förhöjning av familjepensionsunder- lagen, som föreslagits, icke
            förknippats med en motsvarande ökning av familjepensionsavdragen
            så att därigenom den huvudsakligaste delen av kostnaderna täckes.
            Denna hittills använda grundsats för familjepensio- neringen bör
            enligt vår mening även i fortsättningen tillämpas, och följakt-
            ligen böra familjepensionsavdragen höjas med i genomsnitt 10 procent.
            Man kan också ifrågasätta, om de för olika personalgrupper gällande
            pensionsåldrarna äro riktigt avvägda. Enligt beslut av år 1934
            sänktes pen- sionsåldern, så att denna för vissa grupper av civila
            tjänstemän inträder redan vid fyllda 63 år och för vissa grupper
            av tjänstemän vid 60 år. När dessa gränser fastställdes torde
            detta delvis ha berott på de svårigheter det beredde att avskaffa
            arbetslösheten i de yngre åldersklasserna. Detta motiv kommer
            emellertid att år från år avtaga i styrka, om man ställer problemet
            i relation till befolkningsnumerärens utveckling. Som bekant har
            nativi- teten i vårt land sedan lång tid tillbaka varit mycket
            låg och tills på allra sista tiden sjunkit för varje år. Detta
            för med sig en gradvis skeende för- tunning av de årsklasser,
            som inträda i förvärvslivet, och i stället för arbets-
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-007.pdf"/>
          <fw xml:id="i-TTCXQhRwoLfAj4sDn3HBUa">
            Motioner i Andra kammaren, Nr 352. 7
          </fw>
          <p xml:id="i-HoNwU2APLYWXVqsX87vmVs">
            löshet inom dessa åldersgrupper har man i framtiden att motse
            bristande tillgång på erforderlig arbetskraft. Samtidigt som de
            yngre åldersgrupperna avtaga i storlek komma de äldres andel av
            hela befolkningsstocken att relativt ökas. Försörjningsbör- dan
            blir följaktligen större för de yngre åldersklasserna. Under sådana
            förhållanden ställes man inför den frågan, om det inte blir nödvändigt
            att i större omfattning än hittills ta de äldres arbetskraft i
            anspråk. Det vore därför enligt vår mening önskvärt, om man, innan
            nya pensionsreglementen fastställdes, ville undersöka möjligheterna
            att höja pensionsåldern för civila befattningshavare i statens
            tjänst. För de militära befattningshavarna ligger ju saken till
            på ett annat sätt, emedan särskilda krav på fysisk styrka och
            spänst måste ställas på dessa. Med anledning av motioner till
            1940 års lagtima riksdag angående åtgär- der för att tillgodogöra
            samhället de partiellt arbetsföras arbetskraft utta- lade riksdagen
            att frågan om höjning av pensionsåldrarna icke borde upp- tagas
            till övervägande innan större erfarenhet vunnits om verkningarna
            av 1934 års reform. Men detta borde dock icke föranleda att spörsmålet
            om att bättre utnyttja de äldre tjänstemännens arbetskraft skulle
            skjutas åt sidan. I anslutning till vad 1938 års pensionssakkunniga
            yttrat, ansåg riks- dagen en lämplig lösning härvidlag vara, att
            tjänstedugliga befattnings- havare medgivas kvarstå i tjänst efter
            pensionsålderns inträde. De sakkunniga erhöllo den 31 maj 1940
            i uppdrag att utreda frågan om förlängning av anståndstiden, och
            i sitt betänkande föreslogo de, att myndig- heterna skulle erhålla
            rätt att medge uppskov med avsked efter uppnådd pensionsålder
            för ett år samt att Kungl. Maj:t skulle medges rätt att bevilja
            anstånd för ytterligare två år. Den sammanlagda anståndstiden
            skulle alltså bli tre år. Chefen för finansdepartementet förklarar
            i propositionen att han i huvudsak ansluter sig till vad de sakkunniga
            föreslagit. För vissa militära befattningshavare förordar han
            för övrigt en utsträckning av anståndstiden till fem år. Beviljandet
            av anstånd skall enligt dessa förslag ske efter individuell prövning
            i varje särskilt fall. Detta kan komma att lämna rum för ett godtyckligt
            förfarande och det vore därför enligt vår mening bättre om en
            generell höjning av pensionsåldern kunde komma till stånd. En
            höjning med exempelvis två år utöver den nu för olika personalgrupper
            gällande är en lösning av problemet, som vi skulle vilja förorda.
            Med stöd av vad som ovan anförts få vi yrka, att riksdagen måtte
            besluta
          </p>
          <p xml:id="i-SMX3G7WiB4BEPEV7NLRptM">
            dels, att par. 7 andra momentet av det föreslagna regle- mentet
            angående tjänstepension för befattningshavare i statens tjänst
            ändras dithän, att pensionsavdragen komma att höjas med 50 procent
            utöver nu gällande avdrag; dels, avslå förslaget i övergångsbestämmelserna
            att tjän-
          </p>
          <pb facs="riksdagen-motions-pdf/data/1941/mot_1941_höst_ak__352/mot_1941_höst_ak__352-008.pdf"/>
          <fw xml:id="i-RyLnn9WXyUFFHPcrnoR1rk">
            Motioner i Andra kammaren, Nr 352.
          </fw>
          <p xml:id="i-CFSGcjYtZxtkBdkgWscABi">
            stemän, som blivit underkastade de 1939 och 1940 utfär- dade
            nya avlöningsförfattningarna men avgått ur tjänst före den 1 juli
            1942, skola erhålla ett tillägg av 10 kr. per månad å pensionerna;
            dels, att andra momentet av par. 22 i det föreslagna tjän- stepensionsreglementet
            måtte erhålla följande lydelse:
          </p>
          <p xml:id="i-Y5AmdGZD8XCAh3qbKuwumD">
            Rörligt tillägg beräknas å grundbeloppet för månad. Härvid skall
            dock iakttagas, att tillägg ej beräknas å belopp, varmed grundbeloppet
            överstiger 500 kr., och ej heller å därå ingående öretal, som
            överskjuter fullt » krontal;
          </p>
          <p xml:id="i-NVtpBSdJj6ixTKvCySc31g">
            dels, att de familjepensionsavdrag, som enligt par. 5 mo- ment
            2—4 i det föreslagna allmänna familjepensionsregle- mentet skola
            utgå, måtte höjas med i genomsnitt 10 procent utöver de i propositionen
            föreslagna beloppen; samt dels, att pensionsåldern för civila
            befattningshavare i statens tjänst måtte höjas med två år.
          </p>
          <p xml:id="i-MXjFPraFDofgYeGfNLmuqe">
            Stockholm den 3 december 1941.
          </p>
          <p xml:id="i-JHqRFDDpo4LNT9fN6tKHU4">
            Axel Hansson Aron Gustafsson Hjalmar Svensson i Rubbestad. i
            Lekåsa. i Grönvåk. Lars E. Andersson J. V. Pettersson Osc. Werner.
            i Hedensbyn. i Norregård. Gust. E. Andersson. Jones Erik Andersson
            I. Pettersson i Ovanmyra. i Rosta.
          </p>
          <p xml:id="i-Xf37buzgt31k43BwL1qNee">
            Th. Gardell. Hj. R. Nilson. Emil Gustafson.
          </p>
        </div>
      </div>
    </body>
  </text>
</TEI>
