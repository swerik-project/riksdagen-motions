<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03123">
  <teiHeader>
    <fileDesc>
      <titleStmt>
        <title>Alliansens näringslivsmotion</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3123 av Lars Hjälmered m.fl. (M, C, L, KD)</title>
          <idno type="rdwebb">H4023123</idno>
          <rs type="number">3123</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023123/text</ref>
          <ref type="dokument_url_html">http://data.riksdagen.se/dokument/H4023123</ref>
          <ref type="dokumentstatus_url_xml">http://data.riksdagen.se/dokumentstatus/H4023123</ref>
          <ref type="docx">http://data.riksdagen.se/fil/2423A2E6-F1E5-4153-B000-A95935E5171B</ref>
          <ref type="pdf">http://data.riksdagen.se/fil/A4E9FC12-C0B6-498E-A280-9E42D9438D40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6HQYnBprzcsXCnTN7uR8ps" type="signed"/>
        <correspContext corresp="i-6HQYnBprzcsXCnTN7uR8ps">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-PVrEa2h6MpgR2u5GN5ZFiu" type="submitted">
          <date when="2016-10-05"/>
          <time when="15:07:14"/>
        </correspAction>
        <correspAction xml:id="i-5SmupXRGjPDwNsrxH7oES3" type="reviewed">
          <date when="2016-10-06"/>
          <time when="10:08:08"/>
        </correspAction>
        <correspAction xml:id="i-TepDzt5kgBW1UvGu33P7cH" type="referred">
          <date when="2016-10-14"/>
        </correspAction>
        <correspAction xml:id="i-HwjevmUWNsPxrKhKtLsW2P" type="assigned">
          <date when="2018-08-08"/>
          <time when="14:28:46"/>
        </correspAction>
        <correspContext corresp="i-HwjevmUWNsPxrKhKtLsW2P">
          <ref type="assignedTo">Näringsutskottet</ref>
        </correspContext>
        <correspAction xml:id="i-5oJXnJkr9tRd7rsUQeSiNo" type="behandlas_i"/>
        <correspContext corresp="i-5oJXnJkr9tRd7rsUQeSiNo">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EevJ5myAoKn9BVApNJQHu5" type="behandlas_i"/>
        <correspContext corresp="i-EevJ5myAoKn9BVApNJQHu5">
          <ref type="uppgift">2016/17:NU11</ref>
          <ref type="ref_dok_id">H401NU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU11</ref>
          <ref type="ref_dok_titel">Riksrevisionen rapport om statligt stöd till innovationer och företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7A8tY7cyYMyMQiQDov9fpU" type="behandlas_i"/>
        <correspContext corresp="i-7A8tY7cyYMyMQiQDov9fpU">
          <ref type="uppgift">2016/17:CU6</ref>
          <ref type="ref_dok_id">H401CU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU6</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FBQEq1C5feQLemy5UzLU21" type="behandlas_i"/>
        <correspContext corresp="i-FBQEq1C5feQLemy5UzLU21">
          <ref type="uppgift">2016/17:FiU7</ref>
          <ref type="ref_dok_id">H401FiU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU7</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7qiG7k43HzELymoumLALoH" type="behandlas_i"/>
        <correspContext corresp="i-7qiG7k43HzELymoumLALoH">
          <ref type="uppgift">2016/17:FiU1</ref>
          <ref type="ref_dok_id">H401FiU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2017 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XYWFVyFEcSLRrCa1PMKC93" type="behandlas_i"/>
        <correspContext corresp="i-XYWFVyFEcSLRrCa1PMKC93">
          <ref type="uppgift">2016/17:NU4</ref>
          <ref type="ref_dok_id">H401NU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HpJNjFLa5DiAFu8pj4yoZL" type="behandlas_i"/>
        <correspContext corresp="i-HpJNjFLa5DiAFu8pj4yoZL">
          <ref type="uppgift">2016/17:NU17</ref>
          <ref type="ref_dok_id">H401NU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU17</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QfiznZ5aP3dE6fRJzC29BE" type="behandlas_i"/>
        <correspContext corresp="i-QfiznZ5aP3dE6fRJzC29BE">
          <ref type="uppgift">2016/17:NU23</ref>
          <ref type="ref_dok_id">H401NU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU23</ref>
          <ref type="ref_dok_titel">Immaterialrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5G88BE2b7RvTMYfST6S9cQ" type="behandlas_i"/>
        <correspContext corresp="i-5G88BE2b7RvTMYfST6S9cQ">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BQrcfoQLuhqa8Wn1kNsSJC" type="behandlas_i"/>
        <correspContext corresp="i-BQrcfoQLuhqa8Wn1kNsSJC">
          <ref type="uppgift">2016/17:FiU26</ref>
          <ref type="ref_dok_id">H401FiU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SBo9MJUsUckCzGrSsDjdHj" type="motHeader">
        <div xml:id="i-8gArcv5kDy8Qev9f1mviLU" type="motTitle">
          Motion till riksdagen 2016/17:3123 av Lars Hjälmered m.fl. (M,
          C, L, KD) Alliansens näringslivsmotion
        </div>
      </div>
      <div xml:id="i-U1dLigwsbB5zHS5N3fWuDs" type="motBody">
        <div xml:id="i-Sx3mdTSJda1h38hSpUh5CA" type="motProposal" subtype="förslag">
          <head xml:id="i-NC7VBbeDurWjXMVScU5Vvr">
            Förslag till riksdagsbeslut
          </head>
          <list xml:id="i-B4AdGfd3TAYXXosnrR5eEa" style="ol">
            <item xml:id="i-WbUq2qdzDuoeSosqi35v9R">
              Riksdagen ställer sig bakom det som anförs i motionen om mer
              konkurrenskraftiga skatter på delägarskap för nyckelpersoner i
              växande företag och tillkännager detta för regeringen.
            </item>
            <item xml:id="i-ABqKrQzQHQbrAh2cXzMsmm">
              Riksdagen ställer sig bakom det som anförs i motionen om att
              utveckla en garanti så att företag bara behöver lämna en uppgift
              en gång till myndigheterna, och detta tillkännager riksdagen för
              regeringen.
            </item>
            <item xml:id="i-U11BLSPT7hdHDUe2UbpaEb">
              Riksdagen ställer sig bakom det som anförs i motionen om att
              sänka kravet på aktiekapital från 50 000 till 25 000 kronor och
              tillkännager detta för regeringen.
            </item>
            <item xml:id="i-Hci6XMRzRd5sbdPssqfw35">
              Riksdagen ställer sig bakom det som anförs i motionen om att
              reformera och effektivisera det statliga riskkapitalet så att
              det i högre grad kompletterar privat riskkapital, och detta tillkännager
              riksdagen för regeringen.
            </item>
            <item xml:id="i-A8vqmWRbW2dXmh3Yk9a3M2">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur man
              ämnar arbeta för att öka mångfalden inom välfärdssektorn och tillkännager
              detta för regeringen.
            </item>
            <item xml:id="i-5fTxJLMmqt55QztdaCPywN">
              Riksdagen ställer sig bakom det som anförs i motionen om att
              fortsätta det viktiga arbetet med den nationella mineralstrategin
              och tillkännager detta för regeringen.
            </item>
            <item xml:id="i-P2eUfCCN2WfDfSQAL72JmN">
              Riksdagen ställer sig bakom det som anförs i motionen om att
              krav vid offentlig upphandling ska genomsyras av enkla, tydliga
              och likvärdiga villkor oavsett företagens storlek och tillkännager
              detta för regeringen.
            </item>
            <item xml:id="i-7PLS9TL6g8Vddt8P3ozD8x">
              Riksdagen ställer sig bakom det som anförs i motionen om behovet
              av initiativ för att fortsätta att synliggöra och stärka möjligheterna
              för kvinnors företagande och tillkännager detta för regeringen.
            </item>
            <item xml:id="i-VEhsPhaXPAzFQ5BVbpCXgQ">
              Riksdagen ställer sig bakom det som anförs i motionen om att
              ställa krav på att alla myndigheter sätter en tydlig tidsgräns
              för handläggningstider, och detta tillkännager riksdagen för regeringen.
            </item>
            <item xml:id="i-L5eGA54oaCtdBVJz9LTERn">
              Riksdagen ställer sig bakom det som anförs i motionen om att
              statliga bolag ska vara ett föredöme för hållbart företagande
              och fortsätta det goda hållbarhetsarbetet och tillkännager detta
              för regeringen.
            </item>
            <item xml:id="i-L4iGhWygPS7pZEnHGFb21b">
              Riksdagen ställer sig bakom det som anförs i motionen om att
              driva en målmedveten styrelserekrytering och tillkännager detta
              för regeringen.
            </item>
            <item xml:id="i-NYh99qyzmHH6nDEENxWajn">
              Riksdagen ställer sig bakom det som anförs i motionen om behovet
              av tydliga principer för de statliga bolagen och tillkännager
              detta för regeringen.
            </item>
            <item xml:id="i-YbAp1iqSueWLKi3dZP6eEL">
              Riksdagen ställer sig bakom det som anförs i motionen om att
              se över ett förtydligande i lagstiftningen avseende streaming
              och tillkännager detta för regeringen.
            </item>
          </list>
        </div>
        <div xml:id="i-Svy1MszST1g6xERNnR7dVg" type="motContent">
          <head xml:id="i-SvfL8R5r9gvrH8sGpuK9vU" type="h1">
            Fler företag för ett starkare Sverige
          </head>
          <p xml:id="i-BupgzY4pQGTz3pe7qFwBdh">
            Jobb skapas av företag som växer och anställer. Fler jobb i växande
            företag betyder ökade skatteintäkter, vilket i sin tur finansierar
            vår gemensamma välfärd. För att möta framtidens utmaningar behövs
            en ambitiös politik för företagande, entreprenörskap och innovationer.
            Ökad öppenhet och handel skapar arbete och möjligheter såväl som
            ökat tryck och konkurrens från vår omvärld. Vi vill driva en aktiv
            företagspolitik som gör det enklare för företag att växa och anställa.
          </p>
          <p xml:id="i-S3U95CEKf5eemTf2hXwWFB">
            Under alliansregeringen togs flera viktiga steg för att göra
            Sverige till ett bättre land för företag och företagsamma personer.
            Bland annat blev det både billigare och enklare att driva företag.
            Reformerna har också gett resultat. Under alliansregeringens åtta
            år såg vi en fördubbling av andelen svenska entreprenörer. Dock
            bröts den positiva utvecklingen under 2014 på grund av den rödgröna
            regeringens politik. De negativa besked och beslut regeringen
            kommit med som inneburit kraftigt höjda skatter på jobb och företagande
            samtidigt som det lönar sig mindre att arbeta slår direkt mot
            vår gemensamma välfärd. Det är nu angeläget att utvecklingen vänds
            igen så att fler väljer entreprenörskap.
          </p>
          <p xml:id="i-TgWR9HgcDYeFgCDzGt4yrA">
            Alliansens reformer har också bidragit till att Sverige rankas
            högt i internationella jämförelser när det gäller företagsklimat.
            Den senaste tidens undersökningar visar dock på att Sverige tappar
            mark. Bland annat är skatterna på företagande högre än i många
            andra jämförbara länder. Många företag upplever att regelverken
            fortsatt är krångliga och att mycket tid går åt till administration.
            Det är tid som skulle kunna investeras i företagsutveckling och
            jobbskapande. För att se fler jobb och växande företag i Sverige
            behövs en bred jobb- och företagaragenda. Det handlar om satsningar
            på att utveckla skolan och investera i forskning. Det handlar
            om tillgång till bra transporter av både människor och gods. Sverige
            behöver rimliga skattevillkor som uppmuntrar till flit och entreprenörskap.
            Vi behöver mer, inte mindre, handel och frihandel. Sverige har
            en regering som leder in vårt land på fel väg och som fortsätter
            svika sina löften. Regeringen har fattat en serie av beslut som
            försämrat villkoren för företag och jobb. Bland annat äventyrar
            man flygtransporter till jobbskaparna runt om i landet, avser
            införa en kilometerskatt som slår hårt mot företagande, försämrar
            RUT och ROT, är splittrade i handelspolitiken och försvårar för
            entreprenörer inom välfärdssektorn för att nämna några.
          </p>
          <p xml:id="i-KAssNXS6kmRERuWsNw6518">
            Man har därtill tappat greppet om de viktiga offentliga finanserna.
            Utgifterna för olika bidrags- och transfereringssystem väntas
            öka med närmare 77 miljarder kronor till 2020. Samtidigt saknas
            det tillräckliga åtgärder från regeringen för att få kontroll
            över kostnadsutvecklingen. Osäkerheten slår hårt mot såväl välfärden
            som företagens tillvaro.
          </p>
          <head xml:id="i-3awMioyZbGMio9KHjT125n" type="h1">
            Reformer för fler företag och fler i arbete
          </head>
          <p xml:id="i-NeMSeSKaG74wpBeXBwje1U">
            Vad Sverige behöver är fler jobb- och företagsreformer. Det behövs
            reformer som adresserar relevanta utmaningar. Och inriktningen
            ska vara att underlätta för fler företag att växa. För att nå
            dit är det rimligt att riksdagen beslutar om ett jobb- och företagspaket
            riktat till de små och växande företagen.
          </p>
          <list xml:id="i-NaCsUMr7QwSSsofQ7xjmnj" style="ul">
            <item xml:id="i-KT72ywuPrSx5oTQCjZ34EC">
              Mer konkurrenskraftiga skatter på delägarskap för nyckelpersoner
              i växande företag. Många företagare arbetar långa dagar med en
              låg lön, inte minst i början av sitt entreprenörskap. Ett nystartat
              företag har sällan möjlighet att erbjuda marknadsmässiga löner
              till nyckelpersoner. För att underlätta mindre företags rekrytering
              av kompetenta personer vill vi att det blir enklare och billigare
              att erbjuda anställda delägarskap och incitamentsprogram. Det
              handlar om såväl företagens kostnader som skattevillkoren för
              enskilda personer. Reglerna bör bli enklare och mer konkurrenskraftiga,
              samtidigt som grundläggande skatterättsliga principer beaktas.
              Syftet är att företag ska kunna attrahera och behålla nyckelpersoner.
            </item>
            <item xml:id="i-Uukm6n9VtUCWjYhSN59wDs">
              Införa en garanti att företag bara behöver lämna en uppgift en
              gång till myndigheterna. Regelkrångel, inte minst inom skatteområdet,
              är något som orsakar extra arbete för företagare och som hindrar
              tillväxt. ”En dörr in” är en plattform där företagare bara lämnar
              in uppgifter en gång på en plats, och att uppgifterna därefter
              slussas till aktuell myndighet. ”En dörr in” skulle påtagligt
              minska tiden som företag behöver lägga på administration och öka
              tiden de kan lägga på sin kärnverksamhet: att skapa värde och
              jobb. Detta bör vidareutvecklas.
            </item>
            <item xml:id="i-JSrsZqfSHUuzspTLEh8SER">
              Sänka kravet på aktiekapital från 50 000 till 25 000 kronor.
              För att underlätta för att fler ska starta företag vill vi sänka
              kravet på aktiekapital från 50 000 kronor till 25 000 kronor.
              Det handlar om att fler människor ska ges möjlighet att förverkliga
              sina idéer och skapa jobb både åt sig själva och åt andra. Kravet
              på aktiekapital sänktes av alliansen från 100 000 kronor till
              50 000 kronor. Det är rimligt att nu gå vidare och snarast göra
              ytterligare en sänkning.
            </item>
            <item xml:id="i-Xi28WQnJDCJJTKP72EYxaX">
              Reformera och effektivisera det statliga riskkapitalet så att
              det i högre grad kompletterar privat riskkapital. Kapital är helt
              avgörande för att kunna starta, driva och utveckla ett företag.
              Huvudspåret är att företags finansiering ska ske med privat kapital.
              Statligt riskkapital kan behövas för att komplettera det privata
              kapitalet. Vi anser att det görs bra med en så kallad fond-i-fond-lösning,
              där statligt riskkapital från början samverkar med privata fonder
              för att nå mindre och växande företag. Särskilt viktigt är att
              stötta företag med stor tillväxtpotential i ett tidigt skede.
            </item>
          </list>
          <p xml:id="i-Fj1cXkpsY1Bog7bJJ4sx2d">
            Dessa fyra reformer innebär sammantaget viktiga steg för fler
            växande företag och fler jobb i Sverige.
          </p>
          <head xml:id="i-KHQNrYLvaXz87eZPYKNTAv" type="h1">
            Välfärdsföretag
          </head>
          <p xml:id="i-WUMKmwewDco8SguLh5FXmu">
            Allianspartierna menar att offentlig sektor är och ska vara en
            del av utvecklingen av ett modernt samhälle. Numera tillhandahålls
            omkring en sjundedel av välfärdstjänsterna av privata utförare
            och vi menar att mångfald bidrar till ökad kvalitet och förbättrat
            resursutnyttjande. Ökade valmöjligheter stärker människors egenmakt
            och duktiga entreprenörer såväl inom välfärden som inom tjänstesektorn
            utgör tillsammans med de offentliga verksamheterna viktiga inslag
            för människors välbefinnande. Svensk skola, vård och omsorg måste
            fortsätta kunna erbjuda en palett av lösningar anpassade till
            att arbetslivet och vardagen förändrats och att vi lever allt
            längre. I det moderna svenska samhället ser vi att det är både
            rimligt och nödvändigt att invånare erbjuds möjlighet till tjänster,
            tekniska lösningar, service och kundnöjdhet på områden där vi
            som medborgare behöver stöd och hjälp för trygghet, livskvalitet
            och inkludering i samhället av entreprenörer. Vi välkomnar att
            det växer fram alternativ, såsom äldreboenden med inriktning på
            särskilda diagnoser, språkgrupper eller med hbtq-kompetens. För
            oss är det viktigt att fortsätta utveckla valfriheten på områden
            där den idag är starkt begränsad för den som behöver omsorg. Men
            självklart också på andra områden. Personer som har gedigen bakgrund
            på området och som kan erbjuda kvalitativa verksamheter utifrån
            sin profession och sin utbildning utgör en fantastisk kunskapsbank.
            Vi måste våga ta tillvara de möjligheter som ligger i innovativa
            lösningar på välfärdsuppgifter, i nya produkter och tjänster särskilt
            anpassade för till exempel de äldre. Samtidigt kommer allt fler
            också ställa mer krav än tidigare vad gäller flexibilitet i att
            kunna göra egna val vad gäller skola, barnomsorg, äldreomsorg
            och sjukvård. Inte minst personer med egen erfarenhet av den snårskog
            och den, emellanåt välmenta men traditionsbundna, verksamhet som
            varit framåtsyftande i en annan tid men nu ställer krav på helt
            nya arbetssätt och lösningar i vår tid.
          </p>
          <p xml:id="i-Sj9bPUGucpnM4cLtTZbJjs">
            Om inte dessa möjligheter tas tillvara kommer det på sikt också
            att påverka utvecklingen i välfärden, stoppa innovationskraften
            och försvåra för dem som vill starta företag som vi så väl behöver
            inom välfärdssektorn.
          </p>
          <p xml:id="i-SVx6ZrwLUKjDCKu5ZuCY6g">
            För Alliansen är det viktigt att all verksamhet – oaktat om den
            är kommunal, regional, statlig eller privat – ska drivas med kloka
            och tydliga kriterier för vad som ska gälla samt kontinuerlig
            uppföljning, inte genom att hindra och förbjuda verksamheter som
            jobbar klokt med skattemedel. Därför bör regeringen återkomma
            till riksdagen med förslag på hur man ämnar arbeta för att öka
            mångfalden inom välfärdssektorn.
          </p>
          <head xml:id="i-Q5UPWUDYSkNjhtqnjrEJGm" type="h1">
            Mineraler, gruvnäring och tillväxt
          </head>
          <p xml:id="i-B4i7d61hk8D25MQVbCcTAr">
            Sverige är i dag ett välmående land och vårt välstånd är bland
            annat byggt på de resurser som finns i skogen, i marken och i
            våra älvar och som förädlas i industrin.
          </p>
          <p xml:id="i-7XhZz4ZMxBzExRitJKASjk">
            Världen förändras och utvecklas ständigt och, i de flesta fall,
            till det bättre. Tidigare fattiga länder klättrar ur fattigdom
            och utvecklas till samhällen som har råd med och vill investera
            i infrastruktur, i modern teknik och i ny hållbar energiproduktion.
            Då behöver de ofta stora volymer råvaror, råvaror som Sverige
            har. Bara inom EU står Sverige för 90 procent av järnmalmen; vi
            har även blymalm, zink, silver och koppar.
          </p>
          <p xml:id="i-P7vnoByy3RwA9KAd4s3ZHZ">
            Ett långsiktigt nyttjande av markens råvaror kräver att vi vårdar
            och skyddar vår miljö. Sverige har en av världens hårdaste miljölagstiftningar.
            En lagstiftning som syftar till att resultatet av gruvdriften
            blir en tillgång och inte förstör förutsättningarna för oss som
            bor här, för naturen och för andra näringar. En välskött gruvindustri
            främjar välstånd och tillväxt; motsatsen leder till något helt
            annat.
          </p>
          <head xml:id="i-6qs3gvHCJu8N6BxXFvegRb" type="h1">
            Mineralstrategin
          </head>
          <p xml:id="i-Q6eA8mKqakopVnfFab8n2C">
            2013 enades alliansregeringen om en mineralstrategi som ska säkra
            inte bara gruvornas framtid, utan även se till att gruvindustrin
            kan samexistera med övriga delar av samhället. Strategin identifierar
            strategiska områden för en långsiktig och hållbar mineralanvändning
            och pekar ut en riktning för en fortsatt aktiv och konkurrenskraftig
            gruvnäring i Sverige som sker i samklang med både miljö och omgivande
            näringar. Gruvbrytning innebär ett stort, och i vissa delar oåterkalleligt,
            ingrepp i vår natur. Det i sig medför ett stort ansvar för gruv-
            och mineralnäringen. Därför är det bra att Sverige har en av världens
            strängaste miljölagstiftningar. Gruvnäringen kommer fortsättningsvis
            att vara viktig, både för fler jobb i hela landet och för att
            möjliggöra framtida miljötekniska lösningar och för att stärka
            den svenska ekonomin.
          </p>
          <p xml:id="i-BfPZynzzvCMTDj2odixBad">
            Fler steg måste tas för att Sverige ska kunna fullfölja mineralstrategin.
            Alliansens ambition handlar om att skapa de bästa förutsättningarna
            för en mineralpolitik som ska stärka konkurrenskraften i svensk
            gruv- och mineralnäring. På så sätt kan Sverige behålla och förstärka
            sin position som EU:s ledande gruvland. Sveriges mineraltillgångar
            ska nyttjas på ett långsiktigt hållbart sätt, med beaktande av
            ekologiska, sociala och kulturella dimensioner så att natur- och
            kulturmiljöer bevaras och utvecklas.
          </p>
          <head xml:id="i-AVMFRCB7ySyWCzB1UjR9FS" type="h1">
            Offentlig upphandling
          </head>
          <p xml:id="i-USKFKVaA7rTq7pWoXJedPU">
            Det offentliga ska ha högt satta ambitioner i sin upphandling
            av mat avseende djurskydd och miljö. Inom ramen för Matlandet
            Sverige inrättade Alliansen i regeringsställning ett nationellt
            kompetenscentrum för måltider i vård, skola och omsorg som nu
            arbetar med att stödja och stimulera kommuner och landsting.
          </p>
          <p xml:id="i-6uBjS4EVMrfxFB4M2UaVkM">
            Krav som ställs vid offentlig upphandling kan få stor påverkan
            på näringslivet. Redan idag kan man konstatera att många små företag
            anser att det är alltför komplicerat att delta i offentlig upphandling
            och därför avstår. Enligt en rapport från Företagarna deltar endast
            27 procent av de små företagen i offentlig upphandling. För varje
            tillkommande krav i upphandlingsvillkor som ställs vid offentlig
            upphandling kan man anta att svårigheten ökar för små företag.
            Små företag saknar i högre utsträckning kollektivavtal än större
            företag, vilket medför att just kravet på kollektivavtal kraftigt
            kan försvåra för små företag att delta i offentliga upphandlingar.
            Det är därför viktigt att kraven i kommande upphandlingslagar
            inte exkluderar mindre företag. Skäliga arbetsvillkor vid offentlig
            upphandling bör säkerställas utan krav på kollektivavtal och utan
            att ytterligare exkludera små företag.
          </p>
          <head xml:id="i-VeAJ63dsDnEVfjamDWgBRX" type="h1">
            Ett jämställt arbetsliv
          </head>
          <p xml:id="i-SnGhJmEiuWFce9voG94ZwT">
            Jämställdhet mellan kvinnor och män ska vara en självklarhet.
            Målet är att kvinnor och män ska ha samma förutsättningar och
            makt att forma samhället och sina egna liv. Arbete är en hörnsten
            i ett jämställt samhälle. Genom jobbskatteavdraget, som gynnar
            kvinnor mer än män, genom RUT-avdraget och genom rekordstora jämställdhetssatsningar
            på nästan 2,6 miljarder sedan 2006 har vi under alliansregeringens
            tid nått konkreta resultat för ökad jämställdhet.
          </p>
          <p xml:id="i-FyQjoGq5hKFHf2HX9jAsZw">
            Sverige har högst arbetskraftsdeltagande bland kvinnor i EU och
            aldrig förr har en så stor andel av kvinnorna arbetat heltid.
            Jämställdheten gynnas av en politik som värnar jobben och som
            stärker drivkrafterna för att arbeta. Vi vill slå vakt om de reformer
            alliansregeringen genomfört och som ger fler kvinnor möjlighet
            att starta eget eller arbeta till bättre villkor. Det ska löna
            sig att utbilda sig, förkovra sig och utvecklas i yrket även i
            offentlig sektor. Alliansregeringen har infört bättre möjligheter
            till karriär och löneutveckling inom ett av de kvinnodominerade
            yrkena, läraryrket. Kvinnor i offentlig sektor arbetar i större
            utsträckning än män ofrivilligt deltid. Kommuner och landsting
            bör erbjuda dem som vill att jobba heltid. Delade turer i vård
            och omsorg bör undvikas.
          </p>
          <p xml:id="i-4Rw5GaHEoCRmbD7Kibd1ji">
            År 2009 infördes lagen om valfrihetssystem (LOV). Ökade valmöjligheter
            stärker människors egenmakt och gör att det går att välja bort
            de utövare som uppvisar brister eller otillräcklig kvalitet i
            sin verksamhet. LOV har bidragit till att flera nya företag har
            vuxit fram. Kvinnors företagande inom välfärdssektorn har ökat
            vilket i sin tur förbättrat möjligheterna att själv påverka sin
            arbetssituation och sin lön.
          </p>
          <p xml:id="i-CrpjWVBFNwnTN7aYggoatw">
            Alliansregeringen genomförde under åren 2008–2014 ett ambassadörsprojekt
            för att synliggöra och stärka kvinnors företagande. Erfarenheter
            från projektet bör tillvaratas och användas för att vidareutveckla
            liknande initiativ framöver.
          </p>
          <head xml:id="i-VP7ihT3tytFmfmrC44SYCL" type="h1">
            Regelförenkla för företagen
          </head>
          <p xml:id="i-LpsMfsfwqiHBNrc9rRG2TJ">
            En ambitiös politik för företagande, entreprenörskap och innovationer
            är en förutsättning för att skapa fler jobb. Under alliansregeringen
            har bolagsskatten och socialavgifterna sänkts och de ekonomiska
            drivkrafterna för att driva företag har förbättrats. Regelbördan
            har minskat med 7 miljarder kronor, bland annat genom avskaffad
            revisionsplikt och förenklade redovisningsregler. Det har blivit
            möjligt att driva företag inom fler områden, inte minst inom branscher
            som domineras av kvinnor.
          </p>
          <p xml:id="i-Gsz5FFiVbdC69FHh44anR1">
            Vi vill att det ska gå snabbt och smidigt att starta ett företag
            i Sverige och därför vill vi sänka kravet på aktiekapital för
            att sänka trösklarna för att starta aktiebolag. Många företag
            upplever att regelverken fortsatt är krångliga och att mycket
            tid går åt till administration och även för handläggningstider.
            Det kan vara såväl ett konkurrenskraftsproblem som en tröskel
            för företag att starta eller växa. Därför vill vi att alla myndigheter
            sätter en tydlig tidsgräns för handläggningstider.
          </p>
          <p xml:id="i-2jx6xH6CUUP54QYs3qPLhV">
            Rättegångsreglerna i allmän domstol ska vara ändamålsenliga.
            De ska möjliggöra att mål och ärenden avgörs rättssäkert med hög
            kvalitet och inom rimlig tid. Regelverket ska vara flexibelt så
            att handläggningen kan anpassas till behoven i det enskilda fallet.
            Under de senaste åren har förändringar vidtagits som förbättrat
            situationen, till exempel trädde reformen ”En modernare rättegång”
            i kraft år 2008. Alliansen anser att det är viktigt att ett fortsatt
            arbete görs för att ytterligare korta tvistetiderna för att skapa
            en modernare rättegång i allmän domstol som uppfyller kraven på
            en rättssäker, effektiv och ändamålsenlig handläggning.
          </p>
          <head xml:id="i-JWYR3io8jtffvEkfjYvUHr" type="h1">
            Statliga bolag
          </head>
          <p xml:id="i-3osmKPuvEyYSbLxT2J98KP">
            Allianspartierna anser att statens uppgift normalt bör vara att
            ange de ramar och regler som ska gälla för näringslivet och företagen,
            inte att äga och driva bolag. Staten är dock en stor företagsägare,
            och kommer så att vara under överskådlig tid. Det ställer höga
            krav på tydliga principer. De statliga bolagen ska ha fokus på
            att skapa långsiktiga värden och vara en aktiv, professionell
            och ansvarsfull ägare. I de fall där bolagen har ett samhällsuppdrag
            ska detta utföras väl. För att åstadkomma detta är det bl.a. viktigt
            att ge bolagen förutsättningar och möjligheter att utvecklas och
            fortsätta konkurrera på sina marknader. Där bolag verkar på en
            konkurrensutsatt marknad, enligt marknadsmässiga krav, ska effektiv
            konkurrens säkerställas. Statens roll som lagstiftare och ägare
            bör hållas isär och skötas på ett professionellt sätt.
          </p>
          <p xml:id="i-YcGa9ZX2BTyFUc5j3xHNmB">
            De statliga bolagen ska präglas av öppenhet och föredömlighet
            samt vara föregångare avseende hållbarhetsfrågor som till exempel
            jämställdhet, miljö och socialt ansvarstagande. Vissa statliga
            företag har ett särskilt samhällsuppdrag. Det är viktigt att dessa
            tydligt redovisas och är styrande för bolagens verksamhet. Regeringens
            styrning av de statliga bolagen ska ske inom de ramar som riksdagen
            fastställt. Vi förutsätter att regeringen förankrar förändringar
            i exempelvis ägardirektiv och bolagsordning i riksdagen för att
            säkra långsiktighet och insyn.
          </p>
          <p xml:id="i-CZLTJHFsDYn11eDfYH9omv">
            Under alliansregeringen utarbetades och grundlades ett gediget
            hållbarhetsarbete i de statliga bolagen. 2007 ställde staten krav
            på de statligt ägda bolagen att de årligen skulle hållbarhetsrapportera
            i enlighet med GRI, Global Reporting Initiative, en internationell
            standard för hållbarhetsrapportering. I statens ägarpolicy står
            det att de statligt ägda bolagen ska vara föredömen inom området
            Hållbart företagande. Ägarpolicyn fastställer vilka internationella
            riktlinjer som alla statligt ägda företag ska efterleva. Riktlinjerna
            utökades med FN:s vägledande principer för företag och mänskliga
            rättigheter. Såväl i FN:s vägledande principer som i OECD:s riktlinjer
            ställs skärpta krav på bolagen att genomföra en riskbaserad due
            diligence (insamling och analys av information om ett företag
            inför förvärv eller annan strategisk förändring). Tillsammans
            med övriga i alliansregeringen tog finansmarknadsminister Peter
            Norman ett viktigt framåtsyftande steg i hållbarhetsarbetet. Alla
            de 55 bolagen fick uppdraget att under 2013 fastställa få och
            övergripande hållbarhetsmål och strategier för att nå dit. Målet
            är att skapa värde i de statliga bolagen samtidigt som riskerna
            ska minskas i verksamheterna. 2014 startade arbetet från ägaren
            med att följa upp bolagens respektive hållbarhetsmål.
          </p>
          <p xml:id="i-37h5aKUdViNZkd1LDqL5N6">
            Alliansregeringen arbetade målmedvetet med styrelserekrytering
            utifrån dynamik och mångfald. Utifrån kompetens, erfarenhet, bakgrund
            och ålder sattes mål om en jämn könsfördelning (minst 40 procent
            av vardera könet). Andelen kvinnliga styrelseledamöter i de statliga
            bolagen ökade i de statligt helägda bolagen till 49 procent. En
            lyckad åtgärd. Allianspartierna vill se en fortsatt utveckling
            av förvaltningen av de statligt ägda bolagen så som skett under
            den borgerliga regeringen.
          </p>
          <p xml:id="i-8bQXukNLMto7sWy6s2MNj">
            Om förändringar av det statliga ägandet leder till bättre fungerande
            marknader eller en mer effektiv samhällsservice bör staten minska
            eller avveckla sitt ägande. Detta ska ses som ett led i vikten
            av att överväga bolagens olika uppdrag och riktlinjer. Exempelvis
            gäller detta bolag som SBAB, Teliasonera, SAS och Orio. Eventuella
            försäljningsintäkter ska användas för att minska statsskulden.
            Det är dock inte aktuellt med försäljning av LKAB, Apoteket eller
            Vattenfalls nordiska verksamhet. Detaljmonopolet för alkohol ska
            värnas och Systembolaget behållas i statlig ägo. Försäljning av
            statlig egendom ska enligt 8 kap. 7 § budgetlagen (2011:203) ske
            affärsmässigt.
          </p>
          <head xml:id="i-SvLbP9sAyJcqNmMUBQqsTr" type="h1">
            Immaterialrätt
          </head>
          <p xml:id="i-Qchv2NYjEWZdpTnzdijoj3">
            Immaterialrätten är viktig för landets växande och välfärdsskapande
            företag. Ett patent eller en varumärkesregistrering ger rättslig
            trygghet åt upphovsmannen som investerat tid och skaparkraft i
            sin idé. Upphovsrätten är grundläggande för det kreativa skapandet.
            Den måste respekteras också på internet. En väl fungerande immaterialrätt
            är en nödvändig faktor för att stimulera forskning och uppmuntra
            till innovationsverksamhet, produktutveckling och kulturellt skapande.
          </p>
          <p xml:id="i-EhZsM3whZAXkQZdz9C4kyU">
            Vi vet att piratkopiering och olovlig spridning av upphovsrättsskyddade
            verk påverkar upphovsmän och de kreativa näringarna negativt.
            Till exempel visar Mediavisions senaste rapport att piratkopieringen
            av film och tv i Sverige har ökat med drygt 30 procent sedan förra
            mätningen för ett år sedan. Under 2015 piratkopierades cirka 290
            miljoner filmer och tv-avsnitt jämfört med 220 miljoner 2014.
            Förutom att utvecklingen går åt fel håll innebär mängden piratkopior
            stora förluster för upphovsmännen, företagen och staten.
          </p>
          <p xml:id="i-GshwGe7dUMYxLZDULJ9r3e">
            En viktig åtgärd för att stärka äganderätten till skyddade verk
            och öka möjligheterna för upphovsmän att tillgodogöra sig värdet
            av sitt skapande är att regeringen utreder upphovsrättslagstiftningen
            i syfte att skapa en teknikneutral lagstiftning som förtydligar
            vad som gäller vid bl.a. streaming. Det kan bidra till att stoppa
            illegal spridning av upphovsrättsskyddat material. Under alliansregeringen
            fick Patentverket och Vinnova i uppdrag att genomföra insatser
            för att öka små och medelstora företags konkurrenskraft genom
            ett förbättrat offentligt stöd för hanteringen av immateriella
            tillgångar. Detta arbete bör löpa vidare genom det fortsatta uppdraget
            till Patentverket och Vinnova.
          </p>
        </div>
        <div xml:id="i-PTx66iAVdqF9yW8fHeENGP" type="signatureBlock">
          <list xml:id="i-GPHPvuBW5P6q1DvLNw7F35">
            <item xml:id="i-TS9WZL5ffu61VxtJHEpXfK" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-S1h1fh7XbW14MfPa9e1hF4" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-4xK91Sy8JgFSyY7XCnyEic" who="i-Kb87jeTEio4k4qCJeZ6pQE" type="signature">
              Said Abdu (L)
            </item>
            <item xml:id="i-SMGG7GqT1J1ZPJxmTXME3N" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
