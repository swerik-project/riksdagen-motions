<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00456">
  <teiHeader>
    <fileDesc>
      <titleStmt>
        <title>Klimatforskning</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimatforskning</title>
          <idno type="rdwebb">GW02MJ456</idno>
          <rs type="number">MJ456</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ456/text</ref>
          <ref type="dokument_url_html">http://data.riksdagen.se/dokument/GW02MJ456</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ456</ref>
          <ref type="doc">http://data.riksdagen.se/fil/2EEF68BF-5D77-4AA7-8264-B47FE2732529</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XHpkxYrrEqQjjUhqiY5qyE" type="signed"/>
        <correspContext corresp="i-XHpkxYrrEqQjjUhqiY5qyE">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-5rNzmwZp7KwUsuKcs9Lh15" type="numbering">
          <date when="2008-10-08"/>
        </correspAction>
        <correspAction xml:id="i-Da44qohi5oDADWAHqP678b" type="submission">
          <date when="2008-10-06"/>
        </correspAction>
        <correspAction xml:id="i-LGrEYTnzjQefVgmQqX2nqB" type="transfer">
          <date when="2008-10-06"/>
        </correspAction>
        <correspAction xml:id="i-GCrueK3PXb3EGt8YE2AkMq" type="assigned"/>
        <correspContext corresp="i-GCrueK3PXb3EGt8YE2AkMq">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UBaL196yeamfToZSzeVNaH" type="motBody">
        <div xml:id="i-H2oWkibxJD6K6gdHdS3N5r" type="motProposal" subtype="förslag">
          <head xml:id="i-DgNnL9cvHh4WzvC7Vnj5xz">
            Förslag till riksdagsbeslut
          </head>
          <p xml:id="i-NFFhNq9bjnGHoLmCro8ndp">
            Riksdagen tillkännager för regeringen som sin mening vad som
            anförs i motionen om behovet av en bred klimatforskning.
          </p>
        </div>
        <div xml:id="i-2WFTCBA7AtkLVykASLDcg1" type="motContent">
          <head xml:id="i-VN8tnbdzYnD5Ea7XMnm3uk" type="h1">
            Motivering
          </head>
          <p xml:id="i-F7aCdTsYX5yiWBUgksrbst">
            Alltsedan den rekordmilda hösten 2006 och FN:s klimatpanels rapporter
            2007 har klimatfrågan och befarade klimatförändringar varit i
            fokus på ett ibland nästan hysteriskt sätt både bland politiker
            och andra debattörer. Domedagsprofetior har avlöst varandra i
            medier. Aningslösa journalister och politiker påstår ej sällan
            när någon spektakulär väderhändelse ägt rum att vi redan ser resultatet
            av klimatförändringarna, trots att statistiken visar att likadant
            väder har ägt rum förr. Enligt SMHI är klimat det genomsnittliga
            vädret under en 30-årsperiod. Det dagliga vädret bevisar därför
            ingenting om eventuella klimatförändringar. För övrigt är klimatförändringar
            i sig inget nytt, eftersom de alltid har ägt rum så länge jorden
            funnits till. Vad som i det här fallet är intressant är om vi
            kan befara en rent antropogen klimatförändring, alltså klimatförändring
            förorsakad av människan själv.
          </p>
          <p xml:id="i-NdAfVtKa1x8UXvKJMZMT2Z">
            Tvivelsutan har vi haft en global uppvärmning under senare årtionden.
            Den så gott som allmänt förhärskande teorin är att detta beror
            på att våra ökande koldioxidutsläpp utgör en förstärkt växthuseffekt
            som därmed verkar uppvärmande på jorden. I debatten hörs ofta
            att koldioxidhalten i atmosfären ökat med 30 procent, vilket givetvis
            är ett anmärkningsvärt värde. Dock är andelen koldioxid i atmosfären
            mycket låg. Länge har den legat på 0,3 promille. Nu är den efter
            nämnda ökning snart uppe i 0,4 promille. Om ett mikroskopiskt
            litet tal ökas med 30 procent är det fortfarande mikroskopiskt
            litet. Andelen koldioxid i atmosfären har alltså gått upp en tiondels
            promille. Det ter sig svårförklarligt att denna tiondels promille
            skulle vara orsak till nutidens alla klimatlarm tinande tundra,
            smältande glaciärer, utrotningshotade isbjörnar etc.
          </p>
          <p xml:id="i-CezmYfygTk8VMNNXYR5f16">
            Vidare är det svårt att tro att koldioxiden i sig skulle vara
            speciellt värmehöjande, särskilt om man beaktar det faktum att
            på Mars, där temperaturen ligger på 50 minusgrader, är det 20
            gånger mer koldioxid per kubikmeter än på jorden.
          </p>
          <p xml:id="i-7E3vBfyi4s5nVhU7j1ZHw7">
            Nu har emellertid den globala uppvärmningen avstannat och sedan
            2005 sker en avkylning, vilket det är så gott som tyst om i klimatdebatten,
            eftersom det inte stämmer med koldioxidteorin. Jordens invånare
            har aldrig släppt ut så mycket koldioxid som nu och så blir det
            plötsligt kallare. Under de senaste tio åren har den globala medeltemperaturen
            inte ökat. Om trenden för årets första månader håller i sig kommer
            den globala medeltemperaturen för 2008 att hamna ungefär 0,2 grader
            lägre än 2007 och bli det kallaste året sedan 1996.
          </p>
          <p xml:id="i-UbTsoDjwA7qMznmERHztpN">
            Mot bakgrund av nuvarande avkylning är det intressant att satellitmätningar
            visar att det inte i första hand är en av människan förstärkt
            växthuseffekt som ökat energimängden i jordens klimatsystem under
            de senaste årtiondena. Det är istället en kraftig ökning av solinstrålning.
            Det finns redovisat i såväl kapitel tre som kapitel nio i FN:s
            klimatpanels senaste rapport. Däremot nämns det inte i den sammanfattning
            som presenterades för beslutsfattare och medier.
          </p>
          <p xml:id="i-MoCUS9eSzRymVjXA4mZ7jw">
            Sveriges Radio behandlade klimatfrågan i ett av sina vetenskapsprogram
            i somras och där intervjuades bl.a. Joyce Penner, forskare vid
            University of Michigan och författare till kapitel nio i FN:s
            klimatrapport.
          </p>
          <p xml:id="i-LkFNMk9R4sUaGKaUEipBBh">
            Det är inte bara växthuseffekten som ligger bakom den globala
            uppvärmningen sedan slutet av 1980-talet, sa Joyce Penner, utan
            också ökad instrålning och de siffror som redovisas i såväl kapitel
            tre som kapitel nio i FN-rapporten visar att ökningen har varit
            så kraftig att den borde ha haft en påtagligt värmande effekt.
            Det är framför allt mätningar i områdena kring ekvatorn som tydligast
            visar på ökad instrålning; där är jorden som bredast och solen
            står som högst. Det handlar om stora mängder energi, så stora
            att mätningarna visar att instrålningen haft större global påverkan
            på energibalansen och därmed temperaturen än växthusgaserna haft,
            åtminstone efter 1990.
          </p>
          <p xml:id="i-5DptPyS8dARLe1M9xVtj4q">
            I kapitel nio (klimatrapporten) nämns två tänkbara orsaker till
            att instrålningen ökat: minskad molnighet som gör att solens strålar
            lättare tar sig in i klimatsystemet och ner till jordytan och
            att partiklarna i atmosfären minskat. Renare luft gör också att
            solens strålar lättare kan ta sig in och värma. Satellitmätningarna
            bekräftar att under 1990-talet minskade molnigheten och luften
            blev klarare.
          </p>
          <p xml:id="i-9fKmwVVDjB2YiFe4WRSS4g">
            Den kraftiga ökningen av instrålning finns inte med i klimatmodellerna,
            sa Joyce Penner i radiointervjun. Modellerna säger att växthusgaserna
            mer eller mindre ensamma stått för temperaturökningen när gaserna
            faktiskt fått hjälp av ökad instrålning. Koldioxidens temperaturhöjande
            effekt övervärderas i klimatmodellerna, vilka har en alltför förenklad
            bild av solen och dess inverkan.
          </p>
          <p xml:id="i-eMWGLnnWTYNcSdbfj2GsB">
            Joyce Penner fick en intressant fråga: Om det nu är redovisat
            i den stora rapporten att klimatmodellerna inte stämmer och att
            mätresultaten visar att det är instrålning, inte växthuseffekt,
            som kan ha haft störst inverkan på temperaturen under de senaste
            årtiondena, borde det inte ha stått i den sammanfattning som presenterades
            för beslutsfattare och medier?
          </p>
          <p xml:id="i-X91YR3xopMxgTm7v9F2S3W">
            Nja, sa Joyce Penner, i sammanfattningen bör det ju bara stå
            sådant som vi kan förstå och förklara och vi vet ju inte varför
            instrålningen ökat, eller hur länge ökningen varar. Här kan det
            misstänkas att FN-rapporten i sin sammanfattning valt att undanhålla
            sådana fakta som inte stämde överens med den allmänna uppfattningen
            att uppvärmningen är av antropogen natur. Om det skulle vara på
            det sättet är det allvarligt ty då har medier och beslutsfattare
            inte fått hela sanningen klar för sig, vilket kan få olyckliga
            följder eftersom beslut fattade på icke relevanta grunder kan
            få förödande konsekvenser för grupper av människor.
          </p>
          <p xml:id="i-Jfj6fMttGvZzryX4UxaCgW">
            De senaste 25 åren har koldioxiden varit den förhärskande teorin
            för att förklara all klimatvariation. Men historiskt sett råder
            det inga tvivel om solens betydelse. Sambandet mellan solaktivitet
            och klimat är dokumenterat. När solen är mer aktiv blir det varmare
            på jorden och tvärtom. För mer än 300 år sedan t.ex., var solen
            inte så aktiv. Då hade vi vad som populärt brukar kallas för lilla
            istiden och det var kallt på många platser. För 1 000 år sedan
            däremot var solen lika aktiv som idag och då var det varmt. Vikingarna
            kunde då kartlägga Grönland för stränderna i norr var inte istäckta.
            Solens aktivitet har fördubblats under de senaste 100 åren och
            det är det som i huvudsak har lett till 1900-talets uppvärmning.
          </p>
          <p xml:id="i-2erwQhG9BupGtuncPdTJGF">
            Den här motionen vill bl.a. peka på alla frågetecken som finns
            när det gäller den allmänt erkända koldioxidteorin som praktiskt
            taget enda förklaring till den globala uppvärmningen. Det finns
            åtskilliga seriösa forskare som är av annan åsikt, men eftersom
            deras uppfattningar inte är medialt eller politiskt korrekta har
            de väldigt svårt att kunna få sina forskningsresultat presenterade.
            Ett exempel är dansken Henrik Svensmark som i många år forskat
            på vilken betydelse molnen och solens aktivitet i kombination
            med kosmisk strålning har för temperaturen på jorden. I vissa
            fall är hans teorier banbrytande för förståelsen av klimatförändringar
            över tid. Hans forskning tog många år längre än nödvändigt på
            grund av brist på medel. Eftersom han inte bekände sig till FN:s
            koldioxidteori var han inte intressant. Svensmark har för övrigt
            i laboratorieförsök funnit bevis för det som FN:s klimatrapport
            nämnde som tänkbara orsaker till den ökade instrålningen: minskad
            molnighet och renare luft.
          </p>
          <p xml:id="i-QHVvVtNFnj2CvkUca3jCUX">
            Motionen vill också peka på behovet av en bredare klimatforskning,
            som tar till vara nya infallsvinklar för att förstå och förklara
            vårt klimat och dess förändringar. Det är inte acceptabelt att
            en forskare ska bekänna sig till en viss skola för att få resurser
            till sin forskning. Sådant för aldrig forskning i vidare bemärkelse
            framåt. Stora och viktiga beslut i klimatfrågor måste bygga på
            relevanta fakta. Därför är det nödvändigt för beslutsfattare att
            se till så att även forskare, givetvis seriösa, med lite annorlunda
            teorier får möjlighet att bedriva forskning. Det är att stödja
            en bred klimatforskning.
          </p>
        </div>
        <div xml:id="i-51SM1NrJ7V9QUKgqkAyvoh" type="motSignatures">
          <list xml:id="i-M7TsTLjaNuEx2NP7eyQAQ2">
            <item xml:id="i-434ZGtnip8GvmLTq3fiPTm" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
