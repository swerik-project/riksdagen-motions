<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01246">
  <teiHeader>
    <fileDesc>
      <titleStmt>
        <title>om en ny inriktning av socialpolitiken</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny inriktning av socialpolitiken</title>
          <idno type="rdwebb">FZ021246</idno>
          <rs type="number">1246</rs>
          <ref type="dokument_url_text">http://data.riksdagen.se/dokument/FZ021246/text</ref>
          <ref type="dokument_url_html">http://data.riksdagen.se/dokument/FZ021246</ref>
          <ref type="dokumentstatus_url_xml">http://data.riksdagen.se/dokumentstatus/FZ021246</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-ipmkmecEtBhFX95RnPetM</idno>
            <name>SUNE OLSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6RGETpKyTS81W6KZDbnR5B" type="signed"/>
        <correspContext corresp="i-6RGETpKyTS81W6KZDbnR5B">
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-ipmkmecEtBhFX95RnPetM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1246/mot_197576__1246-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 1246
          </p>
          <p>
            av herr Hermansson m. fl. om en ny inriktning av socialpolitiken
          </p>
          <p>
            Sammanfattning. Den socialpolitik som bedrivs i Sverige och övriga
            väst- världens kapitalistiska länder kan kort beskrivas som statens
            insatser för att stimulera den ekonomiska tillväxten genom reglerad
            konsumtion. So- cialpolitiken har också som funktion att i görligaste
            mån skyla över den utsugning, den fattigdom och nöd och övriga
            brister som drabbar arbetare och tjänstemän under kapitalistiska
            produktionsförhållanden. Vänsterpartiet kommunisterna föreslår
            i motionen att socialpolitiken ges en ny inriktning i de arbetandes
            intresse. Vi kräver åtgärder för allas rätt till ett meningsfullt
            arbete med en lön som inte behöver utfyllas med so- cialbidrag.
            Vidare införande av en allmän social försäkring, som skall ga-
            rantera ekonomisk trygghet vid alla former av inkomstbortfall.
            Denna för- säkring skall finansieras genom beskattning av kapitalet.
            Vi kräver också att den nuvarande sociallagstiftningen skall ersättas
            av en socialförsäkring som på ett obyråkratiskt sätt ger stöd
            åt människor i nödsituationer, utan utnyttjande av tvångsmedel.
            Det är också nödvändigt att utföra en fort- löpande kontroll av
            att beslutade reformer får åsyftat resultat. Dessa riktlinjer
            bör överlämnas till socialutredningen som tilläggsdirektiv.
          </p>
          <p>
            Med socialpolitik brukar man avse: arbetsmarknadspolitik, arbetarskydd,
            hälso- och sjukvård, social försäkring, familjepolitik, bostadspolitik
            och so- cialvård. Här ryms således generella, gruppinriktade och
            individinriktade åtgärder. Dessa kommer därigenom att fylla delvis
            olika funktioner, men ändå samverka i ett större socialt-ekonomiskt
            sammanhang. För att se det funktionsmönster som socialpolitiken
            uppfyller under olika ekonomiska betingelser finns det anledning
            att anlägga ett historiskt per- spektiv och se på några av de
            åtgärder som vidtogs under senare delen av 1800-talet och början
            av 1900-talet. Att ha laga försvar, det var att ha en anställning.
            Den som inte hade laga försvar kunde tas om hand och placeras
            i tvångsarbete eller i krigstjänst. I ståndssamhället var detta
            en ändamålsenlig lagstiftning, dels för att utöva kontroll över
            de fattigaste i samhället, dels för att skydda ståndspersoner
            mot tiggeri och förmögenhetsbrott. Det var också ett bra sätt
            att försörja krigsmakten med rekryter. Däremot var det inte ändamålsenligt
            när in- dustrialismen hade brutit igenom. Kapitalet behövde ett
            ständigt tillöde av arbetskraft, och det förutsatte rörelsefrihet
            för arbetarklassen, av män-
          </p>
          <pb facs="riksdagen-motions-pdf/data/197576/mot_197576__1246/mot_197576__1246-002.pdf"/>
          <p>
            Mot. 1975/76:1246 10
          </p>
          <p>
            niskor vilkas möjlighet till överlevnad låg i att kunna sälja
            sin enda tillgång, sin arbetskraft. När därför försvarslöshetsbestämmelserna
            avskaffades 1885, handlade det om en anpassning till nya ekonomiska
            förhållanden. Under hela senare hälften av 1800-talet infördes
            successivt bestämmelser, som begränsade möjligheterna att använda
            barn och ungdomar i industriellt arbete. Först gällde det nattarbete
            inom vissa industrigrenar, där arbetet var särskilt tungt och
            farligt; man skapade emellertid inte de möjligheter som erfordrades
            för att kontrollera genomförandet av lagstiftningen. Det skedde
            först i och med att barnarbetet förbjöds vid sekelskiftet. Dessförinnan
            var lagarna mest ägnade att tillfredsställa opinioner inom arbetarklassen
            och vissa liverala kretsar. Men vid sekelskiftet hade det industriella
            arbetet nått en sådan organisationsnivå och en sådan pressad arbetstakt,
            att barn inte längre var lönsamma inom industrin. I den situationen
            kom initiativen till förbud mot barnarbete från arbetsköparna
            själva. Det första stora intressekravet från arbetarklassens sida,
            som genomdrevs mot arbetsköparnas intressen, var införandet av
            åtta-timmarsdagen. Därmed begränsade man arbetsköparnas möjlighet
            till utsugning av arbetarna genom att förlänga arbetstiden. Detta
            innebar dock att arbetsköparna intensifierade sina ansträngningar
            att pressa ut mer arbete av arbetarna under varje given tidsperiod,
            dvs. höja arbetsintensiteten. Detta har man åstadkommit genom
            att införa löpande band som man kunnat reglera hastigheten på,
            tidsstu- derade ackord, lagackord, och senare ”självstyrande”
            grupper m. m. Därför har arbetarklassen fått och får alltjämt
            föra en ständig kamp mot ökad ut- svettning genom ökad hets på
            arbetsplatserna. Gunnar och Alva Myrdals bok Kris i befolkningsfrågan
            kom att få stor betydelse för familje- och bostadspolitiken under
            ett par decennier. Där konstaterades att det fanns tendenser mot
            en befolkningsminskning i landet, vilket konkret betydde att det
            fanns risker för arbetarklassens reproduktion. För att vända tendenserna
            menade man att det fordrades genomgripande socialpolitiska och
            fördelningspolitiska reformer, så att människorna ansåg att de
            kunde börja skaffa sig barn igen. Under 1930-talet genomfördes
            också vissa reformer främst när det gällde socialförsäkring och
            bostadspolitik. Under det tidiga 1900-talet försökte man möta
            arbetslösheten med olika former av nödhjälpsarbeten, där lönerna
            hölls på en mycket låg nivå. Men i samband med den ekonomiska
            krisen på 1930-talet bröt nya idéen för den ekonomiska politiken
            igenom. Staten skulle gå in med konjunktur- stimulerande åtgärder,
            och man satsade på offentliga arbeten och försökte dessutom stimulera
            de privata investeringarna. Arbetarklassen betraktades inte längre
            som bara en producerande klass utan också som en konsume- rande,
            vilket innebar att det gällde att försöka bibehålla arbetarnas
            köpkraft för att stimulera konjunkturen. I konsekvens med detta
            fick också arbets- löshetskassorna statligt stöd 1934. Vid slutet
            på 1930-talet var modellen för och ideologin bakom de so- cialpolitiska
            reformerna under monopolkapitalismen tämligen färdigutveck-
          </p>
          <pb facs="riksdagen-motions-pdf/data/197576/mot_197576__1246/mot_197576__1246-003.pdf"/>
          <p>
            Mot. 1975/76: 1246 n
          </p>
          <p>
            lade. Det stod klart vilka olika funktioner socialpolitiken måste
            fylla. Vad som sköts fram, främst av socialdemokratin, var uppgiften
            att skydda ar- betarklassen mot kapitalismens mest framträdande
            skadeverkningar, i första hand ekonomisk och social otrygghet.
            Men bakom fanns också kravet på statliga åtgärder för att trygga
            arbetskraftens reproduktion och att föra en aktiv konjunkturpolitik.
            Det är således uppenbart att reformerna inte i något avseende
            stod i strid med kapitalets intressen, utan tvärtom krävdes för
            att kapitalismen skulle kunna fungera så friktionsfritt som det
            någonsin var möjligt. 1950- och 1960-talens reformpolitik har
            inte bara fullföljt de före kriget fastlagda handlingslinjerna,
            utan också kompletterat dem i väsentliga av- seenden. Detta gäller
            kanske framför allt utbyggandet av arbetsmarknads- politiken i
            syfte att underlätta kapitalets rörlighet både geografiskt och
            struk- turellt. Det gäller också speciella bidragsformer som tillkommit
            för att mildra konsekvenserna av kostnadsutvecklingen, exempelvis
            bostadsbidragen. Det blev också under 1950-talet uppenbart att
            man för att täcka behovet av arbetskraft inte enbart kunde lita
            till stimulering av barnafödandet. Det var alltför kostnadskrävande
            — utbyggnad av barnomsorg — och planerings- mässigt alltför långsiktigt
            för att passa in i kapitalismens häftiga svängningar mellan hög-
            och lågkonjunktur. I stället har man satsat på att täcka hög-
            konjunkturens behov av arbetskraft genom ökad invandring. Då har
            man också kunnat räkna med att många invandrare, som har vistats
            i landet kortare tid, återvänder till sina hemländer igen när
            det börjar bli trångt på arbetsmarknaden. Det är således i princip
            samma politik som har till- lämpats av de länder i Västeuropa
            som använt sig av gästarbetare, men i Sverige på ett mer försåtligt
            sätt. I stället för att öppet skicka tillbaka arbetare som inte
            behövs längre låter man utslagningsmekanismerna på ar- betsmarknaden
            och den sociala utstötningen fungera, så att det förefaller som
            om invandrarna själva väljer att resa tillbaka hem. De borgerliga
            partiernas inställning till den förda ekonomiska politiken och
            till socialpolitiken som en del därav präglas av svårigheter att
            anpassa resp. partiers ideologiska framtoning till monopolkapitalismens
            verklighet. De har haft och har alltjämt svårigheter att inse
            att det för monopolka- pitalismens utveckling är en nödvändighet
            att staten griper in med stimu- lerande och reglerande åtgärder.
            Som borgerliga partier framstår de därför som anakronismer. Socialdemokratin
            har däremot genom sin avideologi- serade och pragmatiska politik
            och sitt accepterande av det kapitalistiska systemet inte haft
            några svårigheter att anpassa sig till monopolkapitalets behov.
            Socialdemokratin framstår således i dag som en säkrare garant
            för fortsatt kapitalistisk hegemoni än vad de borgerliga partierna
            gör. Problemet på sikt både för socialdemokratin och kapitalismen
            är att detta sker i strid mot de långsiktiga intressena hos massorna
            av medlemmar i det social- demokratiska partiet. Den förda socialpolitiken
            har motiverats bl. a. utifrån fördelningspolitiska
          </p>
          <pb facs="riksdagen-motions-pdf/data/197576/mot_197576__1246/mot_197576__1246-004.pdf"/>
          <p>
            Mot. 1975/76:1246 12
          </p>
          <p>
            aspekter, med syftet att åstadkomma en jämnare inkomstfördelning.
            Trans- fereringar kan då ske antingen mellan olika samhällsklasser,
            inom sam- hällsklasser eller mellan olika tidpunkter i en människas
            liv. De begränsade studier som hittills har företagits av socialpolitikens
            utjämnande effekter har antytt att dessa är marginella och i huvudsak
            utgör överföringar från arbetare och tjänstemän till de allra
            sämst ställda i samhället. Till detta kommer vad man brukar kalla
            ”uppskjuten konsumtion”, dvs. överföring av inkomst från en tidpunkt
            till en annan i form av sjuk- och pensions- försäkring. Vissa
            sociala reformer har finansierats genom arbetsgivaravgifter. Detta
            har emellertid inte annat än tillfälligt inneburit inkomstöverföringar
            från kapitalägarna till arbetare och tjänstemän, eftersom kapitalägarna,
            i synnerhet monopolkapitalet, har kunnat kompensera sig för dessa
            avgifter dels vid avtalsförhandlingar, dels genom prisökningar.
            Vi har här visat att den hittills förda socialpolitiken i allt
            väsentligt tjänat monopolkapitalets intressen och kan karakteriseras
            som statens insatser för att stimulera den ekonomiska tillväxten
            genom reglerad konsumtion. Dess- utom har syftet varit att åstadkomma
            rättvisare och drägligare förhållanden för de arbetande. Härvidlag
            råder emellertid stor tveksamhet om i vad mån detta syfte uppnåtts,
            och de socialpolitiska åtgärderna har inte varit föremål för någon
            mera grundlig utvärdering. Socialpolitiken kan betraktas som en
            naturlig del av den kapitalistiska ekonomiska strukturen och är
            ett verksamt instrument för statsmakten för att värna den borgerliga
            hegemonin. Det måste emellertid understrykas att socialpolitiken
            också innehåller väsentliga moment av arbetares och tjänstemäns
            kamp för bättre förhållanden, eftersom socialpolitiken för att
            vara verksam för kapitalets behov samtidigt måste i någon mening
            tillfredsställa krav som ställs av de arbetande. Enligt vår uppfattning
            måste socialpolitiken ges en ny inriktning och präg- las av en
            offensiv politik i arbetarklassens intresse. Vänsterpartiet kom-
            munisterna för i en rad motioner till årets riksmöte fram motioner
            i detta syfte. Det gäller, för att ta några exempel, utbyggnad
            av barnomsorgen, sex timmars arbetsdag, en rad åtgärder på arbetsrättens
            och arbetsmiljöns områden, sysselsättning, kvinnans rättigheter,
            höjda barnbidrag, invand- rarnas rättigheter, bostadspolitiska
            åtgärder osv. Den utsugning, den fattigdom och nöd och övriga
            brister som drabbar arbetare och tjänstemän är direkta följder
            av den kapitalistiska ekonomin i dess nuvarande utvecklingsstadium.
            I konsekvens härmed skall också ka- pitalet belastas med kostnaderna
            för socialpolitiken. Under hänvisning till ovanstående hemställs
            1. att riksdagen uttalar sig för en ny inriktning av socialpolitiken
            i de arbetandes intresse, bl. a. innebärande a. åtgärder för att
            trygga allas rätt till ett meningsfullt arbete, b. införande av
            en allmän socialförsäkring, som skall garantera ekonomisk trygghet
            vid alla former av inkomstbortfall, finan- sierad genom beskattning
            av kapitalet,
          </p>
          <pb facs="riksdagen-motions-pdf/data/197576/mot_197576__1246/mot_197576__1246-005.pdf"/>
          <p>
            Mot. 1975/76:1246
          </p>
          <p>
            13
          </p>
          <p>
            c. att den nuvarande sociallagstiftningen ersätts av en socialför-
            säkring, som på ett obyråkratiskt sätt ger stöd åt människor i
            nödsituationer, utan utnyttjande av tvångsmedel, d. fortlöpande
            kontroll av att beslutade reformer får åsyftat re-
          </p>
          <p>
            sultat,
          </p>
          <p>
            2. att riksdagen hos regeringen hemställer om tilläggsdirektiv
            till socialutredningen i enlighet härmed.
          </p>
          <p>
            Stockholm den 24 januari 1976
          </p>
          <p>
            C.-H. HERMANSSON (vpk)
          </p>
          <p>
            LARS WERNER (vpk) i Tyresö
          </p>
          <p>
            EIVOR MARKLUND (vpk) GUSTAV LORENTZON (vpk)
          </p>
          <p>
            LARS-OVE HAGBERG (vpk) i Borlänge
          </p>
          <p>
            JÖRN SVENSSON (vpk) i Malmö
          </p>
          <p>
            NILS BERNDTSON (vpk) KARIN NORDLANDER (vpk)
          </p>
          <p>
            SUNE OLSSON (vpk) i Stockholm
          </p>
        </div>
      </div>
    </body>
  </text>
</TEI>
