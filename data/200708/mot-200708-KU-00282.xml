<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00282">
  <teiHeader>
    <fileDesc>
      <titleStmt>
        <title>Kommunala konstitutionsutskott</title>
        <author corresp="i-UnkrZ3NAvoWXY6Krxbkudq">av Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunala konstitutionsutskott</title>
          <idno type="rdwebb">GV02K282</idno>
          <rs type="number">K282</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K282/text</ref>
          <ref type="dokument_url_html">http://data.riksdagen.se/dokument/GV02K282</ref>
          <ref type="dokumentstatus_url_xml">http://data.riksdagen.se/dokumentstatus/GV02K282</ref>
          <ref type="doc">http://data.riksdagen.se/fil/9263D96E-FAF9-4BB8-9057-9DA14C852BB4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9eS3uBkhpDNdBeQxqA7bs2" type="signed"/>
        <correspContext corresp="i-9eS3uBkhpDNdBeQxqA7bs2">
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction xml:id="i-KNAhd4Jp9YGhuhfaQ8vnwG" type="transfer">
          <date when="2007-10-03"/>
        </correspAction>
        <correspAction xml:id="i-PnWFSL1dZpvJL4G2eVovbA" type="submission">
          <date when="2007-10-03"/>
        </correspAction>
        <correspAction xml:id="i-SYtHuve8tTaSm4wS7NxwBA" type="numbering">
          <date when="2007-10-05"/>
        </correspAction>
        <correspAction xml:id="i-EQaST4C199bAmm92KygEea" type="dismissal">
          <date when="2007-10-16"/>
        </correspAction>
        <correspAction xml:id="i-CLuXTfWhUzG4TTGbihWGFf" type="referral">
          <date when="2007-10-16"/>
        </correspAction>
        <correspAction xml:id="i-V39FT5AAgmiBv18iPdQhkE" type="assigned"/>
        <correspContext corresp="i-V39FT5AAgmiBv18iPdQhkE">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QjP98KswrpeKE2ebQgK5ur">
            Förslag till riksdagsbeslut
          </head>
          <p xml:id="i-XpNB41CmhRzJ3erbbFwbmP">
            Riksdagen tillkännager för regeringen som sin mening vad som
            anförs i motionen om att utreda frågan om stärkt förtroendemannarevision
            i kommunerna i form av kommunala konstitutionsutskott.
          </p>
        </div>
        <div type="motContent">
          <head xml:id="i-FLybS2bUF2RGpouV7rUe8W" type="h1">
            Motivering
          </head>
          <p xml:id="i-R2vNfSNMnkrysfjjr5q4Sg">
            Den 1 juli 2003 såg den nya Riksrevisionen dagens ljus. Därmed
            fick också Sverige, i likhet med flertalet demokratiska länder,
            en oberoende statlig revision. Det var en ytterst välkommen reform.
            Att den statliga verksamheten är föremål för en självständig professionell
            granskning är centralt för att se till att effektiviteten kan
            upprätthållas och därigenom att en god förvaltning av skattebetalarnas
            pengar kan värnas.
          </p>
          <p xml:id="i-P88ZEFv4fuNB65afD6P32m">
            Den, enligt mitt förmenande, framgångsrika reformen av den statliga
            revisionen bör också inspirera till förändringar av gransknings-
            och revisionsarbetet inom den kommunala sektorn. Det är landets
            kommuner som ansvarar för huvuddelen av den välfärd som medborgarna
            kommer i åtnjutande av. Kommunerna omsluter också varje år betydande
            belopp. Ändå har den kommunala revisionen kommit i skymundan i
            den förvaltningspolitiska debatten. Det måste det bli ändring
            på. Människor har rätt att ställa krav på god kvalitet och hög
            effektivitet även i kommunernas verksamhet.
          </p>
          <p xml:id="i-KYh6nLwJvemk5RwThpTT4U">
            Den kommunala revisionen bör, enligt min mening, reformeras längs
            två huvudlinjer. För det första bör det skapas en oberoende kommunal
            revision, gärna med den statliga Riksrevisionen som förebild.
            Riksdagen fattade våren 2006 ett beslut som kan öppna för en utveckling
            i den riktningen. I början av maj beslöt nämligen riksdagen att
            bifalla en reservation i konstitutionsutskottet, bakom vilken
            stod företrädare för Moderaterna, Folkpartiet, Kristdemokraterna,
            Centerpartiet och Miljöpartiet, som uppmanade regeringen att tillsätta
            en ny utredning med brett uppdrag för att se hur den kommunala
            revisionens oberoende skulle kunna stärkas (bet. 2005/06:KU27,
            prot. 2005/06:115).
          </p>
          <p xml:id="i-Hq4PnCqyV3KYyhJgsMdp2H">
            Men revisionen i kommunerna bör också förnyas i så måtto att
            granskning utförd av förtroendevalda ges en stärkt roll. Vid sidan
            av den oberoende kommunala revisionen bör också den konstitutionella
            utvärderingen av ledande kommunala politikers göranden och låtanden
            utvecklas. Följer kommunstyrelsen kommunfullmäktiges beslut? Överskrider
            kommunalråden sina befogenheter? På den nationella nivån utförs
            motsvarande granskning av riksdagens konstitutionsutskott. En
            idé är att pröva en liknande ordning också på kommunal nivå. Kommunala
            konstitutionsutskott, särskilda kraftfulla granskningsnämnder,
            skulle ha till uppgift att granska kommunledningen just ur ett
            konstitutionellt perspektiv. Utskotten skulle bestå av förtroendevalda,
            allmänt erkända för sin integritet och erfarenhet.
          </p>
          <p xml:id="i-2ox9zUWXYYpbH6a3odNoGp">
            Utskotten bör kunna ha befogenheter liknande dem som riksdagens
            konstitutionsutskott har. Fullmäktigeledamöter ska, på eget initiativ
            eller efter initiativ från en kommunmedborgare, kunna anmäla vad
            de betecknar som missförhållanden till granskning i det kommunala
            konstitutionsutskottet. Utskottet ska ha rätt att kalla ledande
            politiker till offentliga utfrågningar och förhör, öppna för såväl
            allmänhet som massmedier; politikerna ska vara skyldiga att komma.
            Utskottet ska kunna pricka exempelvis ett kommunalråd som har
            utfört sitt arbete i strid med gällande regler. Frågan om att
            etablera kommunala konstitutionsutskott bör därför utredas i lämplig
            form.
          </p>
          <p xml:id="i-D9B4qQXYrQfvv7EK9JopfA">
            Ibland framställs det som en motsättning att öka oberoendet i
            den kommunala revisionen och samtidigt slå vakt om eller stärka
            den granskning som förtroendevalda kan utföra. Det är felaktigt.
            Om det är någonting som de kommunala affärer som inträffade för
            ett antal år sedan borde ha lärt oss så är det att Sverige inte
            har för mycket av granskning och revision utan för lite. De båda
            formerna av revision skulle fylla olika funktioner och genomföras
            på delvis olika sätt med delvis olika perspektiv. Mångfald och
            bredd i granskningen är ingen nackdel utan en fördel.
          </p>
        </div>
        <div type="motSignatures">
          <list>
            <item xml:id="i-8Q5cbvnjiwf1Lk8nULuXaG" who="i-UnkrZ3NAvoWXY6Krxbkudq">
              Tobias Krantz (fp)
            </item>
          </list>
        </div>
      </div>
    </body>
  </text>
</TEI>
