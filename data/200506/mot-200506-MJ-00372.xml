<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_372/mot_200506_MJ_372-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ372 pnr: fp752
          </p>
          <p>
            Motion till riksdagen 2005/06:MJ372
          </p>
          <p>
            av Solveig Hellquist m.fl. (fp)
          </p>
          <p>
            Kastrering och märkning av katter
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om kattägarens skyldighet att märka och kastrera
            sina katter. 2. Riksdagen tillkännager för regeringen som sin
            mening vad i motionen anförs om kattägares ansvar för tillsyn
            av sina djur. 3. Riksdagen tillkännager för regeringen som sin
            mening vad i motionen anförs om att det skall betraktas som brott
            och i vissa fall djurplågeri att överge sina djur.
          </p>
          <p>
            Motivering
          </p>
          <p>
            Sverige anses ha en långtgående djurskyddslagstiftning. Djurskyddet
            intresserar och engagerar många människor. Av lagstiftningen framgår
            att djur ska behandlas väl och skyddas mot lidande. Att behandla
            djur väl är en viktig etisk fråga. Missförhållanden i form av
            vanvård av djur uppdagas ofta genom anmälningar från allmänheten.
            Inte minst för våra husdjur är det viktigt att människor tar ansvar
            och ger djuren den omsorg de behöver. Frågan är dock om djurskyddslagstiftningen
            är tillräcklig och om den även omfattar katter. Problemet med
            hemlösa katter blir värre för varje dag som går. Detta är uppenbart
            om man tittar på alla webbsidor om katter eller läser lokaltidningar
            där katter är upphittade, försvunna eller söker nya hem. Kattklubbar,
            kattpensionat, miljökontor, poliser, veterinärer och diverse djurvänner
            kan alla intyga problemet. Många känner till och talar om problemet
            med alla sommarkatter som hänsynslöst lämnas åt sitt öde när hösten
            kommer. Dessvärre är problemet större än så. Katter lämnas nämligen
            åt sitt öde alla årstider. Ett annat problem är katter som visserligen
            har ett hem men ändå tillåts springa ute utan uppsikt och utan
            att vara kastrerade. Många i samhället
          </p>
          <pb facs="riksdagen-motions-pdf/data/200506/mot_200506_MJ_372/mot_200506_MJ_372-0002.pdf"/>
          <p>
            2005/06:MJ372
          </p>
          <p>
            irriteras över ”kattplågan”. Katterna i sin tur far mycket illa
            på grund av bristande tillsyn och omvårdnad. Det är därför hög
            tid att stärka skyddet för katterna och i lag understryka ägaransvaret.
            Annars kommer kattproblemet inom en snar framtid att bli ohanterligt
            och kräva extraordinära åtgärder, t.ex. avskjutning av katter.
            Det finns också en risk för sjukdomsspridning om antalet katter
            blir okontrollerat stort. Ökade problem för allergiker som får
            objudna kattgäster till sina bostäder kan heller inte överskattas.
            Hur många de hemlösa katterna är i Sverige är oklart. Det sägs
            att det bara i och omkring Stockholms stad finns ca 20 000 hemlösa
            katter. Andra uppgifter talar om att det finns mellan 100 000
            och 1 miljon hemlösa och förvildade katter i landet. Snart har
            vi samma situation som i andra varmare länder och som många förfasar
            sig över. Skillnaden är att katter i Sverige ska klara de kalla
            vintrarna. De flesta av oss har någon gång sett övergivna, förskräckta
            och förvildade katter kura under buskar och på altaner. Många
            har också sett och hört talas om katter som råkar ut för katthatare
            och sjuka kattplågare. I många bostadsområden har förvildade katter
            blivit ett så stort problem att de fångas
          </p>
          <p>
            in i fällor och avlivas. Några få katter har turen på sin sida
            och kan hamna hos någon djurvän eller på ett djurhem. Alla eldsjälar
            som jobbar (ideellt) i det tysta och med knappa resurser med att
            ta hand om hemlösa katter vet att de aldrig räcker till. Det finns
            enligt uppgift ett hundratal katthem i landet. Hur många katter
            de än tar in och placerar ut i hem står ändå en lika lång kö av
            katter ”utanför dörren” till katthemmet. Så länge kattägarna inte
            tar hand om sin katt och tar ansvaret för den kan inte kattproblemet
            lösas med enbart praktiskt omhändertagande och omplaceringar.
            Självklart är det ett nödvändigt och mycket bra arbete som katthemmen
            och kattföreningarna gör, men man kommer tyvärr aldrig att hinna
            ikapp om ingen förändring sker i vår inställning till katten.
            Trots att katten varit människans vän i tusentals år och tjänstgjort
            som skicklig råttjägare har katten fått ett mycket lågt värde.
            Många katter kan man få helt gratis. De har alltså inget värde
            i pengar. De kan skänkas bort till vem som helst och i vilket
            syfte som helst. Vissa kattägare tycker därför inte att det är
            värt att lägga ned pengar på vare sig veterinärvård, vaccineringar,
            ID- märkning eller mat. Katten får föröka sig okontrollerat eftersom
            en kastrering är betydligt dyrare än själva katten. Därför kommer
            många ovälkomna kattungar till världen, som inte sällan avlivas
            med primitiva metoder eller släpps vind för våg — förvildas, kanske
            svälter eller fryser ihjäl och ställer till med irritation i bostadsområdena.
            Så länge katten inte har något värde kommer antalet hemlösa och
            vanvårdade katter hela tiden att öka och ställa till förtret i
            våra bostadsområden. Det är dags att kattägare blir skyldiga att
            märka och kastrera sina katter. Om vi menar allvar med vårt djurskydd
            ska det heller inte vara möjligt att kunna lämna sin katt vid
            sommarstugan eller vid vägkanten utan att denna ansvarslöshet
            får konsekvenser för ägaren.
          </p>
          <p>
            I lagen om tillsyn över hundar och katter finns reglerat vilket
            ansvar djurägarna har vid hållandet av dessa djurslag. Av 1 8
            framgår att ”hundar
          </p>
          <pb facs="riksdagen-motions-pdf/data/200506/mot_200506_MJ_372/mot_200506_MJ_372-0003.pdf"/>
          <p>
            och katter skall hållas under sådan tillsyn som med hänsyn till
            deras natur och övriga omständigheter behövs för att förebygga
            att de orsakar skador eller avsevärda olägenheter”. Lagen bör
            stärkas så att samma krav ställs på kattägare som på hundägare
            när det gäller ansvar och tillsyn. I dag gör man skillnad mellan
            hundar och katter på grund av att det i djurskyddslagen skrivs
            att djur ska ges möjligheter att bete sig naturligt. För en katt
            kan det inte anses naturligt att alltid hållas inomhus. De rättsfall
            som finns ger inte stöd för en hårdare hållning mot kattägare.
            Det är dags att ändra på synen om att katter ska få springa fritt
            och föröka sig fritt och därmed riskera att fara illa och därtill
            ställa till olägenheter för andra. Det ska ställas särskilda krav
            på tillsyn av kattägare i tätbebyggda bostadsområden. Det bör
            också enligt djurskyddslagen (3 $ första stycket och 36 8 första
            stycket) vara brottsligt att överge en katt eller annat djur och
            ska kunna betraktas som djurplågeri.
          </p>
          <p>
            Stockholm den 3 oktober 2005
          </p>
          <p>
            Solveig Hellquist (fp)
          </p>
          <p>
            Birgitta Ohlsson (fp) Liselott Hagberg (fp) Kerstin Heinemann
            (fp) Jan Ertsborn (fp) Lars Tysklind (fp) Marita Aronson (fp)
            Nyamko Sabuni (fp) Ulf Nilsson (fp)
          </p>
          <p>
            Hans Backman (fp)
          </p>
          <p>
            2005/06:MJ372
          </p>
        </div>
      </div>
    </body>
  </text>
</TEI>
