<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__206/mot_1957__ak__206-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 206 år 1957
          </p>
          <p>
            Nr 206
          </p>
          <p>
            Avherr Håstad m. fl., om inrättande vid Stockholms högskola av
            en personlig forskningsprofessur i romanska språk för professorn
            A. G. Tilander.
          </p>
          <p>
            Stockholms högskola har ånyo framlagt förslag om inrättande av
            en per- sonlig forskningsprofessur i romanska språk för professorn
            i romanska språk vid högskolan A. G. Tilander. Inrättandet av
            denna professur, vilket framförts även av den av chefen för ecklesiastikdepartementet
            för utarbe- tande av en upprustningsplan för högskolan särskilt
            tillkallade utrednings- mannen, byråchefen Arén, har tillstyrkts
            av kanslern för rikets universitet.
          </p>
          <p>
            I proposition nr 108 till 1956 års riksdag redogjordes utförligt
            för de skäl, som av olika myndigheter förebragts för inrättandet
            av denna professur, men då en sådan redogörelse nästan helt saknas
            i årets statsverksproposi- tion är det måhända här på sin plats
            att redogöra för de stora forsknings- arbeten varmed professor
            Tilander är sysselsatt.
          </p>
          <p>
            Professor Tilander har följande arbeten under tryckning: La literatura
            Juridica espaniola, den spanska juridiska litteraturen, som man
            bett pro- fessor Tilander behandla i den stora encyklopedi över
            spanska språket och litteraturen, som är under utarbetande i Spanien.
            Vidare ett band innehål- lande ett urval av uppsatser av rättshistoriskt
            och filologiskt innehåll, som förut tryckts i spanska, portugisiska
            och franska tidskrifter. Bandet ingår i en spansk serie och tryckes
            av spanskt förlag på spanska statens be- kostnad. Slutligen har
            professor Tilander erhållit tryckningsbidrag till arbetet Nouveaux
            essais d'étymologie cynégétique, som är en fortsättning av hans
            1953 publicerade Essais d'étymologie cynégétique. Flera recensenter
            har uppmanat honom att skyndsammast publicera de utlovade Nouveaux
            essais d'étymologie cynégétique. Följande större verk är av professor
            Tilander under utarbetande:
          </p>
          <p>
            1) Landskapslagen för Navarra, Fuero de Navarra, som näst efter
            den förut okända, av professor Tilander återfunna och år 1951
            utgivna land- skapslagen för Novenera är den ålderdomligaste bland
            de mycket ålder- domliga spanska landskapslagarna. Professor Tilander
            har av Spanska akademien och av de lokala myndigheterna i Navarra
            fått i uppdrag att utge detta arbete. Det är en gigantisk uppgift,
            då den stora lagen är bevarad i 35 handskrifter från olika sekler,
            vilka bildar grupper med olika versioner
          </p>
          <pb facs="riksdagen-motions-pdf/data/1957/mot_1957__ak__206/mot_1957__ak__206-002.pdf"/>
          <p>
            Motioner i Andra kammaren, nr 206 år 1957 3
          </p>
          <p>
            av lagen, vars utveckling kan följas från dess ringa början till
            dess sista utformning — alltså ett rättshistoriskt intressant
            fall. Handskrifterna måste utgivas gruppvis i en hel serie volymer.
            Språket är synnerligen ålderdom- ligt och därför av enastående
            intresse för den fornspanska ordbok, som Spanska akademien förbereder.
          </p>
          <p>
            2) Spanische und portugiesische Rechtsaltertämer, ett verk genom
            vilket professor Tilander efter mönster av Jacob Grimms kända
            verk Deutsche Rechtsaltertämer ämnar göra det ålderdomliga, svårtillgängliga
            rättsinne- hållet i de spanska och portugisiska medeltida landskapslagarna
            lätt till- gängligt för rätthistorici och andra forskare. ?
          </p>
          <p>
            3) Härutöver håller professor Tilander på med flera — i varje
            fall två — stora berömda klassiska jaktböcker och förbereder ett
            tiotal andra större eller mindre arbeten på detta område, och
            han säger själv att dessa arbeten till största delen redan är
            tryckfärdiga.
          </p>
          <p>
            Den portugisiska akademien, som professor Tilander liksom den
            spanska i Madrid och den katalanska i Barcelona tillhör, önskar
            att han skall ge ut de medeltida portugisiska landskapslagarna,
            en mycket smickrande upp- gift, som betungande examinations- och
            undervisningsplikter samt därmed förenade åligganden har hindrat
            honom från att reflektera på.
          </p>
          <p>
            Under 30 år har professor Tilander också förberett en utgåva
            i tre band av ett av den franska litteraturens mest berömda medeltida
            verk, Le Roman de Renart (romanen om räven) på 30 000 vers. Ett
            franskt förlag har upprepade gånger bett honom att där ge ut detta
            berömda diktverk i en kommenterad upplaga med ordbok, men professor
            Tilanders ämbetsplikter har hindrat honom fullfölja detta stora
            verk.
          </p>
          <p>
            Sammanlagt har professor Tilander dragit fram i ljuset ett dussintal
            medeltida verk, som förut har varit okända eller ansetts förlorade.
            Dit hör bland annat de mycket ålderdomliga lagar, som år 1331
            utfärdades av den rika och betydande judiska församlingen i Zaragoza.
          </p>
          <p>
            När de kristna återerövrade den spanska jorden från morerna,
            tillförsäk- rades de araber, som stannade kvar och gjorde sig
            till undersåtar under de kristna furstarna, religionsfrihet och
            egna lagar. Av dessa lagar har man av gammalt känt blott en enda
            handskrift, som försvann under Napoleon- krigen och ansetts förlorad.
            För några år sedan lyckades professor Tilander återfinna den och
            förvärva den för sitt eget bibliotek. Den anses vara ett utomordentligt
            värdefullt verk för kännedomen om morernas seder och bruk. Nyligen
            lyckades professor Tilander också dra fram i ljuset en förut okänd
            stadslag för Benavente i Spanien, som han också förvärvat för
            sitt bibliotek.
          </p>
          <p>
            Över huvud taget har professor Tilander för att kunna forska
            på de pion- järområden, som de spanska och portugisiska medeltida
            landskapslagarna
          </p>
          <pb facs="riksdagen-motions-pdf/data/1957/mot_1957__ak__206/mot_1957__ak__206-003.pdf"/>
          <p>
            4 Motioner i Andra kammaren, nr 206 år 1957
          </p>
          <p>
            och den medeltida jaktlitteraturen utgör, måst göra mycket dyrbara
            förvärv för sitt eget bibliotek, enär litteratur på dessa områden
            så gott som helt saknas i de offentliga biblioteken. Tvivelsutan
            har han också gjort utom- ordentliga offer för sin vetenskap,
            kanske större än någon annan svensk humanist.
          </p>
          <p>
            Professor Tilander har tillvunnit sig en mycket framstående ställning
            på det språkvetenskapliga området. Han har under många års mödosamma
            forskningar samlat ett synnerligen omfattande vetenskapligt material
            främst kanske på de spanska landskapslagarnas område, Detta ur
            rent språkliga synpunkter utomordentligt värdefulla material har
            även rätts- historiskt och etnologiskt intresse genom sin stora
            rikhaltighet, som möj- liggör en kartläggning av den i vissa fall
            mycket ålderdomliga rättsupp- fattningen. Dessa landskapslagar
            har även ur svensk synvinkel sitt stora intresse därigenom att
            den germanska rätten genom förmedling av västgo- terna haft ett
            delvis mycket stort inflytande på rättsbildningens område.
          </p>
          <p>
            Om betydelsen av professor Tilanders forskning har här i Sverige
            om- vittnats, att denna har intresse icke endast för ett fåtal
            specialister, utan den har även stor internationell rättshistorisk
            och kulturhistorisk betydelse, samt att den är vital för svensk
            forsknings internationella ställning och även har stor betydelse
            för Sveriges förhållande till Spanien och Portugal. även i utlandet
            har — vilket de ovan nämnda hedersbevisningarna som kommit professor
            Tilander till del torde bestyrka — mycket smickrande omdömen fällts
            om hans forskningar. Så t. ex. säger den kände spanske rätthistori-
            kern, professorn vid universitetet i Madrid Garcia Gallo om Tilanders
            ar- beten att »aldrig förut har den spanska rättshistoriska litteraturen
            under- kastats en så grundlig analys, och resultaten kunna icke
            överträffas».
          </p>
          <p>
            Som i det föregående antytts har professor Tilander under sin
            långa tid som forskare förvärvat ett ansenligt och unikt bibliotek,
            vars värde i dag torde uppgå till bortåt 150 000 kronor. Professor
            Tilander har också i sitt testamente sörjt för att detta stora
            och märkliga bibliotek icke skall sking- ras utan överlämnas till
            det allmänna och stå i dess tjänst.
          </p>
          <p>
            Inrättandet av forskningsprofessurer kan naturligtvis ur principiella
            synpunkter vålla vissa betänkligheter, och dessa har antagligen
            bidragit negativt vid tidigare behandling i riksdagen av frågan
            om forskningspro- fessuren för professor Tilander. I år har emellertid
            Kungl. Maj:t i stats- verkspropositionen framlagt förslag till
            riksdagen om en forskningsprofes- sur för professorn i klassisk
            fornkunskap och antikens historia vid Lunds universitet Einar
            Gjerstad, något som torde bevisa att man åtminstone icke inom
            Kungl. Maj:ts kansli har några betänkligheter i detta hänseende.
            Med anledning av vad sålunda anförts får vi härmed hemställa,
            att riksdagen måtte besluta att en personlig forsknings- professur
            i romanska språk för professor Tilander inrättas
          </p>
          <pb facs="riksdagen-motions-pdf/data/1957/mot_1957__ak__206/mot_1957__ak__206-004.pdf"/>
          <p>
            Motioner i Andra kammaren, nr 206 —207 år 1957 5
          </p>
          <p>
            från och med budgetåret 1957/58 samt att med professu- ren måtte
            förenas skyldighet att meddela forskningsunder- visning samt att
            i filosofie licentiatexamen i romanska språk examinera de studerande,
            som därtill anmäler sig.
          </p>
          <p>
            Stockholm den 24 januari 1957
          </p>
          <p>
            Elis Håstad Harald Hallén Gunnar Heckscher Folke Nihlfors Henrik
            Munktell
          </p>
          <p>
            Nr 207
          </p>
          <p>
            Av herr Stenberg m. fl., om anslag till Sveriges schackförbund
            för utvidgande av förbundets verksamhet bland ung-
          </p>
          <p>
            domen.
          </p>
          <p>
            (Lika lydande med motion nr 198 i Första kammaren)
          </p>
          <p>
            Stockholm den 24 januari 1957
          </p>
          <p>
            N. Stenberg
          </p>
          <p>
            Einar Asp Einar Gustafsson Jöns Nilsson
          </p>
          <p>
            i Mem
          </p>
        </div>
      </div>
    </body>
  </text>
</TEI>
