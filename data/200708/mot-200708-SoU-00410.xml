<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00410">
  <teiHeader>
    <fileDesc>
      <titleStmt>
        <title>Förebyggande arbete mot stressrelaterade sjukdomar</title>
        <author corresp="i-X74MvWzSQtfREMzLLMbjc7">av Hannah Bergstedt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande arbete mot stressrelaterade sjukdomar</title>
          <idno type="rdwebb">GV02So410</idno>
          <rs type="number">So410</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So410/text</ref>
          <ref type="dokument_url_html">http://data.riksdagen.se/dokument/GV02So410</ref>
          <ref type="dokumentstatus_url_xml">http://data.riksdagen.se/dokumentstatus/GV02So410</ref>
          <ref type="doc">http://data.riksdagen.se/fil/40B98774-8255-4D3A-9B90-2BA07A466C6C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DxcA7h6q7JxvCAnZ793FGm" type="signed"/>
        <correspContext corresp="i-DxcA7h6q7JxvCAnZ793FGm">
          <note type="signatory" corresp="i-X74MvWzSQtfREMzLLMbjc7"/>
        </correspContext>
        <correspAction xml:id="i-ApPzkUtxJpGjxaY7uYeKes" type="referral">
          <date when="2007-10-16"/>
        </correspAction>
        <correspAction xml:id="i-E2HQiw4Ckpi9gxp8oGny9h" type="dismissal">
          <date when="2007-10-16"/>
        </correspAction>
        <correspAction xml:id="i-35BccPXnXmoLiKmjUWkP6d" type="numbering">
          <date when="2007-10-05"/>
        </correspAction>
        <correspAction xml:id="i-Srvfg9E7cnvJB1Uqc98eJo" type="submission">
          <date when="2007-10-04"/>
        </correspAction>
        <correspAction xml:id="i-Gvu5qr1R9iQWgPtLNctFgd" type="transfer">
          <date when="2007-10-03"/>
        </correspAction>
        <correspAction xml:id="i-StT7zqZNXGrEtgTuPVC66W" type="assigned"/>
        <correspContext corresp="i-StT7zqZNXGrEtgTuPVC66W">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UA6fwKRtD8o7tn77YuScry" type="motBody">
        <div xml:id="i-8Q4hFrd8bzw7toHWVdQefH" type="motProposal" subtype="förslag">
          <head xml:id="i-QMM2MA9Ac5mJ9gga1pH8Yq">
            Förslag till riksdagsbeslut
          </head>
          <p xml:id="i-79AAR5NGaeUi7QFkksUZ6d">
            Riksdagen tillkännager för regeringen som sin mening vad som
            anförs i motionen om förebyggande arbete mot stressrelaterade
            sjukdomar.
          </p>
        </div>
        <div xml:id="i-F8Kq7CFnYPkSVx646XgyMU" type="motContent">
          <head xml:id="i-XaLCCTB4BqPwZLupoF1Uzj" type="h1">
            Motivering
          </head>
          <p xml:id="i-Lt2a76MqSZqFFz86rBNWFS">
            Det talas mycket om utbrändhet idag. Utmattningsdepression som
            symtom är inget nytt, men den växande psykiska ohälsan bland unga,
            främst bland unga kvinnor, visar att vi står inför ett nytt samhällsproblem
            där vi i vårt välfärdssamhälle möter nya svårigheter.
          </p>
          <p xml:id="i-Fo6Zgue1zzGeADt8c2UvZm">
            Våra utökade möjligheter och krav på prestation och tillgänglighet
            står i skarp kontrast till avsaknaden av återhämtning och vila.
            De yttre och inre kraven ökar samtidigt som vi i mångt och mycket
            inte längre definierar våra önskningar och förväntningar utifrån
            oss själva utan från yttre omständigheter såsom materiella tillgångar
            och titlar.
          </p>
          <p xml:id="i-2pTzSyihK7MddZKGijd7Cx">
            Behovet av sjukvård kopplat till stress ökar kraftigt i vårt
            samhälle, och unga människors psykiska ohälsa, framför allt bland
            unga kvinnor, är ett växande problem. Det leder till sänkt välbefinnande,
            lägre effektivitet, ökat mänskligt lidande och sänkt livskvalitet.
          </p>
          <p xml:id="i-ML88n1sUEii6Eum9V47a4W">
            De grupper som drabbas hårdast av stress är kvinnor och barn.
            Omkring två tredjedelar av både lång- och korttidssjukskrivna
            är kvinnor, och belastningen i kvinnors liv har ökat mer än för
            män. Parallellt med den ökade arbetsbelastningen har utrymmet
            för gemenskap och mänsklig kontakt minskat på många arbetsplatser.
          </p>
          <p xml:id="i-L1fyvbS27Fso2XaFUYuQQ3">
            Den mest oroande trenden är den ökade stressen bland barn. Mer
            än hälften av barnen i trettonårsåldern har åderförkalkningsförändringar
            i sina blodkärl. Så kallad åldersdiabetes upptäcks hos barn i
            allt lägre åldrar. Övervikt och fetma hos barn ökar liksom psykosomatiska
            besvär som magsmärtor och huvudvärk. Framför allt visar sig barns
            ökade stress som störningar i beteendet, till exempel aggressivitet,
            koncentrations- och inlärningssvårigheter, och i form av ångest
            och depression.
          </p>
          <p xml:id="i-EUYCpR8zoeCkk9ugTeefJ1">
            Naturligtvis gäller här som i övrigt när det gäller åtgärder
            för hälsan att det alltid är enklare att förebygga än att behandla.
            Behovet av folkupplysning kring hur man förebygger stressrelaterade
            sjukdomar är stort. Många känner inte till kopplingen mellan de
            fysiska varningstecken som finns och att exempelvis stress kan
            leda till övervikt, hjärtproblem m.m.
          </p>
          <p xml:id="i-GWQRM2sPZzSmQYTD2GVgts">
            Att i redan tidig ålder få lära sig behovet av avkoppling och
            återhämtning tycks bli allt viktigare. Förmågan att lita och lyssna
            till sig själv och till sin kropp bör finnas med i undervisning
            redan från tidig ålder. Ett behov av kunskap hos chefer och ledande
            personer på arbetsplatser för att skapa strukturer för återhämtning
            som i sin tur leder till effektivt utfört arbete och en friskare
            personal är ytterligare en del för att motverka den ökande psykiska
            ohälsan.
          </p>
        </div>
        <div xml:id="i-81iLrvZpD1swaRiv44HVxX" type="signatureBlock">
          <list xml:id="i-xHemrFFF95aHx2qYg2wjT">
            <item xml:id="i-8oA54gyZEBEijDXRneSZQm" who="i-X74MvWzSQtfREMzLLMbjc7" type="signature">
              Hannah Bergstedt (s)
            </item>
          </list>
        </div>
      </div>
    </body>
  </text>
</TEI>
