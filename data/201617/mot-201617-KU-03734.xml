<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-03734">
  <teiHeader>
    <fileDesc>
      <titleStmt>
        <title>med anledning av prop. 2016/17:171 En ny kommunallag</title>
        <author corresp="i-SY5yVeBgygNtac9cxE94T2 i-KpRhBkZDGXygZqD2TRUHXv">av Jonas Millard och Fredrik Eriksson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3734 av Jonas Millard och Fredrik Eriksson (båda SD)</title>
          <idno type="rdwebb">H4023734</idno>
          <rs type="number">3734</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4023734/text</ref>
          <ref type="dokument_url_html">http://data.riksdagen.se/dokument/H4023734</ref>
          <ref type="dokumentstatus_url_xml">http://data.riksdagen.se/dokumentstatus/H4023734</ref>
          <ref type="docx">http://data.riksdagen.se/fil/BCC1E81A-5F0A-4164-8A48-4D20DB935EBC</ref>
          <ref type="pdf">http://data.riksdagen.se/fil/3E0D10FD-9010-4EFC-B6B3-647893434C56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KpRhBkZDGXygZqD2TRUHXv</idno>
            <name>Fredrik Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JyQidahTeEhbeKumfHKwU6" type="basedOn"/>
        <correspContext corresp="i-JyQidahTeEhbeKumfHKwU6">
          <ref>Proposition 2016/17:171</ref>
        </correspContext>
        <correspAction xml:id="i-H5pPCsFEebbMc9SSDUfww1" type="signed"/>
        <correspContext corresp="i-H5pPCsFEebbMc9SSDUfww1">
          <note type="signatory" corresp="i-SY5yVeBgygNtac9cxE94T2"/>
          <note type="signatory" corresp="i-KpRhBkZDGXygZqD2TRUHXv"/>
        </correspContext>
        <correspAction xml:id="i-YJQ4ceHEbrhJXoTc3JPcdM" type="submitted">
          <date when="2017-05-03"/>
          <time when="16:30:53"/>
        </correspAction>
        <correspAction xml:id="i-AQuwKwfatj2anvi1q8EYyn" type="dismissed">
          <date when="2017-05-10"/>
        </correspAction>
        <correspAction xml:id="i-6BDNVACdmt7eD4H8Qir8yh" type="reviewed">
          <date when="2017-05-10"/>
          <time when="13:07:00"/>
        </correspAction>
        <correspAction xml:id="i-46vEcAnVEfk1z7FxwB1aLc" type="referred">
          <date when="2017-05-11"/>
        </correspAction>
        <correspAction xml:id="i-V2o7hLLyc3edY4LJPSdigK" type="assigned">
          <date when="2017-06-20"/>
          <time when="17:08:41"/>
        </correspAction>
        <correspContext corresp="i-V2o7hLLyc3edY4LJPSdigK">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-P9yNHhh8zTdSxJQf3Smbrs" type="behandlas_i"/>
        <correspContext corresp="i-P9yNHhh8zTdSxJQf3Smbrs">
          <ref type="uppgift">2016/17:KU30</ref>
          <ref type="ref_dok_id">H401KU30</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU30</ref>
          <ref type="ref_dok_titel">Ny kommunallag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VPc6gbW4DQ3BhueizQyRK8" type="motHeader">
        <div xml:id="i-KAVekVXyystGvYGVPNp51h" type="motTitle">
          Motion till riksdagen 2016/17:3734 av Jonas Millard och Fredrik
          Eriksson (båda SD) med anledning av prop. 2016/17:171 En ny kommunallag
        </div>
      </div>
      <div xml:id="i-QoSGtMYMhrdzLVVsKVb6EP" type="motBody">
        <div xml:id="i-FctztabQ8QjoPqA3b3ZY3t" type="TOC">
          <head xml:id="i-CURRCutUtwRy11BPVgc9dR">
            Innehåll
          </head>
          <list xml:id="i-UREkAR1WbzD9UpCg67S5DZ">
            <item xml:id="i-2rtyzaKm6g87vz6gFwHqJ5" style="indent-level: 1">
              Förslag till riksdagsbeslut
            </item>
            <item xml:id="i-KUWoaVrFmsAsiTrW61xXvs" style="indent-level: 1">
              Återta den kommunala självstyrelsen
            </item>
            <item xml:id="i-6Ugr4p7QHmstiuaFb5iSgU" style="indent-level: 2">
              Kommunal verksamhet med ansvar för de gemensamma resurserna
            </item>
            <item xml:id="i-EGmQJ3tCmytDUixg1izMsH" style="indent-level: 2">
              Oppositionens inflytande och insyn i den ekonomiska förvaltningen
            </item>
            <item xml:id="i-UfCuN3xMt5Z6mH4bTF8S6Y" style="indent-level: 2">
              Insyn i kommunalt och regionalt ägda bolag
            </item>
            <item xml:id="i-5xGtSXXPMbWQ7qVpW4K15d" style="indent-level: 2">
              Tomma stolar och politiska vildar
            </item>
            <item xml:id="i-6EMAgbKzpfA9uFicJmoe2s" style="indent-level: 2">
              Antalet ledamöter och ersättare i fullmäktige
            </item>
            <item xml:id="i-QcKJkj5Nxjevys4mdgR3UG" style="indent-level: 2">
              En rättvisare fördelning av partistöd och politiska tjänster
            </item>
            <item xml:id="i-PtaaJ7i5JLKBFEncCGVbez" style="indent-level: 2">
              Ett stärkt minoritetsskydd
            </item>
            <item xml:id="i-XQ6diPpX2jtxxBdfHYeyXV" style="indent-level: 2">
              En lokalpolitisk misstroendeförklaring
            </item>
            <item xml:id="i-YLSiAK7SRzgRua3tZSsomD" style="indent-level: 2">
              Förutsättningar för kommunala folkomröstningar
            </item>
            <item xml:id="i-G9oNhoGwTVVY6TAeY72AY5" style="indent-level: 2">
              Styrelsernas och nämndernas ansvarsfördelning
            </item>
            <item xml:id="i-TK5k2Uvd7UeN8A3rZsQ9e3" style="indent-level: 2">
              Förtroendevaldas rätt till insyn
            </item>
            <item xml:id="i-CvZhjEkqFLdNdNisajLUcW" style="indent-level: 2">
              Redovisning av partistöd
            </item>
            <item xml:id="i-974kjuLtfb9gtBW3nBoEyn" style="indent-level: 2">
              Laglighetsprövning
            </item>
          </list>
        </div>
        <div xml:id="i-RjPPFGs4u3ZGYxvTUhxSwi" type="motProposal" subtype="förslag">
          <head xml:id="i-8BatFrQv2NpfQW4qAZ3dq">
            Förslag till riksdagsbeslut
          </head>
          <list xml:id="i-WwqvUBSPZ9QQ7o3cshbNqP" style="ol">
            <item xml:id="i-Fpjm7N3Ru2Gwi1kZg6R25m">
              Riksdagen ställer sig bakom det som anförs i motionen om kommunal
              verksamhet och tillkännager detta för regeringen.
            </item>
            <item xml:id="i-EQg5Zd2xk71YoXtwKR6HJ6">
              Riksdagen ställer sig bakom det som anförs i motionen om oppositionens
              inflytande och insyn i den ekonomiska förvaltningen och tillkännager
              detta för regeringen.
            </item>
            <item xml:id="i-JgfizwVEkJy1ZZFWHNxWV8">
              Riksdagen ställer sig bakom det som anförs i motionen om insyn
              i kommunala och regionala bolag och tillkännager detta för regeringen.
            </item>
            <item xml:id="i-CL53bepp5axaD7gXnEdEJC">
              Riksdagen ställer sig bakom det som anförs i motionen om tomma
              stolar och politiska vildar och tillkännager detta för regeringen.
            </item>
            <item xml:id="i-HTRzkvHuckNmR24PL7uGji">
              Riksdagen ställer sig bakom det som anförs i motionen om antalet
              ledamöter och ersättare i fullmäktige och tillkännager detta för
              regeringen.
            </item>
            <item xml:id="i-CGH59DZRzvHF7UYMaZQj34">
              Riksdagen ställer sig bakom det som anförs i motionen om en rättvisare
              fördelning av partistöd och politiska tjänster och tillkännager
              detta för regeringen.
            </item>
            <item xml:id="i-UWGYc5eqfphrk3wi1h27cM">
              Riksdagen ställer sig bakom det som anförs i motionen om att
              stärka minoritetsskyddet och tillkännager detta för regeringen.
            </item>
            <item xml:id="i-JWLxC84Upz4KzEaw2jZ6sB">
              Riksdagen ställer sig bakom det som anförs i motionen om lokala
              och regionala misstroendeförklaringar och tillkännager detta för
              regeringen.
            </item>
            <item xml:id="i-7Mc9YgCs4Ac7GCwVHCX3Gb">
              Riksdagen ställer sig bakom det som anförs i motionen om kommunala
              folkomröstningar och tillkännager detta för regeringen.
            </item>
            <item xml:id="i-L3EK2Pstm3JtaXGBJVLPbu">
              Riksdagen ställer sig bakom det som anförs i motionen om styrelsernas
              och nämndernas ansvarsfördelning och tillkännager detta för regeringen.
            </item>
            <item xml:id="i-17SM3QBDPbgrEpoL7Th3yR">
              Riksdagen ställer sig bakom det som anförs i motionen om förtroendevaldas
              rätt till insyn och tillkännager detta för regeringen.
            </item>
            <item xml:id="i-NJMyuKhZnAkGeZWwjXo5vk">
              Riksdagen ställer sig bakom det som anförs i motionen om redovisning
              av partistöd och tillkännager detta för regeringen.
            </item>
            <item xml:id="i-6qPm8qKFMk4nZHPDAbhNb7">
              Riksdagen ställer sig bakom det som anförs i motionen om laglighetsprövning
              och tillkännager detta för regeringen.
            </item>
          </list>
        </div>
        <div xml:id="i-Y6cScfA5HTt59CqYS7Awjo" type="motContent">
          <head xml:id="i-X5cfSRKB2J8jy6hgniW2Rd" type="h1">
            Återta den kommunala självstyrelsen
          </head>
          <p xml:id="i-7M1vxTz2h1237JaiScJEP9">
            För Sverigedemokraterna är den kommunala självstyrelsen en central
            och viktig princip. Genom Sveriges medlemskap i Europeiska unionen
            (EU) har kommunernas självstyre dessvärre urholkats.
          </p>
          <p xml:id="i-13Aoi9t9dniHQRix2aCXzB">
            Detta sker genom tvingande lagstiftning som varken kommunernas,
            regionernas eller riksdagens politiker kan påverka. Enda utvägen
            är en omförhandling av medlemskapet. Tydliga exempel på EU:s överstatlighet
            finns t.ex. i kommunallagens regler om vem och vilka som är valbara
            till kommunen och vilka som har rösträtt.
          </p>
          <p xml:id="i-SRznvBTWzfPHXWz3pMT6zU">
            Genom Lissabonfördraget är Sveriges kommuner och regioner tvingade
            att upplåta rösträtt, såväl som rätt att ställa upp i val åt personer
            som helt saknar och aldrig har innehaft något svenskt medborgarskap.
            Sverigedemokraternas uppfattning är att rösträtten, såväl som
            rätten att ställa upp i val, ska vara förbehållen personer med
            svenskt medborgarskap.
          </p>
          <p xml:id="i-42i7wWUBtFDrt166C6N1Ek">
            När det gäller principen om den kommunala självstyrelsen i övrigt
            bör kommunerna återfå makt som tidigare tagits ifrån dem t.ex.
            genom den s.k. anvisningslagen som påtvingade kommunerna ett orimligt
            flyktingmottagande. Det bör enligt vår mening stå varje kommun
            fritt att avgöra hur stort inflödet av s.k. ensamkommande och
            flyktingar ska vara. Genom lagstiftning som tvingar kommuner att
            ta emot ett stort antal flyktingar eller ensamkommande binder
            staten kommunerna vid långsiktiga, ekonomiska och sociala åtaganden
            som på sikt medför stora negativa konsekvenser.
          </p>
          <p xml:id="i-3Jz1u4V2UhQ5mUGNUQpgVr">
            Av den anledningen bör regeringen inleda en process med att omförhandla
            de svenska villkoren för Sveriges medlemskap i EU. Regeringen
            bör även återkomma till riksdagen med konkreta förslag på hur
            den kommunala självstyrelsen kan stärkas i de avseenden som nämnts
            ovan. Sverigedemokraterna avser att återkomma till dessa frågor
            i andra sammanhang.
          </p>
          <head xml:id="i-UZTEQQyNerfYuzSdoUTVRN" type="h1">
            Kommunal verksamhet med ansvar för de gemensamma resurserna
          </head>
          <p xml:id="i-NsYnZbZxreJMS3X695Gvy2">
            För Sverigedemokraterna är det helt grundläggande att de gemensamma
            kommunala och regionala resurserna i första hand går till kärnverksamheten.
            Kommunens skattebetalare ska aldrig förvandlas till ofrivilliga
            riskkapitalister genom att politiker investerar pengar i osäkra
            ekonomiska projekt som sedan riskerar att bli förlustaffärer.
            Under senare år finns det många exempel på kommuner som investerat
            pengar i exempelvis vindkraftsparker, biogasanläggningar och andra
            typer av verksamhet som ur ett ekonomiskt perspektiv är för riskfyllda.
          </p>
          <p xml:id="i-5bAxMzYpmgHYreB1zz1GDt">
            Vår mening är att i de fall kommuner eller regioner önskar göra
            investeringar i verksamheter eller kommunala bolag som ligger
            utanför kärnverksamheten bör utgångspunkten vara att det inte
            ska bli någon ekonomisk förlust för kommunen eller regionens invånare.
          </p>
          <p xml:id="i-AY1aG7Twn1c9EzCFLTLE7M">
            När det gäller kommunallagens krav på en ekonomi i balans menar
            vi att detta ansvar behöver tydliggöras. Nuvarande formuleringar
            behöver, såväl som de som föreslås i propositionen förtydligas,
            och det bör finnas tydligare krav på kommunerna och färre möjligheter
            att göra undantag från balanskravet.
          </p>
          <head xml:id="i-3paQAyTcUWc4ACqKSvMEr3" type="h1">
            Oppositionens inflytande och insyn i den ekonomiska förvaltningen
          </head>
          <p xml:id="i-VMxxTg9jh7RX8pANpwkwyJ">
            Vissa kommuner har genom att låta oppositionen i kommunfullmäktige
            utse lekmannarevisorer bidragit till bättre ekonomisk öppenhet
            och transparens. På så sätt undviker man risken att majoriteten
            utser granskande revisorer från de egna politiska leden, som således
            riskerar bli mer förlåtande i sin granskning. En annan möjlighet
            är att lagfästa oppositionens rätt att tillsätta majoriteten av
            revisionen. Vilken ordning som är lämpligast bör utredas, men
            utgångspunkten ska vara att säkerställa och stärka oppositionens
            granskande roll. Det blir då en garanti för att de partier som
            inte sitter i det politiska styret ges ökad insyn i den löpande
            ekonomin utöver de professionella revisorerna.
          </p>
          <head xml:id="i-FYL4AynnWbKwf5uRSkTPcq" type="h1">
            Insyn i kommunalt och regionalt ägda bolag
          </head>
          <p xml:id="i-NfAtrUKrY3JEp7xS5SQ1Qs">
            I Sveriges kommuner och regioner finns olika typer av kommunala
            och regionalt ägda bolag. Eftersom offentlighetsprincipen inte
            bara är grundlagsstadgad utan även en viktig offentligrättslig
            princip är det viktigt att insynen i praktiken fungerar lika bra
            i de kommunalt och regionalt ägda bolagen som den gör i den övriga
            kommunala och regionala verksamheten. Det bör inte ha någon betydelse
            om bolagen är helt eller delvis ägda av kommunen eller regionen.
            Tillgången på allmänna och offentliga handlingar måste kunna garanteras.
            Eftersom det finns återkommande exempel på hur insynen i dessa
            bolag varit eftersatt bör regeringen tydligare se till att medborgarnas
            rätt och möjlighet till insyn i kommuners och regioners olika
            bolag kan säkerställas.
          </p>
          <head xml:id="i-81X9udgo5UWG497fWFmvRG" type="h1">
            Tomma stolar och politiska vildar
          </head>
          <p xml:id="i-7WFj7ZgsEeCmJQgs5gzXsB">
            Nuvarande regler medför ingen möjlighet för partierna att efter
            ett val tillföra kandidater som inte tidigare funnits med på partiets
            valsedel. Detta är en ordning som riskerar att leda till tomma
            stolar.
          </p>
          <p xml:id="i-RLSkyh1SZSJZKvKv91V9nB">
            Tomma stolar är inte bara en förlust för det politiska partiet
            utan även för väljarna som i praktiken inte får utdelning för
            sina röster. Argumentet mot att låta partierna tillföra kandidater
            efter ett val på sina erhållna mandat är ofta att det är partiernas
            ansvar att se till att det finns ersättare som är beredda att
            träda in. Det är dock knappast någon hemlighet att detta inte
            är möjligt i alla situationer. Samtidigt är det ett samhällsproblem
            att intresset för att engagera sig i politiska partier under lång
            tid varit dalande. Genom att öppna för att låta partierna mellan
            val tillföra ledamöter till fullmäktige skulle riskerna med tomma
            stolar minskas avsevärt samtidigt som väljarna skulle garanteras
            att deras röster räknades och inte ledde fram till tomma stolar.
          </p>
          <p xml:id="i-PRBtjAi5Lqcw97kcXLLSKy">
            Sverigedemokraterna vill också knyta mandaten tydligare till
            de politiska partierna. Politiska vildar ska därför, under förutsättning
            att de inte är personkryssade, kunna bli av med sitt uppdrag i
            fullmäktige såväl som i nämnder, styrelser, bolag och stiftelser.
            De ska inte heller kunna sitta mandatperioden ut med arvode. Personer
            som blivit tillsatta som råd, eller givits uppdrag i nämnder,
            styrelser och bolag, i praktiken av sin fullmäktigegrupp, ska
            också kunna avsättas om vederbörande inte längre åtnjuter partigruppens
            förtroende.
          </p>
          <p xml:id="i-DbnrgvDGse9sxaPUtRG2yR">
            När det gäller ersättare i kommunfullmäktige bör partierna få
            större möjlighet att själva avgöra vem som ska träda in som tjänstgörande
            och när. En fullmäktigegrupp består som regel av personer med
            olika bakgrunder, erfarenheter och kunskaper. I riksdagens utskott
            har partierna möjlighet att ha flera ersättare som i princip fritt
            får avlösa varandra. Genom att tillåta en friare möjlighet för
            partierna att avgöra vilken ersättare som ska tjänstgöra och under
            vilket ärende ökas möjligheten för en fullmäktigegrupp att kunna
            bredda kompetensen och sprida ansvarsfördelningen mellan ersättarna,
            vilket i förlängningen också kan innebära ökad politisk delaktighet,
            oavsett om en förtroendevald står långt ned på ersättarlistan
            eller ej.
          </p>
          <p xml:id="i-AHGaPUgh79oKLbMfkJ1a8X">
            En rimlig ingång kan vara att det är upp till gruppledaren att
            avgöra vilken ersättare som ska få tjänstgöra vid ett aktuellt
            ärende. Regeringen bör dock återkomma till riksdagen med hur en
            lösning för att på ett friare sätt kunna reglera och byta mellan
            ersättarna ska möjliggöras.
          </p>
          <head xml:id="i-Dv9ugeeeNjtFkcsRbQKJuV" type="h1">
            Antalet ledamöter och ersättare i fullmäktige
          </head>
          <p xml:id="i-KvjPipHV19xqTmPHk7SMQ4">
            I såväl den nuvarande kommunallagen som i förslaget till ny kommunallag
            finns bestämmelser som reglerar antalet ledamöter och ersättare
            i fullmäktige. Reglerna anger det minsta tillåtna antalet och
            medför således en alltför begränsad flexibilitet i dessa avseenden.
            Vår mening är att dessa regler bör ses över med utgångspunkten
            att öka såväl små som stora kommuners och regioners handlingsutrymme
            i detta avseende samtidigt som en god medborgerlig förankring
            garanteras.
          </p>
          <head xml:id="i-KsKSn6J9hRdxyJKd84zAHd" type="h1">
            En rättvisare fördelning av partistöd och politiska tjänster
          </head>
          <p xml:id="i-LPG5dcSuWqV559Pbcdvnof">
            I praktiken har lydelsen ”Stödet får inte utformas så att det
            otillbörligt gynnar eller missgynnar ett parti” fått ringa betydelse
            för det praktiska utfallet. I propositionen står att hänsyn även
            ska tas till tillhandahållande av fria lokaler och annan kostnadsservice,
            samtidigt som det inte medför något krav att sätta prislapp på
            dessa förmåner. Utgångspunkten måste vara att det ekonomiska partistödet
            är så rättvist som möjligt, och eventuellt också i större grad
            kopplat till såväl politiska tjänster som kontorslokaler och dylikt.
            Om ett parti exempelvis har tillgång till både rådstjänst, politisk
            sekreterare och kontorslokaler borde samma parti rimligtvis inte
            erhålla lika högt kontant partibidrag som det parti som inte erhållit
            samma förmåner.
          </p>
          <p xml:id="i-FjqNtwJF29jBvh6qhWw5C3">
            När det gäller de politiska tjänsterna har det tyvärr blivit
            en handelsvara i de olika kommun- och regionfullmäktigeförsamlingarna.
            Reglerna bör därför utformas så att det inte heller i praktiken
            ska vara möjligt att missgynna eller gynna något parti. Exempelvis
            skulle politiska tjänster kunna fördelas mer rättvist genom att
            striktare knyta det till det enskilda partiets mandat, samtidigt
            som man tog bort höga trösklar som kan medföra oproportionerligt
            stora skillnader mellan partier, vars antal mandat skiljer sig
            markant.
          </p>
          <head xml:id="i-WVD8fwyy5kKXzTsbjNpTF4" type="h1">
            Ett stärkt minoritetsskydd
          </head>
          <p xml:id="i-Tusk4W9boThgpsdEtFEefB">
            En viktig princip är att de politiska partier som blivit invalda
            i fullmäktige måste få så god insyn och kunna vara så delaktiga
            i det politiska arbetet som möjligt. I praktiken handlar det utöver
            partistöd och politiska tjänster också om att kunna delta i nämndernas
            och styrelsens arbete.
          </p>
          <p xml:id="i-D79w954HG2i5Ef97mKL2Un">
            Tyvärr finns det exempel på kommuner som efter att valresultatet
            är klarlagt minskat antalet platser i såväl nämnder som styrelser
            enbart för att hålla vissa partier borta från insyn. Ett sådant
            agerande är i grunden odemokratiskt och orättvist. De politiska
            partierna behöver ha spelreglerna klara för sig innan ett val.
            Genom nuvarande lagförslag finns det fortsatt risk för att en
            majoritet, genom ändringar av antalet platser i nämnder och styrelse
            efter ett val, minimerar inflytande från ett eller några partier.
            Det bör även i detta avseende finnas någon form av minoritetsskydd
            för att säkerställa en så stor insyn som möjligt även för de partier
            som hamnar utanför valteknisk samverkan.
          </p>
          <p xml:id="i-VJQR3k2AMCweQcEaAJ6wu7">
            För att driva igenom extra val krävs att minst två tredjedelar
            av de närvarande ledamöterna röstar för det. Detta menar vi bör
            ändras så att det räcker med att en enkel majoritet av ledamöterna,
            dvs. minst hälften av de närvarande röstberättigade. Det är en
            rimlig utgångspunkt att det är den styrande politiska ledningen
            som själva måste ansvara för att samtala och förhandla med de
            övriga partierna så att de i vart fall tolereras av majoriteten.
          </p>
          <p xml:id="i-HEdL2wRCsCbZ91YaA6kjEj">
            Ett verktyg som kan användas av en opposition som anser att ett
            ärende borde utredas ytterligare är återremiss. Ett vanligt förekommande
            problem vid återremiss har varit att ärendet skickas tillbaka
            till fullmäktige utan att några ytterligare konkreta beredningsåtgärder
            vidtas, vilket knappast varit syftet. Som regel följer tydliga
            uppmaningar/instruktioner med en återremiss om vilka ytterligare
            utredningsåtgärder oppositionen vill ska vidtas. Enligt propositionen
            förtydligas nu att ”återremiss innebär att ärendet kompletteras
            med ytterligare beslutsunderlag innan beslutet kan fattas. Ärendet
            skickas då tillbaka till beredande organ, som kan vara en nämnd,
            en fullmäktigeberedning, eller styrelsen”.
          </p>
          <p xml:id="i-2e5MPzXCGQssSTpjJiKWHe">
            Ett exempel på vanligt förekommande krav från oppositionen är
            att ett ärende saknar konsekvensanalys. Det bör således införas
            ett starkare minoritetsskydd, exempelvis genom att införa någon
            form av minimiregler för hur de instruktioner som ges vid en återremiss
            ska åtlydas innan ärendet får skickas tillbaka till fullmäktige
            för avgörande, samtidigt som regelverket inte får bli för strikt
            och långtgående så att det riskerar leda till en oproportionerligt
            ökad arbetsbelastning och byråkrati för kommuner och regioner.
          </p>
          <p xml:id="i-Fj9Frz4sYyNDsKw5PruEtu">
            Gällande interpellationsinstrumentet ska det betraktas som ett
            verktyg för minoriteten att kunna ställa frågor och söka svar
            av den styrande politiska ledningen. Därför bör regeringen säkerställa
            att det finns ett mycket starkt minoritetsskydd gällande interpellationer.
            En möjlighet kan vara att det bör krävas att fem sjättedelar av
            fullmäktige röstar emot att en interpellation ska få ställas för
            att så ska bli fallet.
          </p>
          <head xml:id="i-XiRYvwb2uj91RERWt8Zf37" type="h1">
            En lokalpolitisk misstroendeförklaring
          </head>
          <p xml:id="i-7nHyVWvtVPoQy6rGPgG2hK">
            Om ett statsråd inte längre åtnjuter riksdagsmajoritetens förtroende
            kan kammaren som en sista utväg tillgripa ett misstroendevotum.
            En liknande funktion bör finnas på regional och kommunal nivå
            såväl som i nämnder och i kommunala bolag. Regeringen bör få i
            uppdrag att utreda detta och återkomma till riksdagen med ett
            starkt förslag.
          </p>
          <head xml:id="i-RiqL86BdmVvmY4SWCGt86L" type="h1">
            Förutsättningar för kommunala folkomröstningar
          </head>
          <p xml:id="i-2q8xoNCa8dZTX7FmVErhYt">
            Kraven för att få till stånd en kommunal folkomröstning är för
            högt ställda. Det är enligt vår mening rimligt att sänka gränsen
            för hur stor andel av en kommuns eller en regions invånare som
            behöver underteckna för att få till stånd ett folkinitiativ. Det
            vore samtidigt rimligt att utreda andra möjligheter än de som
            föreskrivs i dag och som i praktiken innebär att namninsamlingen
            måste ske manuellt på papper. Exempelvis skulle kommunerna kunna
            upplåta en teknisk plattform för att möjliggöra digitala namninsamlingar
            där legitimering med hjälp av bank-id är möjlig.
          </p>
          <head xml:id="i-4wYQ5d7geKpWTkAUCjaoj7" type="h1">
            Styrelsernas och nämndernas ansvarsfördelning
          </head>
          <p xml:id="i-Bcxqu4PeHhv8S3VjjeCKVx">
            Den nya lagen innehåller förslag om att fullmäktige ska få en
            möjlighet att bestämma att styrelsen ska kunna fatta beslut om
            särskilt angivna förhållanden som rör andra nämnders verksamhet.
            Vi menar i likhet med ett flertal remissinstanser att en sådan
            förändring av nuvarande regler medför ett otydligt ansvarsutkrävande.
            Vi vill också framhålla att nämnderna i flertalet fall besitter
            bättre kunskap inom sina respektive ansvarsområden än styrelsen
            som har ett mer övergripande ansvar. Således riskerar dessa förslag
            leda till att beslut fattas på illa underbyggd grund. Sverigedemokraterna
            är därför emot nu föreslagen regeländring.
          </p>
          <head xml:id="i-ET7n36ZRSW6vmkeVTRFDH8" type="h1">
            Förtroendevaldas rätt till insyn
          </head>
          <p xml:id="i-7ENY4jVqChNTMMzPueh4rB">
            Många av de beslut som i dag fattas i en kommun sker på delegation.
            Med ett delegationsbeslut bör det enligt vår mening alltid följa
            en plikt för återrapportering till nämndens ledamöter samt regler
            som säkerställer förbättrad tydlighet. Det finns flera skäl till
            detta. Ett sådant skäl är att flera kommuner valt att delegera
            politiskt känsliga beslut om exempelvis HVB-hem och dylikt till
            ordförande, presidium eller tjänstemän samtidigt som man varit
            väldigt sparsam med att redogöra för ärendets hantering i nämnden.
            Detta agerande riskerar att en ledamot av en kommunal nämnd blir
            ovetande om beslut som har fattats, och när vederbörande ifrågasätter
            hur och med vilket stöd beslutet fattats över nämndens huvud hänvisas
            ofta till något relativt otydligt delegationsbeslut som vid en
            snabb genomläsning kunde tolkas som harmlöst.
          </p>
          <head xml:id="i-5BGYNGXZV1Dctd7MvzoNsY" type="h1">
            Redovisning av partistöd
          </head>
          <p xml:id="i-D9yLmxTW8JRqd6QiMxE5j3">
            Nuvarande ordning gällande partistöd omfattas inte av några tydliga
            formkrav av hur detta ska redovisas. För att underlätta redovisningen
            för såväl de politiska partierna som fullmäktige och allmänheten
            bör en standardiserad mall utarbetas. Detta medför även att det
            blir lättare att jämföra partiernas användning av partistödet.
          </p>
          <head xml:id="i-BSyWoEZGaRnWEDXgKJMZ1S" type="h1">
            Laglighetsprövning
          </head>
          <p xml:id="i-B6CVUvxLpm1fLJybTAfx3W">
            Regeringen bör låta utreda och återkomma till riksdagen med förslag
            på adekvata rättsmedel för att stävja oskicket när ett fåtal enskilda
            kommunföreträdare, såsom kommunstyrelsens ordförande, nämndordförande
            tillsammans med några högt uppsatta kommunala tjänstemän, informellt
            fattar de facto-beslut vilka inte kan överklagas på grund av obefintlig
            dokumentation. Sådana beslut förekommer ibland i kommuner och
            landsting och kan inte sägas ha tillkommit på vare sig laglig
            väg eller genom behörigt organ. Avsaknaden av dokumentation medför
            emellertid att det inte heller finns något formellt beslut för
            domstolen att pröva. På förekommen anledning menar Sverigedemokraterna
            att betydligt större hänsyn borde kunna tas till faktiskt agerande
            och efterföljande beslut i förvaltningen som skapar faktisk rättskraft
            vid laglighetsprövning av dylika fall.
          </p>
        </div>
        <div xml:id="i-C5bqJiARdUxpSPy1JKtt2s" type="motSignatures">
          <list xml:id="i-GNnoL982G4h9TWAQagz8Ng">
            <item xml:id="i-KsQ5oYfvpaabpgv1rj5dEb">
              Jonas Millard (SD)
            </item>
            <item xml:id="i-Ggi4jNSrK1epG7PWzyvScz">
              Fredrik Eriksson (SD)
            </item>
          </list>
        </div>
      </div>
    </body>
  </text>
</TEI>
