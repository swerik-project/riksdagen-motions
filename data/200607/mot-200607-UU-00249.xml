<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00249">
  <teiHeader>
    <fileDesc>
      <titleStmt>
        <title>Världsbanken och energiprojekt</title>
        <author corresp="i-9x2nw6aosA3pyEJfJTc1eD">av Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Världsbanken och energiprojekt</title>
          <idno type="rdwebb">GU02U249</idno>
          <rs type="number">U249</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U249/text</ref>
          <ref type="dokument_url_html">http://data.riksdagen.se/dokument/GU02U249</ref>
          <ref type="dokumentstatus_url_xml">http://data.riksdagen.se/dokumentstatus/GU02U249</ref>
          <ref type="doc">http://data.riksdagen.se/fil/E0565DB3-A70B-4540-A2DD-1B0CB2547281</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CFrwCE9gFhsKCeBgFYnveB" type="signed"/>
        <correspContext corresp="i-CFrwCE9gFhsKCeBgFYnveB">
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-UXCidoyREC4EiBRkr1rNyq">
          <date when="2006-11-07"/>
        </correspAction>
        <correspAction type="dismissal" xml:id="i-3HznZmSduC1HGEwFSKNexz">
          <date when="2006-11-07"/>
        </correspAction>
        <correspAction type="numbering" xml:id="i-CLtmqh3uCo25yiUk4nb6Wx">
          <date when="2006-11-01"/>
        </correspAction>
        <correspAction type="submission" xml:id="i-P1V7dxC33fBfTSRrR4mizL">
          <date when="2006-10-31"/>
        </correspAction>
        <correspAction type="transfer" xml:id="i-JboZaidyW9eye6hBbdnAxr">
          <date when="2006-10-30"/>
        </correspAction>
        <correspAction type="assigned" xml:id="i-U4FtNzvAZVs4euwyHKFaPd"/>
        <correspContext corresp="i-U4FtNzvAZVs4euwyHKFaPd">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-F4urWbo48RVi71qVFtTKqL">
            Förslag till riksdagsbeslut
          </head>
          <list style="ol">
            <item xml:id="i-A6mFrDBJTXk52NGAV4SnUo">
              Riksdagen tillkännager för regeringen som sin mening vad i motionen
              anförs om inriktningen på Sveriges agerande beträffande energiutlåningen
              i Världsbanken och andra internationella finansieringsinstitutioner.
            </item>
            <item xml:id="i-TdxD1ZTKycWCfWpeMVNSw7">
              Riksdagen tillkännager för regeringen som sin mening vad i motionen
              anförs om regeringens årliga rapportering till riksdagen om inriktningen
              på bankens energiutlåning.
            </item>
            <item xml:id="i-B3CZLxRP2Sj2sM8yT3xvFd">
              Riksdagen tillkännager för regeringen som sin mening vad i motionen
              anförs om regeringens årliga rapportering till riksdagen om dess
              ställningstagande angående beviljade fossilenergiprojekt i banken.
            </item>
          </list>
        </div>
        <div type="motContent">
          <head type="h1" xml:id="i-C2xWWn5f2HWxw9VZnffYdf">
            Världsbanken och energiprojekt
          </head>
          <head type="h1" xml:id="i-XEW2n3MUknb6BrqsjjAvvc">
            Motivering
          </head>
          <p xml:id="i-2RG8GuSja23Rxwzt3CLyae">
            Hotet om klimatförändringar är vår kanske största globala solidaritetsfråga.
            Det fordrar ett samarbete mellan olika länder och ett samordnat
            agerande mellan olika myndigheter och departement inom länderna.
            Detta har Sverige drivit med viss framgång inom EU men det är
            viktigt med ett konsekvent agerande också hemma och i andra forum.
          </p>
          <p xml:id="i-NXkrkZpoY6k7nRnHvUUNFL">
            Ett exempel är Världsbanken och andra multilaterala internationella
            finansierings­institutioner. Banken säger sig vilja satsa på förnybar
            energi, men gör tvärtom. Informationen om bankens energiutlåning
            ur klimatperspektiv är bristfällig. Banken har inte ens uppskattat
            utsläpp av växthusgaser från många av sina projekt.
          </p>
          <p xml:id="i-2RqJ2CLXBmZ5JccQamJYDF">
            Sedan klimatkonventionen tecknades i Rio 1992 uppskattas banken
            av folkrörelser ha satsat närmare 16 miljarder dollar på fossilenergiprojekt
            och endast 1 miljard dollar på förnybar energi och hushållning.
            Bara en bråkdel av bankens pengar satsas på projekt som riktar
            sig till de fattiga på landsbygden. Just för dessa människor är
            det viktigt med decentraliserade projekt, som ofta är småskaliga
            och passar dåligt in i bankens program. Internt påtalade förra
            året tjänstemän inom banken i ett PM som miljörörelsen kommit
            över att utlåningen till fossil- och gruvprojekt utgör en tydlig
            och omedelbar fara. Enligt ett annat internt dokument har dock
            projekten också tillhört de mest lönsamma.
          </p>
          <p xml:id="i-SMLRw9DZNtvJKsqtZX4Q9C">
            Ett exempel kan belysa vad det varit fråga om. Världsbanken har
            under åren satsat enorma belopp på kolgruvor och kolkraftverk
            i Indien. 1997 godkände banken ett lån på över 500 miljoner dollar
            (ca 5 miljarder kronor) till ett projekt omfattande 24 kol­gruvor.
            Totalkostnaden för projektet var 1,8 miljarder dollar, eller närmare
            20 miljarder kronor. De sammanlagda koldioxidutsläppen har uppskattats
            uppgå till 3,8 miljarder ton. Det är mer än 60 gånger Sveriges
            årliga utsläpp.
          </p>
          <p xml:id="i-S68t6xkjvBqc2mMLgmRac5">
            Sverige stödde det lånet. I ett brev till Miljöpartiet har finansministern
            förklarat Sveriges stöd till projektet med att banken har följt
            sina riktlinjer och utgått ifrån sin omfattande kapacitet och
            kunskap för att kunna göra bra och adekvata bedömningar av olika
            projekts miljökonsekvenser. Om banken föreslår liknande projekt
            i framtiden kan således Sverige komma att stödja dem också.
          </p>
          <p xml:id="i-ENMzj2LuA8VgrPzSNUAfAr">
            Beslut i Världsbanken och andra multilaterala internationella
            finansierings­institutioner, t.ex. Europeiska investeringsbanken,
            Asiatiska utvecklingsbanken, Europeiska utvecklingsbanken m.fl.,
            fattas i slutändan av medlemsländerna. Ländernas röststyrka relateras
            normalt till mängden insatt kapital. Makten ligger således hos
            de rika länderna. Det är därför viktigt med en öppen diskussion
            i medlemsländerna om bankernas agerande. Detta förutsätter i sin
            tur öppenhet och god tillgång till information om både bankens
            agerande och medlemsländernas ställningstaganden och över­väganden.
          </p>
          <p xml:id="i-49xWz4epKZmtziM9vJHX3Q">
            De multilaterala utvecklingsbankerna omsätter mycket stora summor
            som direkt eller indirekt kan anses som offentliga medel. Dessa
            pengar får stor betydelse för utvecklingsinriktning i de låntagande,
            normalt fattiga, länderna. Det är viktigt att dessa pengar används
            för en ekologiskt hållbar utveckling.
          </p>
          <p xml:id="i-87APkEMWYYNw4Zse5YrV4m">
            Miljöpartiet anser att regeringen aktivt bör verka för en ändring
            av inriktningen i Världsbankens energiutlåning. Minst 20 % av
            energiutlåningen bör gå till hushållning och projekt baserade
            på förnybara energikällor. (Kärnkraft och ny storskalig vattenkraft
            räknas här inte till förnybara energikällor.) Denna andel bör
            ökas successivt så att hela energiutlåningen om fem år går till
            hushållning och projekt baserade på förnybara energikällor.
          </p>
          <p xml:id="i-5VGQDCMMNghNTb1M3EPFD9">
            Miljöpartiet anser att informationen till riksdagen bör förbättras.
            Regeringen bör varje år rapportera till riksdagen vilken andel
            av bankens energiutlåning som har gått till hushållning och förnybar
            energi och vilken andel som gått till fossilenergiprojekt. Regeringen
            bör också årligen informera riksdagen om beviljade fossil­energiprojekt
            där man haft en avvikande uppfattning från majoriteten i bankens
            styrelse.
          </p>
        </div>
        <div type="motSignatures">
          <list>
            <item xml:id="i-WnSZWDsTUBwBsvkkGiEfq2" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
