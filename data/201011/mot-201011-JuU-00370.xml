<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00370">
  <teiHeader>
    <fileDesc>
      <titleStmt>
        <title>Illegala restauranger</title>
        <author corresp="i-Ewi7Lwy3h4DBNJ2zradbNt">av Torkild Strandberg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Illegala restauranger</title>
          <idno type="rdwebb">GY02Ju370</idno>
          <rs type="number">Ju370</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju370/text</ref>
          <ref type="dokument_url_html">http://data.riksdagen.se/dokument/GY02Ju370</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju370</ref>
          <ref type="doc">http://data.riksdagen.se/fil/ABB438EF-9CF3-4205-8870-97DD6C4BD09C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RmeXFBpwAyCgcvy8q6wB7i" type="signed"/>
        <correspContext corresp="i-RmeXFBpwAyCgcvy8q6wB7i">
          <note type="signatory" corresp="i-Ewi7Lwy3h4DBNJ2zradbNt"/>
        </correspContext>
        <correspAction xml:id="i-R2ryy3AEYTz5JrjNyaxbAQ" type="numbering">
          <date when="2010-10-29"/>
        </correspAction>
        <correspAction xml:id="i-Mw45Giy6oECssgnsXTK1wi" type="submission">
          <date when="2010-10-27"/>
        </correspAction>
        <correspAction xml:id="i-SwG4QArGBssar8RwGudm7m" type="transfer">
          <date when="2010-10-27"/>
        </correspAction>
        <correspAction xml:id="i-KcHULrDMNynoaXkw1sLFYM" type="assigned"/>
        <correspContext corresp="i-KcHULrDMNynoaXkw1sLFYM">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8cFLV3wiaG4XiM9yBLDqa4">
            Förslag till riksdagsbeslut
          </head>
          <list style="ol">
            <item xml:id="i-H3N7eZUXWpbmLDLkdhUJqD">
              Riksdagen tillkännager för regeringen som sin mening vad som
              anförs i motionen om att tullen bör få lagra information om personer
              som dömts för smugglings- och langningsbrott.
            </item>
            <item xml:id="i-DuBZabJ2urTCggEgjuqEyk">
              Riksdagen tillkännager för regeringen som sin mening vad som
              anförs i motionen om att avskaffa tusenlapparna. 1
            </item>
            <item xml:id="i-NPLxvGARQE6NBJAAeBAoMR">
              Riksdagen tillkännager för regeringen som sin mening vad som
              anförs i motionen om bevisprovokation.
            </item>
            <item xml:id="i-VyMN9scRfoXdNXaM2qWiUS">
              Riksdagen tillkännager för regeringen som sin mening vad som
              anförs i motionen om övriga förstärkta tvångsmedel i kampen mot
              organiserad brottslighet.
            </item>
          </list>
          <p xml:id="i-7pNsQLcfgj74CpdeXYrQuY">
            1 Yrkande 2 hänvisat till FiU.
          </p>
        </div>
        <div type="motContent">
          <head xml:id="i-2euTZPYkCPk833RgLW3qrT" type="h1">
            Freda vita restauranger från svart konkurrens
          </head>
          <p xml:id="i-VaQyhageqZUWBKA5rppZ7M">
            Lönnkrogar och illegala restauranger breder ut sig i Sverige,
            i skydd av föreningsnamn och oansenliga fasader. Seriösa restauranger
            utsätts med rätta för en rad kontroller. Det handlar om kontroller
            av brandsäkerhet, hygien, skatter och alkoholhantering. För dem
            är det stötande att ha konkurrenter som inte ens noterat att sådana
            lagar finns.
          </p>
          <p xml:id="i-8rtxGuUyAXZTJg99CcPn6o">
            Många tycker kanske att svartklubbar är en ganska oförarglig
            företeelse, men annan kriminalitet frodas i deras närhet. När
            polisen gör razzior påträffas sprit, narkotika och inte sällan
            vapen på de illegala klubbarna tillsammans med underåriga. På
            vissa svartklubbar förekommer också prostitution. Förekomsten
            av svarta pengar gör svartklubbarna attraktiva för organiserade
            ligor. Vill vi bekämpa prostititution, narkotika och organiserad
            brottslighet måste vi bekämpa svartklubbarna.
          </p>
          <head xml:id="i-K6ufHXQKb95XtwWpFYVzRk" type="h1">
            Svartklubbar i Landskrona
          </head>
          <p xml:id="i-ENEGFew3p2qL2VHHRTCoQr">
            I Landskrona finns både lugnare svartklubbar, vilket oftare är
            sådana som vänder sig till en viss målgrupp, och klubbar där berusningsgraden
            är hög och publiken är en blandning av människor som bara har
            begäret efter billig alkohol gemensamt. Den senare typen av klubb
            erbjuder mycket enkla och smutsiga förhållanden. Röken är så tjock
            att polis som kommer för att kontrollera verksamheten får svårt
            att andas.
          </p>
          <p xml:id="i-Ny7aX7hpW5AtBZpKnphY6i">
            De som driver klubbarna har lärt sig hur verksamheten ska döljas.
            De är noggranna med att skapa en medlemslista och ha en snygg
            fasad. De har en styrelse med kassör och ordförande. Alkoholen
            som förvaras i klubben märks med olika namn så att man vid en
            razzia kan hävda att gäster har medtagit ölen. Pengarna som finns
            i baren är växelpengar för att de som är engagerade i klubben
            ska kunna köpa läsk och annat.
          </p>
          <p xml:id="i-CEcZhy5x6ezUYWax3hCtSj">
            På grund av att svartklubbarna håller så låg profil inkommer
            sällan tips från allmänheten. I augusti inkom dock ett tips om
            att en svartklubb som varit inaktiv i över ett decennium nu hade
            vaknat till liv. När polisen kontrollerade saken fann de ett tjugotal
            kunder i vad som utgav sig för att vara en biljardklubb. Många
            av dem föreföll ha alkoholproblem.
          </p>
          <p xml:id="i-CZkfMLZB6v26J2HgTueejZ">
            En positiv trend är att ungdomar inte syns till på svartklubbarna
            i Landskrona. En ljuspunkt är också att polisen sällan hör om
            grövre brott eller ordningsstörningar i och runt svartklubbarna
            med undantag för ett knivdrama för något år sedan. 1
          </p>
          <head xml:id="i-JX8C259WSiBL16Qo5g4b8M" type="h1">
            Samarbete mellan myndigheter nödvändigt
          </head>
          <p xml:id="i-DVbdRnCUn3KmMrgCVhymu">
            De svarta klubbverksamheterna är svåra att stoppa. Verksamheten
            tycks vara lukrativ och omfattar en kedja som börjar med alkoholinköp
            utomlands och slutar med kunder som blir upplärda i vad de ska
            svara om polisen kommer. Det krävs mycket polistid för att slå
            ut en klubb och polisen klarar det inte på egen hand. Samarbete
            krävs med fastighetsägare och med andra myndigheter.
          </p>
          <p xml:id="i-4bUfM2WVAzmVxhgujU1SjE">
            När Operation Svarten i Malmö verkställdes agerade alla myndigheter
            gemensamt. 2
          </p>
          <list style="ol">
            <item xml:id="i-HQnFVTsVaDaYzK1ahccd6a">
              Först säkrade polisen läget i lokalen.
            </item>
            <item xml:id="i-QuWdHHYb46y8iZosbUjy6N">
              Representanter från stadsbyggnadskontoret kontrollerade lokalerna,
              undersökte om det fanns bygglov. De kan förelägga hyresvärden
              ett vite om verksamheten inte är lämplig i lokalerna. Vite kan
              fastställas upp till 100 000 kr.
            </item>
            <item xml:id="i-CcrMn65Didm6vNpY7UJEAu">
              Räddningstjänsten kontrollerade antalet människor och undersökte
              om nödutgångarna räckte till. Även här kan vite föreläggas. Ekonomiska
              påtryckningar är en effektiv metod eftersom fastighetsägare blir
              mindre intresserade av att låta svartklubbar vara hyresgäster
              om de för med sig stora kostnader.
            </item>
            <item xml:id="i-8dFMYgHqkuXtGNWdCTZqCT">
              Miljöförvaltningen kontrollerade om livsmedel tillagades och
              serverades. Om lokalen inte levde upp till reglerna, gjorde förvaltningen
              en extra kontroll som debiterades.
            </item>
            <item xml:id="i-CLnuh8Yyr3EDXBFJJ4j8ok">
              Skatteverket såg till att personen som förestod klubben blev
              registrerad för moms och som arbetsgivare och att inkomsterna
              upptaxerades för dem som arbetade där. Punktskatteenheten kontrollerade
              var spriten var köpt och lade punktskatt på alkohol som var köpt
              utomlands.
            </item>
            <item xml:id="i-3ob7aYA5QVHschUgR2QFCJ">
              Fritidsförvaltningen kontrollerade om klubben uppburit föreningsbidrag,
              som klubben i så fall riskerade att behöva betala tillbaka.
            </item>
            <item xml:id="i-7DDTBhS7arxrcgZVvabBDu">
              Försäkringskassan såg till att de bland personalen som uppgett
              falska uppgifter och fått bidrag via socialförsäkringen blev återbetalningsskyldiga.
            </item>
            <item xml:id="i-TMsMMpb8TH7YcTZJDbYaU2">
              Underåriga skjutsades hem av socialarbetare. De kallades tillsammans
              med sina föräldrar till ett uppföljningsmöte med socialtjänsten
              tre veckor senare.
            </item>
            <item xml:id="i-TFnUZJVgY6xTp9iZ15Pmrf">
              Polisen krävde urinprov av de gäster som verkade vara narkotikapåverkade
              och tog illegal alkohol och eventuellt stöldgods i beslag. Ibland
              kunde efterlysta personer gripas och illegalt spel bevisas.
            </item>
          </list>
          <p xml:id="i-LhaoHzz7UvvAfVrigVea63">
            Operation Svarten blev framgångsrik. Svartklubbarna blev färre
            i Malmö och den grova kriminaliteten i anslutning till dem minskade.
            Men många av dem som driver svartklubbar dyker upp i en ny lokal,
            med ny personal och ny alkohol. Malmöpolisen konstaterar att man
            genom att bygga upp personliga relationer mellan myndigheter lyckades
            genomföra operationen trots att viss lagstiftning har försvårat
            samverkansarbetet. Det är naturligtvis bra, men vi kan inte förlita
            oss på personliga relationer för att viktigt polisarbete ska fungera.
            Om den person på Skatteverket som har samarbetat väl med polisen
            slutar faller hela strategin. Därför måste vi politiker förbättra
            lagstiftningen.
          </p>
          <head xml:id="i-2UVq9oqQzoU5Fn9NpQXh3H" type="h1">
            Åtgärder för att stärka myndigheternas arbete
          </head>
          <p xml:id="i-4Ur5z3C37xwMuaiTJ9kyEJ">
            Jag är övertygad om att den svarta krogvärlden kan pressas tillbaka,
            inte minst genom en attitydförändring hos dem som idag bagatelliserar
            och frekventerar svartklubbar. Det åstadkommer vi genom att göra
            människor mer medvetna om de problem som de för med sig. Det finns
            ingen enkel patentlösning utan det behövs en kombination av olika
            åtgärder. Lagar behöver ses över och statliga och kommunala myndigheter
            förbättra sitt samarbete.
          </p>
          <head xml:id="i-XZsdLyYRYyVj2L8KEymfPP" type="h3">
            Tullen bör få lagra information om personer som dömts för smugglings-
            och langningsbrott
          </head>
          <p xml:id="i-VkT1fhyYupuWgA7tXoBocY">
            Illegala restauranger köper ofta sin alkohol från personer som
            gör frekventa resor till våra grannländer och kommer tillbaka
            med stora mängder alkohol. Vissa av dem är dömda för smugglings-
            och langningsbrott. Om tullen får möjlighet att lagra information
            om dessa ökar chanserna att upprepad illegal införsel förhindras.
            Det är också angeläget att ge tullen större möjligheter att överföra
            information om misstänkta smugglare till den lokala polisen.
          </p>
          <head xml:id="i-D58Whp4feNyKNbQ78Fpip2" type="h3">
            Avskaffa tusenlapparna
          </head>
          <p xml:id="i-65gNKbXhTdJaS8pXySdryY">
            Genom att enbart ha sedlar av lägre valör försvåras och fördyras
            verksamheten i den svarta sektorn. Tusenlapparna bör därför avskaffas.
          </p>
          <head xml:id="i-W4SbhG2YggLh7mz7rqTcr4" type="h3">
            Skärp straffet för alkoholbrott
          </head>
          <p xml:id="i-R43fpfNuAJ9rN9vXgWwXkk">
            Ibland får man en känsla av att alkoholbrotten inte har så hög
            prioritet. Det finns exempel på domar där de åtalade har tagit
            in tusentals burkar starköl och ändå blivit frikända. Och i de
            fall där straff utdöms är de för lindriga. Låga dagsböter är inte
            kännbart i den lukrativa bransch som svartkrogarna utgör. Folkpartiet
            vill ha nolltolerans mot alkoholbrott.
          </p>
          <head xml:id="i-4wcroe5gX4eF253LDWC2Hr" type="h3">
            Låt polisen beställa och köpa alkohol av spritsmugglare för att
            snabbt bevisa brott
          </head>
          <p xml:id="i-Bg8VYhkqU4jWYwTuySSgBt">
            Polisen bör i spanings- och bevissyfte få möjlighet att beställa
            och köpa alkohol av illegala alkoholförsäljare för att snabbt
            kunna bevisa ett brott. Det måste också tydliggöras i vilka fall
            provokation ska tillåtas och vilka typer av provokation som är
            lagliga. Därför behöver vi en detaljreglering i lag inte minst
            för att stärka rättssäkerheten.
          </p>
          <head xml:id="i-YPCTqjRZJtZY1VwU4tWzAv" type="h3">
            Go for the money
          </head>
          <p xml:id="i-MZFmBMefczE6qVUo2dZqJT">
            Brott får inte löna sig! Vinster från brott måste spåras, säkras
            och återföras. Utöka möjligheterna till förverkande av pengar
            eller egendom vid allvarlig brottslighet, t.ex. förmögenhetsbrott
            och utpressning. En myndighetsgemensam brottsvinstenhet behövs
            för att samordna arbetet. Lagen måste ändras så att fler brott
            bedöms som penningtvätt genom att penningtvätt blir kriminellt
            i sig. Kravet på ett bestämt förbrott ska slopas och även så kallad
            självtvätt av pengar kriminaliseras.
          </p>
          <head xml:id="i-N1xedZ7yVuCGdSiDiY9mxT" type="h3">
            Ta krafttag mot den organiserade brottsligheten skapa ett svenskt
            FBI
          </head>
          <p xml:id="i-BqQpH3hgVNCPZGunXzjjxc">
            Vissa svartkrogar har kopplingar till organiserad brottslighet.
            Förstärk Rikskriminalpolisens resurser mot den organiserade brottsligheten.
            En nationell operativ enhet mot grova brott ska skapas ett svenskt
            FBI. Enheten ska ha mandat att prioritera och leda operationer
            över hela landet. I en sådan enhet bör också Ekobrottsmyndigheten
            ingå.
          </p>
          <head xml:id="i-PdGvcWD8aXxzxNB5NKtaaU" type="h3">
            Omorganisera polisen
          </head>
          <p xml:id="i-UCiEbpYa7p99X1sDPHiu1R">
            De som driver svartklubbar flyttar på sig. Polisen har ett organisatoriskt
            handikapp genom sin uppdelning i 21 länsmyndigheter. Det är inte
            rimligt att polisen i Landskrona inte enkelt kan läsa en annan
            myndighets handlingar om en person är misstänkt för brott i ett
            annat län. Folkpartiet vill att polisen omvandlas till en nationell
            myndighet.
          </p>
          <head xml:id="i-EX53cnN6p4Y99GQ63XDaym" type="h3">
            Lagstiftningen måste underlätta samarbete mellan myndigheter
          </head>
          <p xml:id="i-AN7FakYGLTJP6dtarBDtJc">
            En viktig del i det nationella underrättelsearbetet är att olika
            rättsmyndigheter lättare ska komma åt varandras uppgifter om enskilda
            kriminella. Lagarna som reglerar myndigheternas informationsutbyte
            måste uppdateras. Polisen måste omedelbart få tillgång till information
            från Försäkringskassan och Skatteverket. Polisdatalagen försvårar
            informationsutbytet inte bara mellan polisen och andra myndigheter,
            utan också mellan olika regionala polismyndigheter. Svensk polis
            måste få en ny polisdatalag och en enhetlig nationell databas
            för underrättelsearbetet. Samtidigt måste konsekvenserna av varje
            förändring i sekretesslagstiftningen noga utredas, då sekretessen
            finns för att skydda enskilda. En ny lag ska innehålla tydliga
            regler om vilken typ av information som ska lagras och hur materialet
            ska gallras.
          </p>
          <head xml:id="i-BC998ej7PGT8L54NSG7PNg" type="h3">
            Stötta de seriösa restaurangföretagen
          </head>
          <p xml:id="i-ATBLqVRGcJuSEMNyBDjNHM">
            Skötsamma krögare måste få möjlighet att forma sin verksamhet
            utan politisk klåfingrighet. Det är viktigt att det görs regelbundna
            kontroller, och den som inte sköter sig ska inte få fortsatt tillstånd.
            Men samtidigt behövs lättnader. Alliansregeringen har gjort det
            lättare att vara företagare och fortsätter sitt arbete med regelförenklingar.
            För små aktiebolag är det numera frivilligt med revision. Jämställdhetsplaner
            och lönekartläggningar behöver inte längre göras varje år utan
            bara vart tredje och inte alls för dem som har färre än 25 anställda.
            Momsen behöver bara redovisas varje kvartal. Deklarationsblanketterna
            har förenklats för enskilda näringsidkare. Regeringen driver också
            på för att kommuner och länsstyrelser ska minska antalet regler
            för företagen.
          </p>
          <p xml:id="i-4oyqPNjJruqTEHA6Y46LcC">
            Alliansen har nu i augusti enats om en viktig reform som ska
            genomföras så snart statens ekonomi tillåter det: att sänka momsen
            för restauranger från 25 % till 12 %. Folkpartiet vill inrätta
            en instans som samordnar information som ska till olika myndigheter,
            så att företagen inte ska behöva lämna samma information till
            staten mer än en gång. Folkpartiet anser också att kommunerna
            bör ha tillståndslotsar som hjälper företagarna att hitta svar
            på vilka regler som gäller och förmedla kontakter.
          </p>
          <head xml:id="i-Qin7iYnnAFJ4hi3Pm7YeEd" type="h3">
            Rättsväsendet måste vara synligt
          </head>
          <p xml:id="i-Y8jHN6ZXHhmpC6SyRGYKsT">
            Efter att för några år sedan endast ha haft 15 poliser i yttre
            tjänst kommer Landskrona vid årets slut ha 50 poliser. Denna utveckling
            måste fortsätta. Även andra delar av rättsväsendet måste sträva
            efter en lokal kännedom och närvaro.
          </p>
          <head xml:id="i-9NeNZ7PpE3a1mhNXxCHe6y" type="h3">
            Förlängda öppettider
          </head>
          <p xml:id="i-6sBhz57zHSJgMGAgbrAJ7m">
            Om fler seriösa nöjesrestauranger ges möjlighet att utöka öppettiderna
            minskar underlaget radikalt för svartklubbarna.
          </p>
        </div>
        <div type="motSignatures">
          <list>
            <item xml:id="i-JzYd82pG7wg4KcvuNXMGNb" who="i-Ewi7Lwy3h4DBNJ2zradbNt">
              Torkild Strandberg (FP)
            </item>
          </list>
        </div>
      </div>
    </body>
  </text>
</TEI>
