<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-02864">
  <teiHeader>
    <fileDesc>
      <titleStmt>
        <title>med anledning av prop. 2023/24:112 Åtgärder för tryggare bostadsområden</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2864 av Katarina Luhr m.fl. (MP)</title>
          <idno type="rdwebb">HB022864</idno>
          <rs type="number">2864</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB022864/text</ref>
          <ref type="dokument_url_html">https://data.riksdagen.se/dokument/HB022864</ref>
          <ref type="dokumentstatus_url_xml">https://data.riksdagen.se/dokumentstatus/HB022864</ref>
          <ref type="pdf">https://data.riksdagen.se/fil/6808DF4A-A423-43BF-86F8-4D2EE75B3E20</ref>
          <ref type="docx">https://data.riksdagen.se/fil/5D1A9E4D-387F-46AC-B260-47D32693FFFB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RRhhR5KLpqkv9fRFjiJxXU" type="basedOn"/>
        <correspContext corresp="i-RRhhR5KLpqkv9fRFjiJxXU">
          <ref>Proposition 2023/24:112</ref>
        </correspContext>
        <correspAction xml:id="i-PB6oiCbRofRGmu778SnaXY" type="signed"/>
        <correspContext corresp="i-PB6oiCbRofRGmu778SnaXY">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-XS1DYyajKnUSXB7m9DT6C2"/>
        </correspContext>
        <correspAction xml:id="i-26S1BxumVYR94YCKoJsqPP" type="submitted">
          <date when="2024-04-05"/>
          <time when="11:49:16"/>
        </correspAction>
        <correspAction xml:id="i-VMeEad1HqHyo7H6866GfP7" type="reviewed">
          <date when="2024-04-11"/>
          <time when="18:17:30"/>
        </correspAction>
        <correspAction xml:id="i-BJpjiHg9DHvQtp5B1fEL8k" type="dismissed">
          <date when="2024-04-12"/>
        </correspAction>
        <correspAction xml:id="i-TTfMJ9kgAGc6ismEGnE9Ke" type="referred">
          <date when="2024-04-15"/>
        </correspAction>
        <correspAction xml:id="i-QxFTZPtWRjRX1zux6UUTJE" type="assigned">
          <date when="2024-04-16"/>
          <time when="09:58:25"/>
        </correspAction>
        <correspContext corresp="i-QxFTZPtWRjRX1zux6UUTJE">
          <ref type="assignedTo">Civilutskottet</ref>
        </correspContext>
        <correspAction xml:id="i-8tospkPtKkZR5Q6CbSXwvV" type="behandlas_i"/>
        <correspContext corresp="i-8tospkPtKkZR5Q6CbSXwvV">
          <ref type="uppgift">2023/24:CU20</ref>
          <ref type="ref_dok_id">HB01CU20</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU20</ref>
          <ref type="ref_dok_titel">Åtgärder för tryggare bostadsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LQhWjnSsmMrFtc476zVcew" type="motHeader">
        <div xml:id="i-EcXxh6gqGzJ5brqFb15Whr" type="motTitle">
          Motion till riksdagen 2023/24:2864 av Katarina Luhr m.fl. (MP)
          med anledning av prop. 2023/24:112 Åtgärder för tryggare bostadsområden
        </div>
      </div>
      <div xml:id="i-AdJU356vp2Q8DT4713Mwxy" type="motBody">
        <div xml:id="i-VNMx3i8eGneoC3s1aRTXZW" type="motProposal" subtype="förslag">
          <head xml:id="i-R1gkxaPM8pKqxEw3KpVRC">
            Förslag till riksdagsbeslut
          </head>
          <list xml:id="i-M6bhmt9veQ2GqeRsgXLkFB">
            <item xml:id="i-PV3zUWEREapBKWkLMFut9V" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt bör återkomma med ett nytt lagförslag där
              man tar bort bristande skötsamhet som ett uppsamlande begrepp
              och skärpningen av reglerna om uppsägning utan chans till rättelse,
              och detta tillkännager riksdagen för regeringen.
            </item>
          </list>
          <list xml:id="i-CckwnpS7H9duBhzmrUeffr">
            <item xml:id="i-Qv69RhGzGvWLR4mBN6NRzW" sortKey="Yrkande 2">
              Riksdagen ställer sig bakom det som anförs i motionen om att
              regeringen skyndsamt bör återkomma med ett nytt lagförslag som
              säkerställer en rättssäker process i de fall en hyresgäst som
              begår brott i närområdet som allvarligt stör tryggheten för närboende
              ska kunna vräkas från sitt boende, och detta tillkännager riksdagen
              för regeringen.
            </item>
          </list>
          <list xml:id="i-2hZgaiqFpJcsukn1mpzrtX">
            <item xml:id="i-CeUaoKk4ueTErybF6Z8i6w" sortKey="Yrkande 3">
              Riksdagen ställer sig bakom det som anförs i motionen om att
              regeringen skyndsamt bör återkomma med ett nytt lagförslag där
              man tar bort hyresgästens skärpta tillsynsansvar över andra i
              hyresrätten, och detta tillkännager riksdagen för regeringen.
            </item>
          </list>
          <list xml:id="i-AnYLp4gtpw2WiHUVJdoYGu">
            <item xml:id="i-L3zK71k9dUM6o34qkRCAGv" sortKey="Yrkande 4">
              Riksdagen ställer sig bakom det som anförs i motionen om att
              regeringen skyndsamt bör återkomma med ett nytt lagförslag där
              man tar bort hyresvärdens utökade möjligheter att kontrollera
              hur lägenheten används, och detta tillkännager riksdagen för regeringen.
            </item>
          </list>
          <list xml:id="i-9da1pbjTjbz3ixLoXZ9kdJ">
            <item xml:id="i-5SnJA7vqjrynSVLuDN78pu" sortKey="Yrkande 5">
              Riksdagen beslutar om att ikraftträdandet ska ske enligt den
              ursprungliga tidsplanen, den 1 januari 2025.
            </item>
          </list>
          <list xml:id="i-HXGnm4cMcgUfBfJjRkeuzh">
            <item xml:id="i-C2AaMgoVduGZMfwn9cb5Lh" sortKey="Yrkande 6">
              Riksdagen ställer sig bakom det som anförs i motionen om att
              regeringen skyndsamt bör återkomma med ett förslag om hur en familj
              som har bott tillsammans med någon som förlorar kontraktet på
              grund av brottslig handling kan bo kvar och tillkännager detta
              för regeringen.
            </item>
          </list>
        </div>
        <div xml:id="i-54K8e7kP8hv7fxiXLdxs85" type="motContent">
          <head xml:id="i-Ln2AcZox1RMkn1TAT4bGpP" type="h1">
            Motivering
          </head>
          <p xml:id="i-VPbZnW4eHNip4qY6n5hC7">
            Miljöpartiet ser med allvar på den ökade otrygghet som kommer
            av skjutningar och kriminella gäng. Alla har rätt till ett tryggt
            hem med en trygg närmiljö, och detta gäller inte minst de medborgare
            som i dag känner sig otrygga i sina bostadsområden på grund av
            kriminalitet i närområdet. Ökad trygghet i hela vårt samhälle
            är något som vi tillsammans behöver arbeta för och många behöver
            spela en roll i detta arbete. Vi vet att många fastighetsägare
            därför önskar ytterligare verktyg för att kunna stärka trygghets­arbetet
            i de områden där de har fastigheter och hyresgäster. Avvägningarna
            som behöver göras för att öka tryggheten i ett område utan att
            kränka enskilda människors integritet är mycket svåra och det
            är viktigt att ta hänsyn till att en kombination av olika lagförslag
            från olika håll, riktade mot samma grupp av människor, kan leda
            till en helt annan upplevd situation för gruppen än ett separat
            lagförslag för sig.
          </p>
          <p xml:id="i-UGLf9HxDyDgnXJdBtzhmfN">
            Miljöpartiet anser att fokuset i arbetet med att göra bostadsområden
            tryggare främst bör ligga på förebyggande åtgärder med ett stärkt
            samarbete mellan kommun och socialtjänst, polis och fastighetsägare/hyresvärdar.
            Inom detta område ser vi utrymme för stor utvecklingspotential
            för att samhällen och bostadsområden ska nå en bättre sammanhållning
            och ökad trygghet. Det är av stor vikt att lära sig av framgångsrika
            exempel på gemensam kraftsamling, inte minst genom framgångsrika
            projekt ledda av civilsamhällesorganisationer och kommuner. Brottsbekämpning
            ska primärt ligga på rättsväsen och polis, inte på den enskilde
            fastighetsägaren. Dock ser vi ett behov av ett stärkt trygghetsarbete
            för dem som i dag riskerar att drabbas av brottslighet nära sina
            bostäder.
          </p>
          <p xml:id="i-SpssZW5w7rm45dYhtusVxD">
            Propositionens intention är att öka tryggheten för boende i boendemiljöer
            där personer som begår brott riskerar att minska tryggheten för
            närboende. Dock anser vi, tillsammans med flera remissinstanser,
            att flera av förslagen i många fall riskerar att vara verkningslösa
            och tidvis oproportionerliga och i värsta fall aktivt motverka
            de mål man vill uppnå med propositionen. En bostad är en mänsklig
            rättighet. Genom att människor riskerar att mista sina hem kan
            förslaget i sin helhet i stället leda till ökad otrygghet, ökad
            hemlöshet och ökad social problematik. Förslagen kan dessutom
            drabba många oskyldiga som delar hem med den som begått brottet.
          </p>
          <p xml:id="i-88JWuxKrJy3uWcGJvKyK37">
            Vidare riktas propositionen enbart mot brott som begås av människor
            som bor i hyresrätt. Här hade vi velat se att ett åtgärdspaket
            för tryggare bostadsområden även hade omfattat bostadsrätter och
            annat ägt boende, då brottslighet inte är avgränsat till människor
            som bor i hyresrätt. Att exempelvis utöka tillsynsansvaret för
            föräldrar som bor i hyresrätt men inte för dem i ägt boende är
            lagstiftning som inte är rättvis. Att öka risken för att barn
            blir vräkta är en annan del som motverkar arbetet med att ge barn­familjer
            ett tryggt och stabilt hem.
          </p>
          <p xml:id="i-6v75BKDbL9JDNUX2z6zvYq">
            Miljöpartiet är därför starkt kritiskt till flera av förslagen
            i regeringens proposition. Samtidigt ser vi att andra förslag
            från propositionen, med rätt avvägningar och i vissa fall ökad
            tydlighet, skulle kunna öka tryggheten för ett flertal. Vi välkomnar
            i synnerhet kapitel 6 Ett förstärkt hyresrättsligt skydd för våldsutsatta
            kvinnor. Alla lagförslag som kan underlätta för våldsutsatta är
            välkomna.
          </p>
          <p xml:id="i-KMLef8mDNKYTzdnV5sBk47">
            Andra förslag som vi ser positivt på är en skärpning av regelverket
            för hur många som får bo i en bostad och att kunna förenkla vräkning
            om hyresrätten används för brottslig verksamhet, oavsett hur stor
            del av lägenheten som används för att begå brott. När det gäller
            brott som begås i ”närmiljön” finns det en rimlighet i att likställa
            närområdet närmast fastigheten, där en hyresgäst skapar stor otrygghet
            för de boende, med själva fastigheten, men i förslaget finns stor
            otydlighet om både innebörden av närområdet och vilka brott som
            ska omfattas för en uppsägning av en hyresgäst, som behöver förtydligas
            innan lagen träder i kraft.
          </p>
          <p xml:id="i-46dN44LoBGUepmM3SYxsh4">
            Miljöpartiet anser vidare att regeringen behöver återkomma till
            riksdagen med lagförslag som, i likhet med kapitel 6 om våldsutsatta
            kvinnor, ger förslag på hur man ska stötta familjer som riskerar
            att förlora sitt boende på grund av att man bott tillsammans med
            den hyresgäst som blivit uppsagd på grund av brottslig verksamhet.
          </p>
          <head xml:id="i-CJaJPYvh69iZjcZGKPhCd" type="h2">
            Nytt regelverk och rätt att ta ut trygghetsarbete på hyran
          </head>
          <p xml:id="i-BSvAFreCNC4SvJFWogsTcE">
            Att fastighetsägare och hyresvärdar ska få ett större ansvar
            för brottsbekämpning riskerar i värsta fall att leda till olika
            tillämpningar beroende på var man bor och vilken hyresvärd man
            har. Om fastighetsägare får denna uppgift krävs en mycket stor
            tydlighet i hur man ska ha möjlighet att agera, vilket delar av
            lagförslagen i dag saknar. Detta är inte helt rättssäkert och
            kan i sig leda till allt från misstroende och otrygghet hos hyresgäster
            till att oskyldiga utsätts för trakasserier eller förlorar sina
            hem. En sådan lagstiftning måste vara ordentligt grundad och extremt
            tydlig. Att använda människors bostäder som verktyg för brottsbekämpning
            är en tveksam metod, men vi kan se att det, precis som när man
            blir vräkt för att man förstör boendemiljön för en granne från
            sin lägenhet, kan bli straffad för att man även gör den yttre
            boendemiljön svårbeboelig. Det är dock viktigt att komma ihåg
            att om straffet ska vara att man förlorar sin bostad måste brottet
            vara tydligt knutet till användningen av bostaden.
          </p>
          <p xml:id="i-V2JQTf6vR3hj2hqqY1CnTr">
            Att vräka familjer skapar andra sociala problem och propositionen
            saknar i stort ett resonemang om vart de vräkta ska ta vägen och
            vad konsekvenserna av vräkningarna blir, ett problem som många
            kommuner lyfter. En stor risk är att fler barnfamiljer kommer
            att vräkas, vilket är något som går emot både barnkonventionen
            och noll­visionen mot vräkningar och blir en tydlig kollektiv
            bestraffning, inte bara av den som begått brottet utan hela hens
            familj. Här vill vi att regeringen återkommer med förslag på skyddsnät
            för de som oskyldigt förlorar sin bostad när innehavaren av hyres­kontraktet
            begått brott.
          </p>
          <p xml:id="i-XLjaWicqbBViNBe5jwu1a7">
            Att barnfamiljer ska kunna vräkas på grund av att ett minderårigt
            barn begått brott är vi helt emot. De flesta föräldrar arbetar
            ofta mycket hårt för att barnen inte ska dras in i kriminalitet,
            samtidigt som det finns få möjligheter att tvinga ett barn till
            saker, och det är inte heller möjligt att be sitt minderåriga
            barn att flytta om barnet dras till kriminella gäng. Att kollektivt
            bestraffa en hel familj med att ställa dem på gatan på grund av
            att ett barn har begått brott är något som vi ställer oss helt
            emot.
          </p>
          <p xml:id="i-YP84TpLK1MAYZ26gbMYqp8">
            Miljöpartiet delar den kritik som lyfts av många remissinstanser,
            däribland Barn­ombudsmannen, Rädda Barnen och Sveriges Stadsmissioner,
            om att lagförslaget är särskilt problematiskt i de fall där ett
            hyresavtal ska upphöra på grund av att hyresgästen har brustit
            i sitt ansvar att se till att ett barn i hushållet inte begår
            brott. Detta gäller oavsett om brotten har begåtts i hushållet
            eller i närområdet. Att vräka en familj på grund av att en minderårig
            begått brott blir en kollektiv bestraffning som även kan drabba
            t.ex. helt oskyldiga syskon. Det framhålls att en vräkning ofta
            leder till att en familj hamnar i en otrygg bostadssituation och
            att det är svårt för dessa att komma tillbaka till bostadsmarknaden
            igen, vilket har en rad negativa konsekvenser särskilt för barn.
            Några av remissinstanserna ifrågasätter om förslagen är förenliga
            med bestämmel­serna i den europeiska konventionen om skydd för
            de mänskliga rättigheterna och de grundläggande friheterna (Europakonventionen)
            och FN:s konvention om barnets rättigheter (barnkonventionen).
            Det är oerhört allvarligt om dessa grundläggande rättigheter förbises
            av regeringen.
          </p>
          <p xml:id="i-3DayzF4GTEDi7DjjyQSrzJ">
            Tryggheten behöver öka i Sverige, och samtidigt är frågan om
            ansvarsfördelning viktig. Bedömningen om att hyresvärdar får ta
            ut extra hyra för trygghetsarbete kommer med två tydliga konsekvenser.
          </p>
          <p xml:id="i-CqfHiKkc26Fucjt5FDyhH6">
            För det första lägger man delvis trygghetsarbetet på hyresvärden
            trots att brotts­bekämpning främst är kommunernas och statens
            ansvar. För det andra är det rimligt att anta att hyran kommer
            att höjas i de områden som generellt anses vara mindre trygga.
            Samtidigt är det ofta i dessa områden som de socioekonomiskt mer
            svaga samhälls­grupperna bor. I praktiken innebär det att det
            är de socioekonomiskt svaga, som för övrigt är den grupp som är
            värst drabbad av otryggheten, som tvingas bekosta trygg­hetsarbetet.
            I värsta fall riskerar bedömningen att leda till en ännu mer utbredd
            segrega­tion där de mest utsatta grupperna tvingas till boenden
            i än mer utsatta områden med lägre hyror men större otrygghet.
            Konsekvensen kan alltså bli att fler ekonomiskt svaga familjer
            riskerar att samlas i områden med hyresvärdar som inte arbetar
            med trygghet då hyran höjs i områden med trygghetsarbete.
          </p>
          <p xml:id="i-69wJqHCZXhB48uQCneZpth">
            Vi anser att trygghetsarbete ska ske på alla nivåer men bekostas
            genom våra allmänna trygghetssystem. Många kommuner arbetar redan
            i dag med trygghetsåtgärder i utsatta områden, men man skulle
            också kunna planera för att staten betalar ut någon typ av trygghetspengar
            som fastighetsägare i brottsutsatta områden kan söka från lämplig
            myndighet. På så vis behöver inte hyran höjas för hyresgästerna,
            samtidigt som ansvarig myndighet kan ge bidrag till de fastighetsägare
            som är i störst behov av nya säkerhetsåtgärder.
          </p>
          <head xml:id="i-M4X8ao3GWd8sepvWDcGzvw" type="h2">
            Bristande skötsamhet och uppsägning utan chans till rättelse
          </head>
          <p xml:id="i-AdFc4Wf5XEx96RrNLhPSsa">
            Miljöpartiet instämmer i att både hyresvärd och hyresgäst behöver
            ta delar av ansvaret för en trygg boendemiljö. Däremot anser vi,
            likt många remissinstanser, att termen ”bristande skötsamhet”
            lämnar för mycket tolkningsutrymme om vilka ageranden som omfattas
            av begreppet och därmed skapar en ökad otydlighet och större osäkerhet
            för såväl hyresgäster och hyresvärdar som rättsväsen. Flera remissinstanser,
            inklusive Svea hovrätt, ifrågasätter också om detta verkligen
            innebär någon förändring eller om de utpekade åtgärderna redan
            omfattas av befintlig lagstiftning eller, som Stockholms universitet
            understryker i sitt remissvar, t.o.m. konkurrerar med befintlig
            lagstiftning.
          </p>
          <p xml:id="i-61KpjuVEbUjXS3b46JKBaZ">
            Då införandet av det nya begreppet kan innebära att fler människor
            förlorar sitt hem baserat på en otydlig lagstiftning säger Miljöpartiet
            nej till förslaget.
          </p>
          <p xml:id="i-6mDTVc6MkmXT6Tndpt4P39">
            I enlighet med tidigare argumentation anser Miljöpartiet att
            det är rättsligt olämpligt att säga upp hyreskontrakt med grund
            i att en av flera i ett hushåll misstänks för enligt propositionens
            lydelse ”särskilt allvarliga fall av bristande skötsamhet”. Omedelbar
            uppsägelse ska endast behöva användas i undantagsfall, vilket
            redan är tillämpligt i dag och regelverket för detta ska inte
            luckras upp ytterligare.
          </p>
          <p xml:id="i-HYCUTs2u1c1KARxx8zYXn7">
            Miljöpartiet anser att begreppet ”bristande skötsamhet” präglas
            av för många otydligheter och därför riskerar att bli rättsosäkert
            och därmed skapa större otrygghet hos de boende än vad det ger
            reell effekt på att lösa någon otrygghet. Dessutom anser vi inte
            att det ska vara enklare än i dag att säga upp en hyresgäst utan
            att den ges möjlighet till rättelse.
          </p>
          <p xml:id="i-PDw34L9tpgosSyGNufMfG4">
            Miljöpartiet anser därför att regeringen skyndsamt bör återkomma
            med ett nytt lagförslag som innebär att det som införs genom propositionens
            förslag 4.2 om bristande skötsamhet ska tas bort.
          </p>
          <head xml:id="i-9xjBfqPBPcGA5TCmhoCczT" type="h2">
            Hyresgäster som har begått brott som försämrar närmiljön ska
            kunna sägas upp
          </head>
          <p xml:id="i-3XTcM7QfYfQPUwac6kZvb2">
            Miljöpartiet anser att det är uppenbart att brott som begås i
            närmiljön till en hyresgästs bostad kan leda till stor otrygghet
            och rädsla för de som bor i samma område och vi tycker också att
            detta är något som behöver hanteras genom skärpt lagstiftning.
            I första hand bör brottslighet i närmiljön självklart vara en
            fråga för rättsväsen och polis, men även en hyresvärd eller fastighetsägare
            har här ett stort intresse av att en hyresgäst som påverkar hela
            området ska kunna flyttas från området, inte minst om området
            ger ökade möjligheter att fortsätta den brottsliga verksamheten.
            Dock anser flera tunga remiss­instanser att lagstiftningen under
            denna punkt riskerar att bli mycket godtycklig och rättsosäker,
            inte minst med tanke på att det inte pekas ut vilka brott som
            bör ligga till grund för uppsägning.
          </p>
          <p xml:id="i-PNMwjK9Td2gcS4oxch6RWh">
            ”Närområde” eller ”närmiljö” är diffusa begrepp som lämnar åtskilligt
            tolknings­utrymme, och dessutom är det otydligt vilka brott som
            kan leda till att lägenheten förverkas. I kombination med att
            förslaget också innebär att man kan förlora sin bostad utan möjlighet
            till rättelse anser vi att lagstiftningen i denna form kan leda
            till mycket godtyckliga bedömningar och risken för allmän rättsosäkerhet
            är betydlig.
          </p>
          <p xml:id="i-2dkGJu4Nate1kJFbHgifhN">
            Miljöpartiet vill därför se att regeringen återkommer med ett
            nytt lagstiftningsförslag som säkerställer en trygg rättsprocess
            vid situationer där människor riskerar att förlora sin bostad.
          </p>
          <head xml:id="i-HBS8r2xnvKQLw2hVA8G64u" type="h2">
            Hyresgästens tillsynsansvar skärps
          </head>
          <p xml:id="i-QoJ6QFRXxhx1oYyuCPsw1f">
            Förslaget om förtydligat tillsynsansvar innebär höga krav på
            hyresgästers tillsyn över de personer som hyresgästen svarar för.
            Oavsett om det gäller ett eget barn eller en inneboende är det
            svårt att ständigt kunna veta vad personen gör när den är hemifrån.
            Det är också svårt att förhindra att någon som bor i lägenheten
            ska begå brott samtidigt som det finns stora svårigheter för en
            hyresgäst att vara säker på att hen har levt upp till kraven på
            övervakning och tillsyn i tillräcklig grad, vilket i sig kan skapa
            stor osäkerhet och otrygghet när ett otillräckligt agerande kan
            leda till uppsägning. I värsta fall leder det till att man förstärker
            en tystnadskultur där t.ex. föräldrar kommer att undvika att ta
            hjälp om ett barn dras in i en kriminell livsstil då man riskerar
            att förlora sitt hem om problemet blir känt. Det är mycket viktigt
            att socialtjänsten involveras i tidiga skeden i dessa fall. Miljöpartiet
            anser därför att det snarare krävs samverkan mellan flera olika
            aktörer för att få den önskade effekten, inte minst i samråd med
            relevanta myndigheter.
          </p>
          <p xml:id="i-MSdSGL377LtjN3n2WNkDCk">
            Det är viktigt att komma ihåg att det är den som stör eller begår
            brott som tuffa åtgärder ska riktas mot, ingen annan. Lagförslag
            som leder till vräkning av familjer på grund av ett barns agerande
            leder i helt fel riktning mot vad propositionen är tänkt att åtgärda,
            och riskerar ökad otrygghet och hemlöshet och ökad social problematik.
            Detsamma gäller frågan om att vräka hyresgäster när någon annan
            begått ett brott. Det är också uppenbart att många remissinstanser
            dessutom anser att vissa av förslagen är otydliga och kan åsidosätta
            rättssäkerheten för de som drabbas.
          </p>
          <p xml:id="i-CQwM39S99Z9hVj1QCx7YVs">
            Miljöpartiet anser därför att regeringen skyndsamt bör återkomma
            med ett nytt lagförslag som innebär att det som införs genom propositionens
            förslag 4.4 om hyresgästers skärpta tillsynsansvar ska tas bort.
          </p>
          <head xml:id="i-66zzkAo1GgekrUQgtuphBE" type="h2">
            Bättre möjligheter för hyresvärden att kontrollera hur lägenheten
            används
          </head>
          <p xml:id="i-JB9A42rTanH2G5u9ik6gD7">
            Ett hyresavtal är mellan två parter, en hyresgäst och hyresvärden.
            Det är en rättsligt bindande överenskommelse om båda parternas
            rättigheter och skyldigheter gentemot varandra. I utbyte mot hyra
            får hyresgästen rätten att nyttja boendet, och därmed rätten till
            personlig integritet om hen accepterar att följa kontraktet. En
            hyresrätt är inte ett hotellrum utan ett hem och en trygghet för
            de flesta.
          </p>
          <p xml:id="i-F47f6E9c7ukx6Yt7ixz74H">
            Skyddet för den personliga integriteten är en lagstadgad rättighet,
            där var och en har rätt till respekt för sitt privat- och familjeliv,
            sitt hem och sin korrespondens. Denna rättighet försvinner inte
            med denna lagstiftning, men den begränsar denna rättighet för
            cirka en tredjedel av människorna i vårt samhälle, nämligen de
            miljontals invånare som bor i Sveriges 2 miljoner hyresrätter.
          </p>
          <p xml:id="i-5cRmLTZnwtCX5RpQavHcZ6">
            Dagens hyreslagstiftning möjliggör för fastighetsägare att utföra
            nödvändig tillsyn av en hyresrätt för att utföra förbättringsarbeten.
            Om hyresgästen inte tillåter hyres­värden att hålla sin del av
            hyresavtalet kan hyresvärden få rätt till tillträde enligt lag,
            alternativt säga upp hyresgästen med omedelbar verkan enligt hyreslagen.
            Om fastighetsägaren, vid förbättringsarbete i en hyresrätt, finner
            tecken på att olaglig verksamhet förekommer i bostaden, bör rättsväsendet
            kontaktas som i sin tur kan använda sina rättsliga befogenheter
            för att ta ärendet vidare.
          </p>
          <p xml:id="i-RYh3njV14yr6cffBoDZZrh">
            Miljöpartiet anser att hyresvärdens rättigheter att kontrollera
            en hyresrätt är tillräckligt tillfredsställande i nuvarande lagstiftning
            och att vinsten med en ökad möjlighet att kontrollera lägenheten
            inte står i relation till påverkan på hyresgästens trygghet och
            integritet.
          </p>
          <p xml:id="i-3uSHrmhFDi93kEVxeGfeAg">
            Miljöpartiet anser därför att regeringen skyndsamt bör återkomma
            med ett nytt lagförslag som innebär att det som införs genom propositionens
            förslag 5.2 om hyresgästers skärpta tillsynsansvar ska tas bort.
          </p>
          <head xml:id="i-Ay3Zur94FBnyWhyEaT5yaG" type="h2">
            Ikraftträdande bör ske enligt ursprunglig tidsplan
          </head>
          <p xml:id="i-UxsuCAppzpnBGNSczLomKg">
            Lagändringen föreslås träda i kraft den 1 juli 2024, vilket är
            sex månader tidigare än det remitterade förslaget. Eftersom hyreslagen
            berör 2 miljoner hushåll, lagförslaget innehåller många förtydliganden
            och några skärpningar som kan komma att leda till att löpande
            hyresavtal sägs upp samt människor riskerar att förlora sina hem
            är det av mycket stor betydelse att tid finns för att förbereda
            införandet av den nya lagen. Ett exempel på hur genomförandet
            får stor effekt är genom utbildning för fastighetsägare för att
            minska risken för en rättsosäker behandling av hyresgäster, men
            även lättill­gänglig och tydlig information till allmänhet och
            hyresgäster, och tillräckligt med tid för dem att realisera lagförändringen,
            är lämpligt innan lagstiftningen träder i kraft.
          </p>
          <p xml:id="i-KEy7y8jcwCPcN2nZ2QA8Mp">
            Miljöpartiet anser därför, i enlighet med Lagrådets rekommendation
            och för hyresgäster och fastighetsägares skull, att den ursprungliga
            tidsplanen ska gälla med ikraftträdande den 1 januari 2025.
          </p>
          <head xml:id="i-HhasmTiVpDkodS9mP7E5J1" type="h2">
            Barn ska inte vräkas
          </head>
          <p xml:id="i-E72akGPxxkDHrRw83sjXaV">
            Det är rimligt att anta att förslaget om avhysning av barnfamiljer,
            för att någon i hushållet har begått brott, kommer att öka vräkningarna
            av barn i vårt samhälle. Miljöpartiet motsätter sig beslut som
            tydligt kommer att driva på en ökning av vräkta barn. Målet är
            att inga barn ska behöva vräkas i välfärdslandet Sverige.
          </p>
          <p xml:id="i-F8RDX1UMozzEnBFyWPtrnE">
            Redan i dag vräks barnfamiljer från sina hem, ofta efter hyrestvister,
            ibland efter att lägenheten har blivit en brottsplats. År 2023
            var ett rekordår för vräkningar av barn. Cirka 600 barn vräktes
            från sina hem. Ett flertal vräktes dessutom utan att socialtjänsten
            var på plats, trots att Sverige har en nollvision om att barnfamiljer
            inte ska vräkas. Med det liggande lagförslaget ökar risken för
            att fler barnfamiljer vräks och att deras sociala situation förvärras.
            När ett barn vräks kan konsekvensen bli att barnet behöver lämna
            sitt sociala sammanhang som skolan, sina vänner och sina dag-
            och kvällsaktiviteter samtidigt som familjen i sig kan ha svårt
            att hitta ett nytt boende och exempelvis kan behöva flytta runt
            på tillfälliga boenden eller bli inneboende hos släkt och vänner
            på obestämd tid. Konsekvenserna blir helt enkelt mycket stora
            för alla inblandade. Sverige ska leva upp till barnkonventionen
            och det är politikens uppgift att vända dagens negativa utveckling.
          </p>
          <p xml:id="i-QvNsKRZXULR7efj22SYEzB">
            Med det nya lagförslaget finns förslag med intentionen att underlätta
            för våldsutsatta att kunna ta över kontraktet till en hyresrätt
            när våldsutövaren har lämnat. Vi vill se att regeringen även återkommer
            med förslag på hur familjer som förlorar sin bostad för att lägenhetsinnehavaren
            begått brott kan behålla sin bostad eller hjälpas till en trygg
            övergång till ett nytt boende. Inga barn ska behöva ha ett otryggt
            boende.
          </p>
        </div>
        <div xml:id="i-BVcX4UwBHjWm8v6VaDs2VB" type="motSignatures">
          <list xml:id="i-WcbXBVmZ2hj7sQyrkPLSZz">
            <item xml:id="i-QeaQenitneQsJSdF41mjr8" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-JQ6nPCEvL3JoqEHxiuDPJf" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-RoEF7wNoVG9EPHK9TYbCev" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-YpeeW2oj63N9DYTaXdLAm" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-BENexS9DaDcV29Pyoz4q5g" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-6nJsdYhmNkmFV5bjrizBTL" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-JWDAg6D4yECiiEdh8SHPyt" who="i-XS1DYyajKnUSXB7m9DT6C2">
              Rasmus Ling (MP)
            </item>
          </list>
        </div>
      </div>
    </body>
  </text>
</TEI>
