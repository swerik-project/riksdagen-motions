<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00236">
  <teiHeader>
    <fileDesc>
      <titleStmt>
        <title>Efterlevande makes och särkullbarns arvsrätt</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Efterlevande makes och särkullbarns arvsrätt</title>
          <idno type="rdwebb">GZ02C236</idno>
          <rs type="number">C236</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C236/text</ref>
          <ref type="dokument_url_html">http://data.riksdagen.se/dokument/GZ02C236</ref>
          <ref type="dokumentstatus_url_xml">http://data.riksdagen.se/dokumentstatus/GZ02C236</ref>
          <ref type="doc">http://data.riksdagen.se/fil/1521DB8A-1539-41A7-955F-AC0A5FC4DF43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BpuKEkm1EQk7BpqtFCSkP9" type="signed"/>
        <correspContext corresp="i-BpuKEkm1EQk7BpqtFCSkP9">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-ULhdx5rdAR2sY68JFAQLxB" type="numbering">
          <date when="2011-10-05"/>
        </correspAction>
        <correspAction xml:id="i-4VJ6dazR3DtRXrr31wrFdU" type="submission">
          <date when="2011-10-03"/>
        </correspAction>
        <correspAction xml:id="i-Ak4ue45BVoRrQABRaRnpdn" type="transfer">
          <date when="2011-10-03"/>
        </correspAction>
        <correspAction xml:id="i-VAYSrWcJJypfAA27i9NxqV" type="assigned"/>
        <correspContext corresp="i-VAYSrWcJJypfAA27i9NxqV">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CD5Gw85Udo6qR7WRvkMjr8" type="motBody">
        <div xml:id="i-37mUyduF5QG6eQJRJqH1KQ" type="motProposal" subtype="förslag">
          <head xml:id="i-D2w9Y3GmYzeo2cZTdrHSSw">
            Förslag till riksdagsbeslut
          </head>
          <p xml:id="i-AdEMKMoBwdhgyNcDLf6Cyd">
            Riksdagen tillkännager för regeringen som sin mening vad som
            anförs i motionen om att ändra arvsreglerna i ärvdabalken på så
            sätt att en efterlevande make kan behålla makarnas permanentbostad
            även om detta skulle inkräkta på särkullbarnens rätt till arv
            efter sin avlidna förälder.
          </p>
        </div>
        <div xml:id="i-2NhQFxeE93D6BpY3Xn4Y4A" type="motContent">
          <head xml:id="i-BRSynbBTULneq1PYmVM2CN" type="h1">
            Motivering
          </head>
          <p xml:id="i-RDT7acnuwfy4YiN8J78Bkb">
            Den 1 januari 1988 infördes arvsrätt för efterlevande make med
            innebörd att all den avlidnes kvarlåtenskap tillföll den efterlevande
            maken med fri förfoganderätt och att bröstarvingar därmed fick
            vänta med att utfå sitt arv till dess båda makarna var avlidna.
            En förutsättning härför var dock att den avlidne inte efterlämnade
            särkullbarn. Dessa tillförsäkrades nämligen rätt att omedelbart
            erhålla sitt arv efter sin avlidna förälder. Genom testamente
            kan makarna förändra situationen för särkullbarnen genom att inskränka
            deras rätt till arv efter sin förälder till laglotten (som är
            hälften av arvslotten).
          </p>
          <p xml:id="i-WVFZA6zvaATvXWz5hxd7EX">
            För många är förmögenhetssituationen sådan att familjens stora
            förmögenhet består av en villa eller en bostadsrätt, som utgör
            makarnas permanentbostad. Detta innebär att i många fall tvingas
            efterlevande make att avyttra och flytta från permanentbostaden
            för att få medel till att betala ut särkullbarnens arv. Detta
            är minst lika otillfredsställande som det var när en make eller
            makar tvingades flytta på grund av en orimligt hög fastighetsskatt.
          </p>
          <p xml:id="i-FjY4DVpgqg5fXjGkfhrRD1">
            Det krävs därför lagändringar så att den efterlevande maken kan
            bo kvar i den permanentbostad som kanske innehafts under mycket
            lång tid.
          </p>
          <p xml:id="i-KnXn1LUcYzH3P9HyWFzj1o">
            Det har såsom en lösning på detta problem föreslagits att även
            särkullbarnen ska vänta med att få ut sitt arv till dess att efterlevande
            make avlidit. Detta är emellertid ingen tillfredsställande lösning
            på grund av att den öppnar alltför stora möjligheter för den efterlevande
            maken att vidta sådana dispositioner att särkullbarnens arvsrätt
            helt eller delvis äventyras.
          </p>
          <p xml:id="i-7wVTjFU6H5oY8NaCbn54hJ">
            I stället bör en lösning sökas så att permanentbostaden kan behållas
            av efterlevande maken och övrig egendom utskiftas till särkullbarnen.
          </p>
          <p xml:id="i-72qFh11ZMEvtL23Vws7rpq">
            Vår regel i 3 kap. 1 § andra stycket om rätt för den efterlevande
            maken att alltid få egendom till så stort värde som motsvarar
            fyra gånger basbeloppet (idag drygt 170 000 kr) räcker inte till
            när det är fråga om en villa eller en bostadsrätt.
          </p>
          <p xml:id="i-C1xzPdV3W4WbGKoHVUsd8B">
            I Finland har införts en särskild rätt för den efterlevande maken
            att oskiftad i sin besittning få behålla den bostad som utgjort
            makarnas gemensamma hem. All övrig egendom utskiftas.
          </p>
          <p xml:id="i-WZjbnMD3o6FBJ5M1afvT1w">
            Den finländska modellen innebär att särkullbarnen får vänta med
            att få ut sitt arv vad gäller bostaden. Den tillgodoser på så
            sätt efterlevande makens mycket rimliga krav på att få bo kvar
            i den tidigare gemensamma bostaden. Den tillgodoser vidare särkullbarnen
            på så sätt att bostaden inte kan avyttras av den efterlevande
            maken utan särkullbarnens aktiva medverkan.
          </p>
          <p xml:id="i-DhrbhnixeqMq2PfocgWocM">
            Det är möjligt att det kan finnas andra alternativ än det som
            valts i Finland. Det viktiga är att frågan snarast blir föremål
            för en allsidig utredning och att inriktningen av den utredningen
            är att efterlevande make ska kunna behålla den tidigare gemensamma
            bostaden även i situationer där detta inkräktar på särkullbarns
            arvsrätt.
          </p>
        </div>
        <div xml:id="i-RVWWCX5U4TqwD2VuYUW9sv" type="motSignatures">
          <list xml:id="i-8hgkTRDWpFWadyyiLzwuFp">
            <item xml:id="i-GrimotyvUSyFQprpB9twrZ" who="i-TEkdGy8DEUwcbVAxHygs6z">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
