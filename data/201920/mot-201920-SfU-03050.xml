<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03050">
  <teiHeader>
    <fileDesc>
      <titleStmt>
        <title>Anhöriginvandring</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3050 av Paula Bieler m.fl. (SD)</title>
          <idno type="rdwebb">H7023050</idno>
          <rs type="number">3050</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023050/text</ref>
          <ref type="dokument_url_html">http://data.riksdagen.se/dokument/H7023050</ref>
          <ref type="dokumentstatus_url_xml">http://data.riksdagen.se/dokumentstatus/H7023050</ref>
          <ref type="docx">http://data.riksdagen.se/fil/55E13DBE-C239-4F1F-891C-7B664B8A8CDA</ref>
          <ref type="pdf">http://data.riksdagen.se/fil/D775F35D-DF5A-40E1-B1CF-0A5E10759522</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6s3ctuTP4ztQ56SqJEZAMV" type="signed"/>
        <correspContext corresp="i-6s3ctuTP4ztQ56SqJEZAMV">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-GNpR5TEt2Z5FsQeKv2xy4U" type="submitted">
          <date when="2019-10-03"/>
          <time when="14:03:44"/>
        </correspAction>
        <correspAction xml:id="i-RfvsrapEniqVFzWnjDsJLr" type="reviewed">
          <date when="2019-10-03"/>
          <time when="16:00:02"/>
        </correspAction>
        <correspAction xml:id="i-EkdQGAHcsJ5ehq7PqTYfku" type="referred">
          <date when="2019-10-11"/>
        </correspAction>
        <correspAction xml:id="i-BnABDxVmhhi91hdSnEwx6F" type="assigned">
          <date when="2020-07-09"/>
          <time when="15:07:56"/>
        </correspAction>
        <correspContext corresp="i-BnABDxVmhhi91hdSnEwx6F">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Xbb9AjuZ9H41G55D2cBkw2" type="behandlas_i"/>
        <correspContext corresp="i-Xbb9AjuZ9H41G55D2cBkw2">
          <ref type="uppgift">2019/20:SfU21</ref>
          <ref type="ref_dok_id">H701SfU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU21</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Hd2xT9mKof6mGv4wAJmV9f" type="motHeader">
        <div xml:id="i-Qo51asTLH5MEpwmUb9EVhB" type="motTitle">
          Motion till riksdagen 2019/20:3050 av Paula Bieler m.fl. (SD)
          Anhöriginvandring
        </div>
      </div>
      <div xml:id="i-EkQQ9jTfTXxsdrAb9mche7" type="motBody">
        <div xml:id="i-XrBmPbSAiTC4GdFa3xhbbi" type="motProposal" subtype="förslag">
          <head xml:id="i-ULrqcyjKVgY163JBnE2ttp">
            Förslag till riksdagsbeslut
          </head>
          <list xml:id="i-AxGixZrBkzV8YooaQySJ61" style="ol">
            <item xml:id="i-Gz7zia4y5RYVxRYzpzZp94">
              Riksdagen ställer sig bakom det som anförs i motionen om skärpta
              försörjningskrav på anknytningspersonen och tillkännager detta
              för regeringen.
            </item>
            <item xml:id="i-XpoW6tQ22FFeeabFzExFPq">
              Riksdagen ställer sig bakom det som anförs i motionen om att
              stoppa missbruk av anhöriginvandring och tillkännager detta för
              regeringen.
            </item>
            <item xml:id="i-P34cmQgAQBfPdLNdjHaLvo">
              Riksdagen ställer sig bakom det som anförs i motionen om skydd
              för utsatta personer och tillkännager detta för regeringen.
            </item>
            <item xml:id="i-Gbc5fno9RmhZgRM9nJH4bt">
              Riksdagen ställer sig bakom det som anförs i motionen om särskilt
              skydd för barn i anknytningsärenden och tillkännager detta för
              regeringen.
            </item>
            <item xml:id="i-M8kkxELmsxSixyVS16ydvX">
              Riksdagen ställer sig bakom det som anförs i motionen om att
              som ett led i arbetet med att förhindra tvångsäktenskap, med inspiration
              av den danska 24-årsregeln, införa en begränsning för anhöriginvandring
              och tillkännager detta för regeringen.
            </item>
            <item xml:id="i-NYUAMeXbY32ijG8W2MurJv">
              Riksdagen ställer sig bakom det som anförs i motionen om utökade
              DNA-tester för att styrka släktskap och tillkännager detta för
              regeringen.
            </item>
            <item xml:id="i-SDtkrYP627K7Y1LmHyQJLp">
              Riksdagen ställer sig bakom det som anförs i motionen om oanmälda
              hembesök i fråga om anhöriginvandring och tillkännager detta för
              regeringen.
            </item>
            <item xml:id="i-PSJ8cp4JQf6DJqzabQxXTN">
              Riksdagen ställer sig bakom det som anförs i motionen om återförening
              i hemland eller tredje land och tillkännager detta för regeringen.
            </item>
            <item xml:id="i-F8QZozYjFkkwnfsfFAA7Ux">
              Riksdagen ställer sig bakom det som anförs i motionen om närmsta
              levande släkting och tillkännager detta för regeringen.
            </item>
            <item xml:id="i-DeFwNmyARBnhJVRAAE12h7">
              Riksdagen ställer sig bakom det som anförs i motionen om särskilda
              förenklade regler för återvandrande svenska medborgares familjer
              och tillkännager detta för regeringen.
            </item>
          </list>
        </div>
        <div xml:id="i-EQkszMJ1sUmA3nCn4NTWfW" type="motContent">
          <head xml:id="i-KGb8txSq1tUXsGdgx3tSvq" type="h1">
            Motivering
          </head>
          <p xml:id="i-SvRRs4tsXaBUmcdNxYfPa9">
            Det finns tillfällen då familjer splittrats eller ny kärlek uppstått
            över nationsgränser. Som ett familjevänligt parti ser Sverigedemokraterna
            det givetvis som önskvärt att var och en får leva nära sina närmaste
            familjemedlemmar. All anhöriginvandring och familjeåterförening
            bör dock omfattas av, och följa, ett väluppbyggt regelverk. En
            grundförutsättning i detta regelverk är att anhöriginvandringen
            inte på ett orimligt sätt ska belasta svenska skattebetalare eller
            leda till ett ökat utanförskap. En annan är att familjebanden
            är tillräckligt nära och att de kan styrkas. Äktenskap ska endast
            god­kännas om de följer svensk lagstiftning och med säkerhet ingåtts
            frivilligt. Missbruk måste beivras.
          </p>
          <head xml:id="i-A3F44wJbtKLwEFW1GKehCB" type="h2">
            Skärpta försörjningskrav på anknytningspersonen
          </head>
          <p xml:id="i-Cc1EUgMxFT6eboNLRUAmng">
            Innan den tillfälliga lagen trädde i kraft i juli 2016 ställdes
            inga försörjningskrav på anknytningspersoner som var svenska medborgare.
            Sedan dess gäller försörjnings­kraven oberoende av medborgarskap,
            även om undantag kvarstår på andra grunder. I försörjningskraven
            ingår att anknytningspersonen har stabila, regelbundna och till­räckliga
            försörjningsmedel för sig själv och för sina familjemedlemmar.
            Vidare ska anknytningspersonen kunna uppvisa en bostad som anses
            adekvat för en familj av jämförbar storlek. Sverigedemokraterna
            ser positivt på dessa försörjningskrav, och vill permanenta den
            nuvarande ordningen med utvidgad omfattning av berörda personer.
            Dessutom vill vi ta bort kvarvarande undantag, förutom i det fall
            anknytningspersonen är minderårig varpå egen försörjning är svår
            att ombesörja.
          </p>
          <p xml:id="i-9oymYEsTXgyBWrnDCbmvN8">
            Dock är det Sverigedemokraternas mening att nuvarande försörjningskrav
            inte är tillräckligt långtgående. Vi vill därför skärpa kraven
            på tre sätt. För det första genom att anknytningspersonen ska
            kunna uppvisa en stabil inkomst under en längre tid, en inkomst
            som inte får innefatta någon form av bidrag eller subventionerad
            anställning. För det andra ska den nödvändiga inkomsten, som idag
            bestämts till det så kallade förbehållsbeloppet, höjas med hälften,
            för att garantera att anhöriginvandrare inte skall komma till
            Sverige för att leva i fattigdom och utanförskap från första stund.
            För det tredje vill vi implementera det krav som rekommenderas
            i EU:s familjeåterförenings­direktiv, alltså att familjemedlemmen
            ska ordna med en heltäckande sjukförsäkring i Sverige.
          </p>
          <p xml:id="i-BQ99BP2295LJod81vjBYs8">
            Slutligen är det Sverigedemokraternas syn att detta ovan beskrivna
            utvidgade försörjningskrav skall gälla all anhöriginvandring till
            Sverige, inklusive anhöriga till studenter, arbetstagare, och
            skyddsbehövande, såvida det inte med säkerhet strider mot ett
            svenskt konventionsåtagande.
          </p>
          <head xml:id="i-VuMGELNGCHxErUgqZEnFsa" type="h2">
            Stoppa missbruk av anhöriginvandring
          </head>
          <p xml:id="i-3c1caSz3Jq2WzDFkYZc2FC">
            I de senaste årens stora migrationsflöden till Sverige har nära
            hälften av alla uppe­hållstillstånd beviljats för olika typer
            av anhöriginvandring. I och med detta har problemet med kedjetillstånd
            eller serietillstånd ökat. Detta rör sig om fall då en utlänning
            beviljats uppehållstillstånd i Sverige på grund av anknytning
            till en partner, efter en tid avslutar relationen och agerar anknytningsperson
            åt en annan utlänning. När denne väl kommer till Sverige, kan
            processen upprepas och den nyanlända i sin tur agera anknytningsperson
            åt ytterligare en utlänning.
          </p>
          <p xml:id="i-DECbHmp3KsKF9guSL7D69S">
            Sverigedemokraterna anser att detta skadar förtroendet för svensk
            migrationslag­stiftning och gör det lätt för skrupelfria personer
            att utnyttja såväl system som människor.
          </p>
          <p xml:id="i-V6uP5UTK4E6kw3U4QkVD4F">
            Det bör därför utredas hur sådana kedjor kan brytas, exempelvis
            genom införandet av en karenstid innan en utlänning som själv
            kommit till Sverige som anhörig till en partner kan utgöra anknytningsperson
            till en ny partner. Det bör också säkerställas att en djupare
            prövning sker då en och samma person förekommer i flertalet anknytningsärenden.
          </p>
          <head xml:id="i-PU3KrnWF8AYTGVTY4MTxqM" type="h2">
            Skydd för utsatta personer
          </head>
          <p xml:id="i-V9fif2VyDpbxvwzaT8nxju">
            Sverigedemokraterna ser med oro på rapporter om utlänningar som
            kommit till Sverige på grund av anknytning men som sedan utsatts
            för våld eller hot av anknytnings­personen. I vissa fall känner
            dessa utlänningar sig nödgade att stanna kvar i relationen, av
            rädsla för att skickas tillbaka till hemlandet om de försöker
            ta sig ur situationen och lämna anknytningspersonen. Sverigedemokraterna
            vill därför särskilt utreda regelverket rörande våld i anknytningsärenden
            för att säkerställa att ingen riskerar att hamna i vad som närmast
            blir en gisslansituation. Exempel på åtgärder kan vara förebyggande
            användning av automatiserade kontroller av anknytningspersoners
            belastningsregister såväl som tidigare historik kopplad till anhöriginvandring
            för att redan vid ansöknings­tillfället kunna meddela utlänningen
            om riskfaktorer.
          </p>
          <head xml:id="i-QfwUgZDuZf9d3tdBJh5Aow" type="h2">
            Särskilt skydd för barn i anknytningsärenden
          </head>
          <p xml:id="i-6p8vV2i2UUxUoPGbuJqsg2">
            Barn är en särskilt utsatt grupp när det gäller anhöriginvandring.
            Som minderårig är man särskilt känslig för påtryckningar och destruktiv
            påverkan från andra, särskilt inom familjen. För att garantera
            att barnets bästa alltid står i centrum anser Sverigedemo­kraterna
            att en särskild prövning alltid bör göras när ett barn är anknytningsperson
            i ett anknytningsärende. Prövningen ska ta fasta på om en utlänning
            som vill återförenas med barnet kan inverka menligt på barnets
            utveckling.
          </p>
          <head xml:id="i-4hfdoEpDLaZdA4VeAep2Qy" type="h2">
            24-årsregel vid äktenskap utom EU
          </head>
          <p xml:id="i-5wsL1PcaTamBwB8T7tGmcW">
            Ingen person i Sverige ska tvingas ingå i ett äktenskap man själv
            inte valt. Att själv bestämma vem man ska gifta sig med är en
            grundläggande rättighet i Sverige. Trots det har vi på senare
            år kunnat se en utveckling där allt fler unga känner att de inte
            kan välja partner fritt. En undersökning från 2009 visade på att
            det kunde vara över 70 000 unga i Sverige, som upplevde begränsningar
            vad gäller val av partner, begränsningar som oftast kom från den
            närmaste familjens förväntningar eller krav. För att motverka
            att unga i Sverige gifts bort mot sin vilja vill vi införa en
            liknande åldersgräns som införts i bland annat Danmark.
          </p>
          <p xml:id="i-8oqa8gidww1rSnVS1VAGnd">
            Där gäller att båda parter måste vara över 24 år för att anses
            gifta, om äktenskapet ska användas som skäl för uppehållstillstånd
            i landet. Detta har, enligt danska källor, fungerat väl och medverkar
            till att färre personer utsätts för tvångsäktenskap. Resone­manget
            bakom regeln är att det generellt bör vara svårare att tvinga
            en 24-åring till äktenskap, då denne kanske hunnit utbilda sig,
            flytta hemifrån och blivit ekonomiskt självständig, jämfört med
            en 18-åring som helt lever ett liv styrt av släkt och familj.
            Erfarenheterna från Danmarks nu nära 20 år gamla reform visar
            att 24-årsregeln gav relativt snabb effekt.
          </p>
          <head xml:id="i-ymVkoNui4VxHpXwpCuiAf" type="h2">
            Utökade DNA-tester för att styrka släktskap
          </head>
          <p xml:id="i-WnJq3wdSpJhfYDT36fWHrP">
            Många länder i världen saknar fortfarande fungerande folkbokföringssystem.
            I andra länder har systemen regelbundet utsatts för stora störningar.
            Följden är att det ofta går att lura Migrationsverket att ett
            släktskap föreligger mellan en anknytningsperson i Sverige och
            en utlänning. Bristen på adekvata dokument innebär även en ökad
            risk för människohandel, där barn kan komma att bli särskilt utsatta.
            Sverigedemokraterna vill av den orsaken utöka den existerande
            rätten till DNA-test för att styrka släktskap så att det blir
            norm i de fall där det inte framstår som uppenbart obehövligt.
          </p>
          <head xml:id="i-SKAxnbow5pbKszXwYSYT3j" type="h2">
            Oanmälda hembesök i fråga om anhöriginvandring
          </head>
          <p xml:id="i-W7YbjBwQfjAJzMPs8NZZmU">
            För att skapa bättre förutsättningar att förhindra skenäktenskap,
            tvångsäktenskap och våld i relationer menar vi att det bör vara
            möjligt för Migrationsverket att genomföra oanmälda hembesök.
            Detta står väl i proportion till det eventuella intrånget i privatlivet,
            samtidigt som det är i enlighet med rekommendationen i EU:s familjeåterföreningsdirektiv.
          </p>
          <head xml:id="i-L1YsTUNLjiPYin5owZAJVW" type="h2">
            Återförening i hemland eller tredje land
          </head>
          <p xml:id="i-J43mRSCZLVyYsVEBCdrYb6">
            Sverigedemokraterna är ett familjeparti och vi anser att barn
            i så stor utsträckning som möjligt ska leva tillsammans med sina
            föräldrar. Dessvärre saknas det i dag ett barn­perspektiv i invandringspolitiken,
            vilket resulterat i att föräldrar, via smugglare, skickar sina
            barn ensamma på riskfyllda resor över kontinenter. Detta för att
            de ska nå Sverige och därefter kunna agera anknytningsperson åt
            övriga familjen. För många är skilsmässan från familj och kultur
            samt själva resan ett större trauma än något annat de har varit
            med om.
          </p>
          <p xml:id="i-2SzJSPMofzT9k8ScoQfdYM">
            Ett barn ska inte bära ansvaret för komplicerade återföreningar
            eller för den framtida ekonomiska situationen för en familj i
            ett annat land. Med barnperspektivet i beaktning är det därför
            viktigt att aktivt motverka splittring och familjeseparationer
            genom tydliga regelverk för uppehållstillstånd och återförening,
            som överensstämmer med Europa­konventionen om de mänskliga rättigheterna,
            och annan internationell rätt. Sverige­demokraterna vill därför
            att Migrationsverket i större utsträckning utreder huruvida det
            verkligen är barnets bästa att återförenas i Sverige. Familjeåterförening
            där minderåriga är inblandade bör i stället generellt ske i hemlandet
            eller i tredje land, där familj finns, för att minska incitamenten
            för familjer att skicka sina barn på riskfyllda resor.
          </p>
          <head xml:id="i-RbrMFxsdDczbBQnRvpJ2sj" type="h2">
            Närmaste levande släkting
          </head>
          <p xml:id="i-RPpFL2bmocFDKtqLeM6vR2">
            I svensk utlänningslagstiftning innebär anhöriga nästan undantagslöst
            den närmaste familjen: partner och minderåriga barn. Svensk invandringspolitik
            ska vara strikt och rättvis, men den ska samtidigt vara human.
            Vi anser därför att det finns anledning att utreda möjligheten
            till utvidgning ett steg i rakt uppåt- och nedåtstigande släktled
            samt sidledes i de fall då personen som söker uppehållstillstånd
            är i behov av särskild tillsyn och anknytningspersonen utgör närmsta
            levande släkting samt kan åta sig fullt försörjningsansvar.
          </p>
          <head xml:id="i-FmRoBCmGV3WA4gkXnCw81s" type="h2">
            Förenklade regler för återvandrande svenska medborgares familjer
          </head>
          <p xml:id="i-MHVt1U4uik68xd1GNJ1VQL">
            Svenska medborgare som varit bosatta i utlandet och bildat familj
            träffar ofta på svårigheter när de försöker återvända till Sverige.
            Å ena sidan har de som svenska medborgare, tillsammans med sina
            eventuella barn, alltid en ovillkorlig rätt att komma hem. Den
            andra parten i förhållandet betraktas dock i svensk rätt som vilken
            utlänning som helst. Detta betyder alltså att anknytningspersonen,
            den svenska medborgaren, dels måste vara folkbokförd i Sverige,
            dels måste ha både bostad och arbete i Sverige, innan den anhöriges
            ansökan kan bifallas. Samtidigt gäller som generell regel att
            den anhörige måste ansöka om, och beviljas tillståndet, före inresa
            i Sverige. I praktiken kan det innebära att familjen måste splittras
            för att överhuvudtaget kunna påbörja processen att leva tillsammans
            i Sverige, ibland i flera månader.
          </p>
          <p xml:id="i-G34ZmQpbK5njEJ1iazd4DR">
            Som ett familjevänligt parti ser Sverigedemokraterna detta som
            orimligt, och föreslår därför att regeringen skyndsamt utreder
            vilka åtgärder som skulle kunna minska svårigheterna som dessa
            familjer drabbas av.
          </p>
        </div>
        <div xml:id="i-574djSar138u4ffs5VPF7r" type="signatureBlock">
          <list xml:id="i-TFJACUxqpCmDbDCfqdiQRx">
            <item xml:id="i-5LskcWwXYcyEyhWmpYQDCi" who="i-G2FvChcLfdNRUQkYLtG8Ld" type="signature">
              Paula Bieler (SD)
            </item>
            <item xml:id="i-GJrr37dkWgXJcCNMVy6TaL" who="i-7H4PDcMCMUzP6iinK28TBh" type="signature">
              Jonas Andersson i Skellefteå (SD)
            </item>
            <item xml:id="i-P2gzjVrs4rE5hXw1ayvBkq" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
