<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0278/mot_200304_MJ_0278-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ278 pnr: mp508
          </p>
          <p>
            Motion till riksdagen 2003/04:MJ278
          </p>
          <p>
            av Barbro Feltzing (mp)
          </p>
          <p>
            Hormoner och hormonliknande ämnen i naturen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att substitutionsprincipen skall användas för
            att snarast ersätta nonylfenol. 2. Riksdagen tillkännager för
            regeringen som sin mening vad i motionen anförs om regler vid
            tillverkning av ett nytt kemiskt ämne. 3. Riksdagen tillkännager
            för regeringen som sin mening vad i motionen anförs om ekologiska
            aspekter på läkemedel. 4. Riksdagen tillkännager för regeringen
            som sin mening vad i motionen anförs om att forskning behövs för
            att klargöra sambandet mellan hormoner i naturen och en ökande
            trend av symfysiolys hos unga kvinnor.
          </p>
          <p>
            Inledning
          </p>
          <p>
            Mycket har skett sedan jag först motionerade om hormonliknade
            ämnen i naturen. Kemikalieinspektionen har redovisat lägesbeskrivning
            avseende avvecklingsarbetet med bl.a. nonylfenoletoxilater. Skarpare
            åtgärder bör dock kunna föreslås p.g.a. de allvarliga konsekvenser
            vidare spridning av ämnena i naturen har för vår framtida reproduktionsförmåga,
            och därför läggs denna motion åter. Unga kvinnor drabbas alltmer
            frekvent av s.k. foglossning eller symfysiolys vid graviditet,
            och ny forskning visar nu på att en av orsakerna kan vara de ökande
            utsläppen av hormoner i naturen. En forskning för att verkligen
            klarlägga ett eventuellt samband och därmed få en orsaks förklaring
            skulle bli en grund till att dessa unga kvinnor skulle kunna få
            en adekvat behandling av sitt sjukdomstillstånd.
          </p>
          <pb facs="riksdagen-motions-pdf/data/200304/mot_200304_MJ_0278/mot_200304_MJ_0278-0002.pdf"/>
          <p>
            2003/04:MJ278
          </p>
          <p>
            Nonylfenol i vår omvärld
          </p>
          <p>
            Sedan 40 år tillbaka har ämnet nonylfenol ingått i tvättmedel
            och plaster. Under lång tid har man känt till att nonylfenol är
            ett bioackumulerande miljögift. Det är dödligt giftigt i större
            koncentrationer och vid lägre hämmar det bl.a. tillväxten hos
            växter. På grund av giftighet mäts halterna av nonylfenol i avloppsvatten
            och slam. Efter kampanjer har värdena i avloppsvatten sjunkit
            något, men produktion där nonylfenol ingår har inte minskat nämnvärt,
            så därför släpps det fortfarande ut i avloppssystemen. Den stora
            faran ligger ju i att ämnets verkan som miljögift är känd, och
            ändå har det inte blivit förbjudet. Nonylfenol finns ju inte bara
            i avloppsvatten, utan det återfinns i hela vattensystemet, i sjöar
            och i dricksvatten. Det visar sig nu att nonylfenol har samma
            verkan, som det kvinnliga könshormonet östrogen. Undersökningar
            har påvisat att mannens spermier har gått ner till 50 procents
            reproduktion.
          </p>
          <p>
            Utsläppen påverkar reproduktionen
          </p>
          <p>
            I flera länder bl.a. på den amerikanska kontinenten föds det
            pojkar med missbildade könsorgan. Inom djurvärlden har bl.a. krokodiler
            och olika fiskarter drabbats. Man har fastställt att denna östrogena
            effekt är orsakad av nonylfenol. Det antogs tidigare, när missbildningarna
            uppstod, att det var produktionen och användningen av p-piller
            som orsakade dessa effekter. Men verkningarna var så omfattande
            att man förstod att fler ämnen måste bidra till utsläppen. Det
            finns också fler ämnen än nonylfenol med liknande verkningar,
            bl.a. DDE, som är en nedbrytningsprodukt av DDT. Nonylfenol har
            östrogena verkningar vid en halt av 50 mikrogram/kg vatten. Den
            s.k. substitutionsprincipen (utbytesregeln) kan här användas för
            att snarast ta bort nonylfenol ur produktionen, och den bör då
            bli juridiskt bindande.
          </p>
          <p>
            Försiktighet och framförhållning
          </p>
          <p>
            Försiktighet och framförhållning bör gälla vid framtagning av
            nya kemiska ämnen. Ett kemiskt ämne har många gånger visat sig
            ha långt fler biverkningar än vad man från början har insett.
            En bra regel vore då att ett kemiskt ämne inte skulle få tillverkas
            om det inte var nödvändigt för samhället och endast om tillverkaren
            kunde bevisa att det var ofarligt. Nu måste istället samhället
            bevisa dess skadlighet, för ingen människa kan förutsäga ett ämnes
            alla verkningar.
          </p>
          <pb facs="riksdagen-motions-pdf/data/200304/mot_200304_MJ_0278/mot_200304_MJ_0278-0003.pdf"/>
          <p>
            Hormoner i p-piller skadar fiskreproduktion
          </p>
          <p>
            Omfattande undersökningar gjorda i svenska reningsverk har studerat
            effekterna av utsläppen av syntetiska hormoner från p-piller.
            Undersökningarna i Göteborgsområdet är gjorda av zoofysiologiska
            institutionen vid Göteborgs universitet i samarbete med Umeå universitet
            och institutet för tillämpad miljöforskning i Stockholm. Det visar
            sig att resterna från p-piller, som kvinnor utsöndrar via sitt
            urin och sin avföring inte bryts ner i ett vanligt reningsverk.
            De syntetiska hormonerna släpps igenom reningsprocessen och vidare
            ut i naturen. Försök där fiskar fick simma i vattnet från reningsverken
            visade på kraftiga effekter. Unga hanar började snabbt producera
            ämnen som normalt annars endast finns hos könsmogna honor. Hormonerna
            kan därför på sikt göra fiskhanarna sterila och därmed kan de
            inte reproducera sig. Det syntetiska östrogenet etinylöstradiol
            är den aktiva substansen i många p-piller. I ett reningsverk hittades
            45 gånger så höga koncentrationer som man har funnit ger påverkan
            på fiskar. Andra östrogenliknande substanser och vanligt östrogen
            hittades också i vattnet. Etinylöstradiol är framtaget för att
            brytas ner långsamt i kroppen. Detta syntetiska hormon kan ackumuleras
            i fisk. Vid undersökningen visade det sig att fiskarna efter fyra
            veckor hade halter i sina gallblåsor som låg en miljon gånger
            över vad som fanns i det omgivande vattnet.
          </p>
          <p>
            Vattenlevande ryggradsdjur kan påverkas
          </p>
          <p>
            I Storbritannien har undersökningar genomförts som visar på liknande
            resultat från reningsverk. Tvåkönade fiskar har hittats. I förlängningen
            ligger också möjligheten att andra vattenlevande ryggradsdjur
            kan påverkas av hormonutsläpp. Återverkningar på djurens tillväxt
            och förmåga att reproducera sig kan uppstå när den känsliga hormonbalansen
            störs. Det har visat sig att långvariga utsläpp av kemikalier
            och läkemedel ger stora effekter på miljön. En framförhållning
            vad gäller de skador som kan uppstå och att utnyttja försiktighetsprincipen
            måste utgöra en förutsättning vid alla introduktioner av nya ämnen.
            Vid tillverkning av läkemedel bör hänsyn tas till ekologiska aspekter
            som kan bli resultatet vid användning.
          </p>
          <p>
            Stockholm den 2 oktober 2003
          </p>
          <p>
            Barbro Feltzing (mp)
          </p>
          <p>
            2003/04:MJ278
          </p>
        </div>
      </div>
    </body>
  </text>
</TEI>
