<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00002">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__2/mot_1932__ak__2-001.pdf"/>
      <fw xml:id="i-Ag8c7JMsrgvz6rvxdPhzBc">
        Motioner i Andra kammaren, Nr 2. | 3
      </fw>
      <div xml:id="i-Y4fvjtskzKx9RATp6t4t8U" type="motHeader">
        <div xml:id="i-G4bLDAWmXJ8DpMAsNKzpbt" type="motTitle"/>
        <div xml:id="i-R4XYYLDUpVMLxniu8S8YCa" type="motSubmissionInfo"/>
      </div>
      <div xml:id="i-GBqhBNhETrEg8aNWhBP7Uw" type="motBody">
        <div xml:id="i-8dAgjXjas1yzsnczWPSpNi">
          <p xml:id="i-GQQtAivKCB1Vvicyo7nfHr">
            Nr 2.
          </p>
          <p xml:id="i-Akcbj26Yka964DJHXMBsDu">
            Av herr Hansson i Stockholm m. fl., angående en om- arbetning
            av förefintliga stadganden och bestämmelser i fråga om användande
            av militär personal för stil- lande av uppror eller upplopp eller
            för upprätthål-
          </p>
          <p xml:id="i-AEDHGuNxzmogpuA5QhkPjX">
            lande av allmän ordning.
          </p>
          <p xml:id="i-NHrtoKBxMTiGyuyRGq3Juw">
            Vid olika tillfällen har frågan om användande av militärt manskap
            som ordningsmakt vid sociala konflikter varit föremål för behandling
            i riksdagen. 1925 års riksdag uttalade sig mot en dylik användning.
            I förut gällande värnpliktslag stadgades rätt för Konungen att
            till tjänst- göring inkalla beväringens första uppbåd eller delar
            därav, förutom då det krävdes för rikets försvar, jämväl för stillande
            av uppror. Vid 1925 års riks- dag föreslog Kungl. Maj:t i sin
            proposition om ny värnpliktslag, att denna sistnämnda föreskrift
            måtte uteslutas. Till motivering härav anförde före- dragande
            departementschefen till statsrådsprotokollet följande: » Enligt
            den nuvarande lydelsen av 8 28 mom. 1 kan beväringens första uppbåd
            eller de större eller mindre delar därav, som finnas behövliga,
            in- kallas, icke blott då rikets försvar det kräver, utan jämväl
            'när det erfordras till stillande av uppror". Uti tvenne vid nästlidet
            års riksdag väckta motioner uttalades den meningen, att även om
            sistberörda bestämmelse torde kunna anses vara utan praktisk betydelse,
            den dock icke syntes böra förbigås vid en revision av vårt för-
            svarsväsen. Hos vissa delar av vårt folk hade ofta den misstanken
            fram- trätt, att de militära maktmedel, som organiserats till
            skydd för landets frihet, samtidigt avsetts att kunna tjäna såsom
            skyddsmedel för vissa makt- ägande grupper inom landet. Användandet
            av militär ordningsmakt under vissa sociala konflikter hade närt
            dylika misstankar. För det förtroende hos hela folket, som måste
            vara ryggraden i försvarsanstalterna mot faror utifrån, vore vidmakthållandet
            av sådana misstankar till skada. Ett marke- rande vid den nya
            värnpliktslagens avfattning av att skäl icke längre funnes för
            denna misstänksamhet kunde endast vara till gagn. Otvivelaktigt
            önskade också de vid försvarsväsendet tjänstgörande att i sin
            tjänsteutövning hållas utanför de inre striderna. Ordningens upprätthållande
            inom landet syntes heller icke påkalla något stadgande av ovan
            berört slag. Ur dessa syn- punkter hade motionärerna ansett sig
            böra föreslå en sådan ändring av 8 28 värnpliktslagen, att däri
            endast stadgades, att beväringen kunde in- kallas till rikets
            försvar. Motionärernas förslag biträddes av försvarsutskottet.
            På de av förenämnda
          </p>
          <pb facs="riksdagen-motions-pdf/data/1932/mot_1932__ak__2/mot_1932__ak__2-002.pdf"/>
          <fw xml:id="i-ELLGPW1CV9so7QsFmN8SZV">
            4 Motioner i Andra kammaren, Nr 2.
          </fw>
          <p xml:id="i-3Bs8uRgd185WPHje28YmaE">
            motioner anförda skäl har jag ansett, att orden 'så ock när det
            erfordras till stillande av uppror böra utgå.» Det särskilda utskottet
            tillstyrkte Kungl. Maj:ts förslag med den ändring, som framgår
            av följande passus i dess utlåtande: »Utskottet delar såtillvida
            föredragande departementschefens mening, att därest den nuvarande
            avfattningen av ifrågavarande stadgande kan anses vara ägnad att
            ingiva misstanken om de militära maktmedlens obehöriga utnyttjande
            i någon särskild samhällsgrupps intresse, en ändring av detta
            stadgande bör vidtagas. Då emellertid landets försvarskrafter
            givetvis vid behov böra stå till regeringens förfogande för avvärjande
            av angrepp mot rikets säkerhet — de må komma utifrån eller inifrån
            — synes stadgandet i fråga icke böra borttagas utan att ersättas
            med ett annat, som, på samma gång det uttryckligen tillförsäkrar
            regeringen befogenhet att i erforderlig omfattning inkalla beväringens
            första uppbåd för värnande av rikets säker- het, dock utesluter
            dess användande i sociala konflikter. Utskottet har där- för funnit
            sig böra föreslå en sådan omformulering av här ifrågavarande stadgande,
            att beväringens första uppbåd må inkallas, då rikets försvar eller
            dess säkerhet eljest det kräver.» Vad utskottet hemställt godkändes
            av riksdagen utan votering. I moti- veringen till beslutet är
            det uttryckligen sagt, att den vidtagna ändringen utesluter beväringens
            användande i sociala konflikter. Med stöd av bestämmel- ser i
            andra lagar och förordningar har emellertid sedermera sådant använ-
            dande av militärt manskap förekommit, bland annat i Ädalen under
            maj månad i fjol. De upprörande följderna av militärens uppträdande
            vid Lunde torsdagen den 14 maj, då fem svenska medborgare föllo
            offer för eldgivning av svensk militär, ha gjort det till en tvingande
            nödvändighet att ånyo taga upp frågan om militären och de sociala
            konflikterna samt söka finna en slutgiltig lösning av densamma.
            Efter händelserna i Lunde har från olika håll starkt framhållits
            olämplig- heten av militärs användande för polistjänst under sociala
            konflikter. Den av regeringen den 17 maj 1931 tillsatta Ådalskommissionen
            uttalar, att »varje tänkande människa» måste &gt;reagera mot att
            det som hände över- huvud skulle behöva inträffa». Kommissionen
            yttrar vidare: »En kravall, som i någon av rikets större städer
            säkerligen kunnat avvärjas med en rela- tivt ringa polisstyrka
            utan andra skador än några krossår, föranledde i detta fall det
            ohyggliga resultatet av fem dödade och fem sårade. Enligt kommis-
            sionens mening visar detta med styrka på vad som redan förut framhållits,
            nämligen vilket olämpligt medel för ordningens upprätthållande
            militären är i sådana fall, där det icke är fråga om att möta
            en öppet beväpnad mot- ståndare.» : Kommissionens hänvisning till
            ett tidigare uttalande avser några reflexio- ner av en av de av
            kommissionen anlitade militära sakkunnige. Denne fram- håller,
            att den civilmyndighet, som giver order om militärtrupps användande
            vid oroligheter, måste räkna med att truppen kommer att uppträda
            på annat sätt än det för den civila ordningsmakten vanliga. Redan
            beväpningen är
          </p>
          <pb facs="riksdagen-motions-pdf/data/1932/mot_1932__ak__2/mot_1932__ak__2-003.pdf"/>
          <fw xml:id="i-WaDWtsisdWFsHNjMDNUiCM">
            Motioner i Andra kammaren, Nr 2. ö
          </fw>
          <p xml:id="i-NBzDgdwV2byPEzmY6HRJ1c">
            helt olika. Den militära beväpningen är avsedd för krigets krav,
            d. v. s. ytterst för att döda en motståndare. Beväpningen med
            battong eller sabel gör det däremot möjligt för en avdelning poliser
            att på ett eftertryckligt sätt ingripa mot en folkmassa, utan
            att någon i denna därför behöver komma till allvarlig skada. Vidare
            har polispersonalen, som i regel utgöres av mogna, erfarna och
            tränade män, erhållit utbildning i att uppträda under förhållan-
            den, som här avses. Den trupp, som användes i Lunde, bestod till
            stor del, vad manskapet beträffar, av ynglingar på 18 å 20 år.
            De kunde icke beräk- nas ha erforderliga kroppskrafter och självtillit,
            om det skulle komma till handgemäng med demonstranter. Under den
            diskussion, som Lundehändelserna framkallade, framkommo flera
            yttranden från militärt håll mot militärens användning under sociala
            konflikter. ; Sålunda framhöll överste S. E. Bjuggren i Eksjö-Tidningen
            den 18 maj, att »under strejk- och blockadoroligheter är det icke
            lämpligt eller tilltalande för militären att disponeras för ordningens
            upprätthållande». Översten kon- staterade vidare, att genom användning
            vid oroligheter militären blir »utsatt för ovilja och hat, som
            oerhört skadar försvarets sak och för den enskilde militärpersonen
            är alldeles oförtjänt&gt;. Han tillade: »Ju förr militären be-
            frias från uppgiften att under sociala konflikter upprätthålla
            ordningen, dess bättre.» Ny Militär Tidskrift-skrev: &gt;»Det
            är ett bestämt önskemål att den (krigs- makten) icke insättes
            i en konflikt inom samhället, där ett inskridande de facto av
            en stor del av landets innebyggare uppfattas såsom ett ställnings-
            tagande till den ena partens förmån. Ur militär synpunkt är det
            ett oavvis-
          </p>
          <p xml:id="i-GCQjxiFD7EDbKUKTAsEs62">
            ligt krav att så icke sker. — Krigsmakten måste befrias från
            att utöva polistjänst. Den bör hållas helt utanför inre partistrider
            och klassmotsätt- ningar.» |
          </p>
          <p xml:id="i-7RFF1fh6WFG74xe4k1rUy1">
            Det här anförda torde vara tillfyllest för att motivera ett yrkande
            om vidtagande av åtgärder till definitivt förhindrande av militärt
            manskaps an- vändning för ordningstjänst under sociala konflikter.
            Vi övergå därför till att undersöka, vilka sådana åtgärder, som
            äro påkallade. De bestämmelser, i kraft av vilka rekvisitioner
            av militärt manskap för polistjänst ägt rum, återfinnas dels i
            allmänna strafflagen, dels i tvenne administrativa författ- ningar,
            nämligen kungl. förordning den 31 december 1915 angående använ-
            dande av militär personal till upprätthållande av allmän ordning
            samt för eldsläckning och andra dylika ändamål och kungl. kungörelse
            den 9 maj 1916 angående vad militär personal i vissa fall har
            att iakttaga vid upprätthållan- det av allmän ordning m. m. Enligt
            10 kap. 12 par. i allmänna strafflagen må krigsmanskap användas
            till stillande av uppror. På grund av en i 13 par. samma kapitel
            förekom- mande hänvisning till 12 par. må krigsmanskap även användas
            till upplopps stillande, därest deltagarna övergått till våld
            å person eller egendom. I kungl. förordningen av den 31 december
            1915 stadgas: »På begäran av civil myndighet må militär personal
            användas till stillande av uppror, till
          </p>
          <pb facs="riksdagen-motions-pdf/data/1932/mot_1932__ak__2/mot_1932__ak__2-004.pdf"/>
          <fw xml:id="i-YYqxVkgPvySrkvrZ5ab6iP">
            6 Motioner i Andra kanmaren, Nr 2.
          </fw>
          <p xml:id="i-MH4cTyk4DhFa552b7xz1r">
            efterspanande, häktande, bevakande och forslande av person, som
            är miss- tänkt för brott, samt i övrigt, då i särskilda fall militär
            handräckning anses oundgängligen erforderlig för upprätthållande
            av allmän ordning, för släck- ning av mera betydande brand eller
            eljest för avvärjande av överhängande fara för liv eller egendom.»
            Behörig att begära militär handräckning för här nämnda ändamål
            är läns- styrelse eller i vissa fall magistratens ordförande eller
            polismästare i stad samt landsfiskal. Begäran skall ställas till
            militär myndighet, som i förord- ningen närmare angives. Då länsstyrelse
            framställt begäran om militär hand- räckning skall anmälan göras
            till chefen för socialdepartementet. I kungl. kungörelsen av den
            9 maj 1916 stadgas, som ovan angivits, vad militär personal i
            vissa fall har att iakttaga vid upprätthållandet av allmän ordning.
            I detta sammanhang bör också uppmärksamhet ägnas bestämmelserna
            om nödvärn i strafflagen för krigsmakten, 45 par., och i allmänna
            strafflagen 5 kap. 7—11 par. Möjligen böra också bestämmelser
            i vissa instruktioner beaktas. Det erbjuder stora svårigheter
            för enskilda motionärer att framlägga för- slag till de omformuleringar
            av olika stadganden i lag, förordning, kungörelse eller instruktion,
            som kunna vara nödvändiga för vinnande av det ovan an- givna syftet
            att förhindra användning av militärt manskap för ordnings- tjänst
            under sociala konflikter. I avseende på berörda stadgande i allmänna
            strafflagen kan sålunda ifrågasättas om hela stadgandet bör strykas
            eller om- formuleras i enlighet med den ovan omnämnda förändringen
            i värnpliktslagen. I avseende på övriga berörda bestämmelser kräves
            en genomgående om- arbetning. Av dessa skäl har vårt yrkande måst
            få formen av en hemställan till Kungl. Maj:t. Vi förutsätta, att
            intill dess de med denna hemställan avsedda förändringarna i olika
            avseenden vidtagits, den opinionsyttring från riksdagens sida,
            som ett bifall till vårt förslag kommer att utgöra, vinner vederbörligt
            beaktande av myndigheterna. Ådalskommissionen avslutar sitt utlåtande
            med en vädjan till stats- makterna att för framtiden söka förekomma
            ett upprepande av vad som skett bl. a. genom ytterligare förbättringar
            av polisväsendet, varigenom militärt bistånd i det längsta kan
            undvikas. Naturligtvis är ett förstärkande av polismakten att
            föredraga framför ett fortsatt användande av militär vid ordningens
            upprätthållande. Enligt vårt förmenande äro emellertid de sociala
            förhållandena i vårt land icke av sådan art, att förbud mot an-
            vändande av militär för polistjänst nödvändigtvis måste följas
            av en för- stärkning av polismakten. Dessa frågor synas oss alltså
            kunna behandlas oberoende av varandra. Frågan om förstärkning
            av polismakten bör under inga förhållanden få fördröja en lösning
            av den långt viktigare fråga, som i denna motion förelägges riksdagen.
            Med anledning av det anförda föreslås,
          </p>
          <p xml:id="i-JBFQvohk6n6hJHfuwruQAo">
            att riksdagen i skrivelse till Kungl. Maj:t måtte hemställa,
            att Kungl. Maj:t snarast måtte företaga en omarbetning i av
          </p>
          <pb facs="riksdagen-motions-pdf/data/1932/mot_1932__ak__2/mot_1932__ak__2-005.pdf"/>
          <fw xml:id="i-GHxCEp2Ccd3dmF5cZCnrtv">
            Motioner i Andra kammaren, Nr 2. 7
          </fw>
          <p xml:id="i-YVa4xgMMZys76uco6nXoD4">
            motionärerna angiven riktning av förefintliga stadganden och
            bestämmelser ifråga om användande av militär personal för stillande
            av uppror eller upplopp eller för upprätthållande av allmän ordning
            samt, i den mån riksdagens medverkan kräves, till 1933 års riksdag
            framlägga nödiga förslag.
          </p>
          <p xml:id="i-4HiLQK8ebvtbHpuXDCGAw7" type="date">
            Stockholm den 13 januari 1932.
          </p>
          <div xml:id="i-MWtGNAraHfyoHA6pwdHMHa" type="signatureBlock">
            <p xml:id="i-8NJY68Hakogv3CgYJYEKD9" who="i-L7nvZ56RferP78KNpz2Uh1" type="signature">
              P. Albin Hansson
            </p>
            <p xml:id="i-M72jTuZTVMXH2grd81M42G" who="i-6jHY7AkggFseY8T6gjqU21" type="signature">
              Aug Sävström
            </p>
            <p xml:id="i-CQjPaEL4Kdu5w96TgFxQeY" who="unknown" type="signature">
              Viktor Larsson
            </p>
            <p xml:id="i-JhccWUCtubsDmgPgURMeCD" who="unknown" type="signature">
              C. J. Johansson
            </p>
            <p xml:id="i-CP1FZV9CSyXemhTvvhRqsB" who="i-MSbi6CmhoHjdUGidWdU69V" type="signature">
              Ernst Wigforss
            </p>
            <p xml:id="i-59NhwZVZLtUm8oWdefGiHG" who="unknown" type="signature">
              Anders Anderson i Råstock
            </p>
          </div>
          <p xml:id="i-HYFgpPbEEZHhwdaRhFYtWt">
            Arthur Engberg. Per Edvin Sköld.
          </p>
        </div>
      </div>
    </body>
  </text>
</TEI>
