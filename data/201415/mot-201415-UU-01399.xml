<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-01399">
  <teiHeader>
    <fileDesc>
      <titleStmt>
        <title>Mänskliga rättigheter för palestinska flyktingar</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1399 av Tuve Skånberg (KD)</title>
          <idno type="rdwebb">H2021399</idno>
          <rs type="number">1399</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2021399/text</ref>
          <ref type="dokument_url_html">http://data.riksdagen.se/dokument/H2021399</ref>
          <ref type="dokumentstatus_url_xml">http://data.riksdagen.se/dokumentstatus/H2021399</ref>
          <ref type="docx">http://data.riksdagen.se/fil/A50AB4B0-9AD7-44C2-A0FA-CCC347701BB1</ref>
          <ref type="pdf">http://data.riksdagen.se/fil/9ED32590-FEDE-4398-84C1-713EA318708C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Cx4fq31ihskURpEkaLMa33" type="signed"/>
        <correspContext corresp="i-Cx4fq31ihskURpEkaLMa33">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Njm5hrx4xmpvu9Kzb1KsLF" type="submitted">
          <date when="2014-11-07"/>
          <time when="12:59:14"/>
        </correspAction>
        <correspAction xml:id="i-LTF5PExDar7DoMn7rS4Jpm" type="referred">
          <date when="2014-11-12"/>
        </correspAction>
        <correspAction xml:id="i-C3RkZ5mfhZoB7AFPr6NHXJ" type="assigned">
          <date when="2016-05-11"/>
          <time when="17:18:26"/>
        </correspAction>
        <correspContext corresp="i-C3RkZ5mfhZoB7AFPr6NHXJ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-V3qsU4twYybCs3bAMojUMi" type="behandlas_i"/>
        <correspContext corresp="i-V3qsU4twYybCs3bAMojUMi">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1399 av Tuve Skånberg (KD) Mänskliga
          rättigheter för palestinska flyktingar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HtgCnBzscj1PQJPJh4z9MA">
            Förslag till riksdagsbeslut
          </head>
          <list style="ol">
            <item xml:id="i-DNG2zF8EMNs8QyAmZ77gMP">
              Riksdagen tillkännager för regeringen som sin mening vad som
              anförs i motionen om att Sverige i internationella sammanhang
              aktivt ska verka för att palestinska flyktingar som är bosatta
              i arabländer ska få möjlighet att få medborgarskap i dessa länder.
            </item>
            <item xml:id="i-W8Srgd5dHvprdqgkAPcMs">
              Riksdagen tillkännager för regeringen som sin mening vad som
              anförs i motionen om att avveckla Unrwa och överföra administrationen
              av de palestinska flyktingarna till UNHCR.
            </item>
          </list>
        </div>
        <div type="motContent">
          <head xml:id="i-WW4N1r2SzABKqT6Pnj9k7D" type="h1">
            Motivering
          </head>
          <p xml:id="i-9F9Au3Rtau48gWMBo81xez">
            Det är inte storleken som gör det palestinska flyktingproblemet
            unikt. Avsevärt större flyktingskaror har under det senaste århundradet
            förflyttats på andra håll i världen. 15 miljoner tyskar tvingades
            från sina hem i Östeuropa efter andra världskriget, miljoner muslimer
            och hinduer flydde kors och tvärs från de då nyligen etablerade
            staterna Indien och Pakistan när den indiska kontinenten delades
            1948. Det unika med det palestinska flyktingproblemet är att det
            har permanentats, etablerats och blivit ett fast inslag i Mellanösterns
            demografiska bild med världssamfundets goda minne. I mer än sextio
            år har människor i flyktingläger utnyttjats som brickor i ett
            politiskt spel. Arabstaterna har anklagat Israel för att med våld
            ha drivit ut flyktingarna medan Israel har hävdat att flyktingarna
            skulle ha lockats bort av arabstaterna eller flytt på eget initiativ.
          </p>
          <p xml:id="i-euKYCk4ygNxu9g9egCbgm">
            I Israel har ett antal ”nya historiker” under de senaste tjugo
            åren ansträngt sig för att befria historieskrivningen från de
            myter som präglat debatten. Denna självrannsakan började med en
            doktorsavhandling av den israeliske historikern och främste experten
            på den palestinska flyktingproblematiken, professor Benny Morris
            vid Ben Gurion-Universitetet. Han skiljer mellan fyra huvudfaser
            i uppkomsten av det palestinska flyktingproblemet.
          </p>
          <p xml:id="i-NUDXnsjLRqtXRrvRHfVb1V">
            Under den första fasen i februari och mars 1948, då britterna
            fortfarande styrde, satte sig akademiker, affärsmän och överklass,
            tillsammans 75 000 personer, i säkerhet.
          </p>
          <p xml:id="i-LCHydYm1CkM7orhixkkCk7">
            Den andra fasen utspelades mellan april och juni samma år. Det
            var massflyktens månader. Morris finner inga bevis för att arabstaternas
            ledare via radiostationer eller på annat sätt lockade människor
            att fly. Däremot kan lokala arabiska ledare i en del fall ha hetsat
            palestinier till flykt. Morris slår också fast att det aldrig
            existerat någon israelisk plan att fördriva palestinier. Men lokala
            israeliska befälhavare tycks ibland ha gjort allt för att få iväg
            dem.
          </p>
          <p xml:id="i-4Pp44JKn87BZfZ75c5cy8U">
            Under den tredje fasen, från juli till oktober, utfärdade den
            israeliska armén formella order som förbjöd alla former av övergrepp
            mot civila araber. Dessa ignorerades i en del fall av lägre befäl.
            Så var uppenbarligen fallet i exempelvis städerna Ramleh och Lod.
          </p>
          <p xml:id="i-YR8uk763r3VtHgfLXSVBEz">
            I den fjärde och sista fasen i oktober och november, ägde att
            antal våldsamma israeliska övergrepp rum. I Dawayima, väster om
            Hebron, kan man tala om en massaker, omkring åttio människor dödades
            eller sårades. Flykten 1948, sammanfattar Morris, var resultatet
            av krig, inte av medveten planering, vare sig judisk eller arabisk.
          </p>
          <p xml:id="i-WbUHTYqxG5VxXpcgf2rHVb">
            I december 1948 röstade FN:s generalförsamling fram resolution
            194. Där fastslogs att de palestinska flyktingar som ville återvända
            till sina hem för att leva i fred med sina grannar skulle ha rätt
            att göra så. De övriga skulle erhålla kompensation för egendom
            som de förlorat på grund av sin flykt. Som en följd av resolution
            194 etablerades 1949 UNCCP (United Nations Conciliation Commission
            to Palestine). Resolutionen fattades av generalförsamlingen och
            är därför att ses som en rekommendation och den är därmed inte
            bindande. Syftet var att försöka lösa det palestinska flyktingproblemet
            i enlighet med resolution 194, av UNCCP beräknat till 726 000
            personer. Under förhandlingarna framkom att de arabiska länderna
            ansåg att den enda lösningen var att flyktingarna skulle återvända
            till sina ursprungliga hem. Israel var villigt att ta emot 100
            000 flyktingar men hävdade att även de andra länderna som deltagit
            i kriget skulle ta sitt ansvar. Eftersom resolution 194 inte var
            bindande och UNCCP inte fick det internationella stöd som krävdes
            för att hitta en lösning på problemet, lade UNCCP ner sin verksamhet
            i början på 50-talet. År 1949 beslutade FN även att de palestinska
            flyktingarna skull hanteras av Unrwa (United Nations Relief and
            Works Agency) tills en lösning infann sig. I Unrwas första rapport,
            som publicerades i maj 1950, beräknades antalet flyktingar till
            914 000. Unrwas definition på vem som var flykting blev följande:
            en arabisk person som hade bott inom det brittiska mandatet Palestina
            mellan juni 1946 och maj 1948 och hade flytt. Med tiden har mandatet
            förnyats vart tredje år och definitionen om vem som är flykting
            utökats till flyktingarnas barn och barnbarn. Palestiniers flyktingstatus
            går alltså i arv.
          </p>
          <p xml:id="i-XHkrNnvjWfD2W5jBWDMTQr">
            År 1951 grundades UNHCR (The United Nations High Commissioner
            for Refugees) av FN:s generalförsamling. Sedan dess bildande har
            UNHCR hanterat alla världens flyktingar med undantag för de palestinska
            flyktingarna som fortfarande är inordnade under Unrwa.
          </p>
          <p xml:id="i-4Tcv19hoxT3REDUg6zMq6m">
            Det palestinska flyktingproblemet är alltså det enda i världen
            som har ett eget flyktingorgan. Det innebär att det som gäller
            för världens alla flyktingar inte är relevant för de palestinska
            flyktingarna. I enlighet med FN:s förhållningssätt presenterade
            1959 Dag Hammarskjöld en plan över hur det palestinska flyktingproblemet
            skulle kunna lösas under en tioårsperiod från 1960 till 1970.
            Tanken var att de oljeproducerande länderna stegvis skulle integrera
            flyktingarna och ge dem medborgarskap. Flyktingar som hade behov
            av ett medborgarskap och arbete skulle integreras i länder som
            var i behov av arbetskraft och där språk, kultur och religion
            var samma som flyktingarnas. Förslaget förkastades av Unrwa. Som
            Ralph Galloway, före detta chef för Unrwa, förklarade i augusti
            1958: ”Arabstaterna vill inte lösa flyktingproblemet. De vill
            behålla det som ett öppet sår, en skymf mot FN och ett vapen mot
            Israel. Arabiska ledare struntar i om flyktingarna lever eller
            dör.”
          </p>
          <p xml:id="i-H5J4oUNLjmm7rPfZ6gJdyC">
            På 70-talet tog Israel ett initiativ och byggde ett nytt bostadsområde
            åt de palestinska flyktingarna som ville flytta från flyktinglägret.
            Unrwa svarade med att genomdriva resolutionerna 42/69D och E i
            FN, 1971 och 1978, som förbjöd Israel att bygga åt palestinska
            flyktingar på Västbanken och Gazaremsan. År 1993 vädjade Shimon
            Peres till Unrwa om att Israel skulle få bygga 5 000 bostäder
            för palestinska flyktingar på Gazaremsan och Västbanken, men fick
            avslag.
          </p>
          <p xml:id="i-PT9cuNEsSfZ9pujKC1uTVQ">
            Vad som är värt att notera när man skriver om de palestinska
            flyktingarna är alla de judiska flyktingar som bortdrevs från
            sina hem och länder under slutet av 40-talet och början av 50-talet.
            Det var Arabförbundet som uppmanade sina medlemsländer att införa
            straffåtgärder mot sina judiska medborgare, med tusenåriga rötter
            i länderna. Dessa åtgärder bestod i fängslanden, konfiskeringar,
            misshandel och pogromer. Dessa uppmaningar följdes av diskriminerande
            lagstiftning. I princip gjordes de rättslösa. 856 000 judar flydde
            eller fördrevs, vilket överträffar de palestinska flyktingarna
            med råge. Men de judiska flyktingarna från arabvärlden användes
            inte som politiskt tillhygge i 60 år, som de palestinska, som
            sattes i läger utan rättigheter. Dessa judiska flyktingar blev
            medborgare i Israel eller i andra västeuropeiska länder som de
            flydde till.
          </p>
          <p xml:id="i-CbnAZFQ6tjtjG2DXCtEFEz">
            Inte en enda av FN-resolutionerna tar upp den judiska flyktingströmmen
            från arabvärlden, där en folkgrupp som bott tusentals år i området
            tvingades eller såg sig tvingade att fly. Över två tredjedelar
            av dessa judar åkte till Israel, där de och deras ättlingar nu
            utgör ca hälften av befolkningen. År 2001 fanns endast 7 800 judar
            kvar i hela arabvärlden, främst i Marocko, av ett antal om 856
            000 år 1948. De tillgångar som de arabiska judarna tvingades lämna
            kvar uppgick enligt Justice for Jews from Arabic Countries till
            ca en miljard USD i dåvarande penningvärde, i dag kan beloppet
            antagligen femdubblas.
          </p>
          <head xml:id="i-L1DBMfuAxNKZ6iZFMqxziS" type="h1">
            Dagens situation
          </head>
          <p xml:id="i-YLfNxrJLV8XrR1PXcssW48">
            Unrwa är i dag med 29 000 anställda den största arbetsgivaren
            för palestinier på Västbanken och Gazaremsan. I kontrast till
            UNHCR som med sina 5 000 till 6 000 anställda skall sköta flyktingproblematiken
            i övriga världen. En annan kontrast är att UNHCR sedan 60 år arbetat
            med att minska antalet flyktingar i världen alltmedan Unrwa verkat
            för att öka och förlänga flyktingstatusen. De som bevarat sin
            flyktingstatus är cirka 2 miljoner flyktingar som lever kvar i
            flyktingläger som blivit deras permanenta bostad och 2,6 miljoner
            flyktingar som lever i städer eller byar i anslutning till flyktinglägret.
            Jordanien är det enda land i Mellanöstern som har gett sina cirka
            1,6 miljoner palestinska flyktingar medborgarskap. Syrien ger
            visserligen sina cirka 385 000 flyktingar samma utbildningsmöjligheter
            och sociala tjänster som sina medborgare men inte medborgarskap.
            Libanons cirka 215 000 flyktingar har inte rätt att bygga ut sina
            bostäder, (vilket i och för sig ignoreras), eller bygga permanenta
            tak över sina hus. Dessutom är de begränsade i frågan om vilka
            yrken de får praktisera. Enligt Regeringskansliets hemsida finns
            det idag ca 4,8 miljoner palestinska flyktingar. Anledning till
            det höga antalet har flera grunder. Många flyktingar registrerade
            sig med mer än ett namn för att kunna få mer än en ranson vid
            proviantutdelning.
          </p>
          <head xml:id="i-3RUDrFP2qcLSPywcNd1Aj4" type="h1">
            Flyktingarna beräknades efter antalet ransoner som delades ut.
          </head>
          <p xml:id="i-KVueXgto5pVUo6nECmvnsP">
            När flyktingar avled togs deras ransoneringskort över av andra
            vilket gjorde att den avlidne aldrig föll ur Unrwas statistik.
            Därför har flyktinggruppen en extremt låg mortalitet.
          </p>
          <p xml:id="i-YFYTW7UttGFhpcDTJp3GSj">
            Flyktingstatusen för palestinska flyktingar är den enda i världen
            som går i arv. En palestinier som har far- eller morföräldrar
            eller föräldrar som är flyktingar kan räkna sig själv till samma
            kategori. Det föds alltså dagligen barn i flyktingläger runt om
            i arabländer, på Västbanken och i Gaza vilka räknas som flyktingar
            bara för att deras föräldrar eller farföräldrar är det. Detta
            ifrågasätts just nu i USA som hotar dra in sin finansiering om
            inte arvsrätten upphör. Kanada har redan dragit in sin finansiering.
            Om en flykting skall åtnjuta Unrwa stöd får han inte ha något
            arbete vilket omöjliggör egenmakt och bidrar till passivitet.
          </p>
          <p xml:id="i-2FC6AmrEqZjUn7Vmg92Hud">
            Enligt UNHCR är en flykting en person som befinner sig utanför
            det land där han hon har nationell tillhörighet och är oförmögen,
            eller på grund av rädsla, ovillig till att använda sig av det
            landets beskydd. Uteslutna från den definitionen är de som redan
            har ett medborgarskap, kombattanter och krigsförbrytare. Samtidigt
            ser UNHCR omplacering som en icke önskvärd men dock möjlig lösning
            på flyktingens problem.
          </p>
          <p xml:id="i-ANBkpMenRhGtC5XgiF53qy">
            Under hela Mellanösternkonflikten har frågan om varför de palestinska
            flyktingarna bör ha ett eget flyktingorgan varit kontroversiell.
            Trots det har FN:s medlemmar stött Unrwa med stora summor pengar
            under hela tiden. Sverige har genom åren varit den största bidragsgivaren
            till Unrwa i förhållande till sin befolknings storlek. Unrwa har
            i princip ingen annan uppgift än att försöka tillfredsställa de
            mest elementära behoven och har därför ingen möjlighet att driva
            exempelvis frågan om rätten att återvända. Resultatet av Unrwas
            hantering av problemet har lett till att 95 % av de 4,8 miljoner
            som Unrwa definierar som flyktingar, är födda utanför det som
            kan ses som Israels gränser, den så kallade Gröna linjen, som
            markerade israeliskt territorium före kriget 1967. Flyktingproblemets
            utveckling och att antalet flyktingar ökat så drastiskt var inget
            som kunde tas i beaktande eller förutses då resolution 194 genomdrevs
            i FN:s generalförsamling. I FN:s säkerhetsråds resolution 242,
            står det om en rättvis lösning på flyktingproblemet. Vagheten
            i formuleringen är ingen slump utan diskussioner om den judiska
            flyktingströmmen från arabvärlden vägdes här också in. Man undviker
            att yrka på ”rätten att återvända”, vilket visar att även FN tycks
            ha konstaterat det omöjliga i att implementera resolution 194.
            Den senare nämns för övrigt inte alls i resolutionen 242.
          </p>
          <p xml:id="i-2xiUkQYeLsgTPexVdGWN9d">
            I dag bör dock de berörda parterna fråga sig vad en palestinsk
            stat ska ha för syfte om flyktingarna skall återvända exakt till
            den plats varifrån de kom eller stanna där de bor. Från israeliskt
            håll vore det omöjligt att acceptera att 4,8 miljoner personer
            som av Unrwa definieras som flyktingar skulle ges möjligheten
            att villkorslöst återvända till sina hem. Att Israel är ett litet
            land (22 000 kvkm) är bara en av anledningarna. Israels rättsliga
            status som självständig nation ger landet möjlighet att utifrån
            sina egna lagar, precis som alla andra länder, besluta om vilka
            regler som skall gälla för medborgarskap och invandring. Om Israels
            rätt att fatta beslut ifrågasätts av andra stater eller FN, som
            dessutom skulle fatta besluten åt Israel (t.ex. att tvingas ta
            emot ett stort antal flyktingar) så har landet förlorat sin självständighet
            och därmed i princip demonterats.
          </p>
          <p xml:id="i-86huMnz7DtHkw6VbQESW2f">
            I dag är den palestinska rösten kluven. De finns de som anser
            att det borde ligga i palestiniernas intresse att Unrwa läggs
            ner eller inordnas under UNHCR. Visserligen skulle det leda till
            att definitionen på vem som är palestinsk flykting ändras och
            antalet palestinier med flyktingstatus skulle minska drastiskt.
            UNHCR:s definition skulle bland annat innebära att alla de palestinier
            som på ett sätt eller annat sätt deltagit i motstånd mot den israeliska
            armen och därmed hamnat i kategorin kombattanter automatiskt förlorat
            sin flyktingstatus. Dessutom skulle de flesta flyktingarna på
            Västbanken och Gaza ses som så kallade internflyktingar, alltså
            som någon som tvingades lämna sitt hem men inte har passerat en
            internationell gräns. Detta har sin grund i att de linjer som
            skiljer Israel från Gazaremsan och Västbanken ännu inte är internationellt
            erkända gränser.
          </p>
          <p xml:id="i-HeXhiT42aUZiPoHgjHWo8C">
            I flertalet länder har flyktingar som bor utanför lägret inte
            tillgång till sjukvård och utbildning då det är något som förutsätts
            tillhandahållas av de värdländer där de befinner sig. Unrwa ser
            sig inte förpliktigat att hjälpa människor som bor och arbetar
            utanför flyktingläger. Majoriteten av palestinierna anser dock
            fortfarande att just det faktum att antalet flyktingar som hanteras
            av Unrwa dagligen ökar genom nya födslar på sikt kommer att stärka
            Unrwa och ge organisationen större möjligheter att genomdriva
            kravet på rätten att återvända.
          </p>
          <p xml:id="i-49BZ6c4DJf8iF7ur3rvpZi">
            Då FN varit en central aktör i Mellanöstern sedan staten Israel
            bildades och även varit den organisation som genom Unrwa konserverat
            det palestinska flyktingproblemet under drygt 60 år, borde FN
            också kunna vara den drivande kraften i att finna en lösning.
            Varför skall egentligen en grupp flyktingar särbehandlas och vad
            var det ursprungliga syftet med Unrwa? En möjlig och genomförbar
            lösning är att en palestinsk stat med hjälp av FN absorberar de
            palestinska flyktingar som önskar bli medborgare, precis som Israel
            sedan statens grundande tagit emot judiska flyktingar bl.a. från
            arabvärlden och givit dem medborgarskap. De palestinska flyktingarna
            som väljer att inte flytta till Palestina skall ha rätten att
            få medborgarskap i andra länder i enlighet med dessa länders invandringslagar.
          </p>
          <p xml:id="i-ja3TFEQs2okP5JDkSJSC3">
            Samtidigt som FN:s medlemmar bör ge den tänkta palestinska staten
            all den hjälp som behövs för att skapa ett ordnat samhälle med
            starka demokratiska organisationer, skall även de flyktingar som
            kan påvisa att de förlorat egendomar eller på annat sätt är berättigade
            till kompensation, få ersättning. Kompensationen bör betalas av
            dem som varit delaktiga i tillkomsten av det palestinska flyktingproblemet
            och dess konservering. Det gäller de som deltog i kriget 1948
            inklusive Israel och alla de övriga länder som bidragit till att
            en lösning hittills inte blivit möjlig.
          </p>
          <p xml:id="i-3SMv8ovfdj8vzoMTQTjYwQ">
            Det är knappast rimligt att ställa krav på de flyktingar som
            oförskyllt sitter i läger. Däremot måste det palestinska ledarskapet
            oavsett vilka de består av, förlika sig med att följden av en
            palestinsk stat också bland annat innebär ansvaret för de palestinska
            flyktingarna.
          </p>
          <p xml:id="i-86xdcxcZwq6byHSNYMornx">
            Flyktingarnas situation leder till att hat utvecklas och att
            försoning är utom räckhåll. I Jordanien där palestinier beviljas
            medborgarskap är försoningsviljan betydligt större. Det är mycket
            lättare att integrera de palestinska flyktingarna i arabländerna
            där de nu bor eftersom de har samma språk, samma religion, samma
            traditioner och historiskt sett är samma folk.
          </p>
          <p xml:id="i-UpKxFwojc9S5oHCcqcoT2L">
            Alla civiliserade länder som tar emot flyktingar försöker se
            till att dessa människor integreras i samhället. Målet är att
            den andra och tredje generationen ska uppleva värdlandet som sitt
            eget land. På detta sätt undviks många konflikter. Alla människors
            rättigheter till ett värdigt liv kan uppnås. Många länder har
            lagar och regler som medför att en flykting kan få medborgarskap
            efter ett antal år av laglig vistelse i landet, om han så önskar.
          </p>
          <p xml:id="i-XLWGFhrmjK1seF2qaYpZnQ">
            Sverige har långvariga traditioner att stödja mänskliga rättigheter
            i olika delar av världen. Likaså har Sverige goda relationer med
            flertalet arabiska länder. Sverige är också aktiv medlem i FN
            och EU.
          </p>
          <p xml:id="i-UkwqspuvmQYpz1q48JLveP">
            Med de erfarenheter som finns idag bör Sverige arbeta för att
            palestinska flyktingar som har varit bosatta i olika arabländer
            under mer än sextio år skall få möjligheter att få medborgarskap
            i respektive land och att möjligheten att ärva flyktingstatus
            ska upphöra. På detta sätt kan Sverige bidra till förbättrade
            levnadsförhållanden för palestinska flyktingar och samtidigt öka
            möjligheten att uppnå en fredlig uppgörelse i Israel–Palestina-konflikten,
            som vi alla längtar efter.
          </p>
        </div>
        <div type="motSignatures">
          <list>
            <item xml:id="i-44C2duEX36tYUJier72zKL" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
