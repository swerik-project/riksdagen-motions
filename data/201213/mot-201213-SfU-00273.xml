<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00273">
  <teiHeader>
    <fileDesc>
      <titleStmt>
        <title>Förlängningstid vid kärleksinvandring</title>
        <author corresp="i-TGaWdBpKLkPEmyhtvWJh2q">av Edip Noyan (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förlängningstid vid kärleksinvandring</title>
          <idno type="rdwebb">H002Sf273</idno>
          <rs type="number">Sf273</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf273/text</ref>
          <ref type="dokument_url_html">http://data.riksdagen.se/dokument/H002Sf273</ref>
          <ref type="dokumentstatus_url_xml">http://data.riksdagen.se/dokumentstatus/H002Sf273</ref>
          <ref type="doc">http://data.riksdagen.se/fil/97E83227-A1E1-455D-8B2C-F7DB170320CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TGaWdBpKLkPEmyhtvWJh2q</idno>
            <name>Edip Noyan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TueVfEm2tecCfyh8iL1b7x" type="signed"/>
        <correspContext corresp="i-TueVfEm2tecCfyh8iL1b7x">
          <note type="signatory" corresp="i-TGaWdBpKLkPEmyhtvWJh2q"/>
        </correspContext>
        <correspAction xml:id="i-4YTfAtMr5SiW8hBv9VV1jU" type="numbering">
          <date when="2012-10-05"/>
        </correspAction>
        <correspAction xml:id="i-98juduegYC5qir6Rs3gaMj" type="submission">
          <date when="2012-10-04"/>
        </correspAction>
        <correspAction xml:id="i-UxvbtS5b6K7xKVNRYHpJMn" type="transfer">
          <date when="2012-10-04"/>
        </correspAction>
        <correspAction xml:id="i-RTTqDw6oarjZT7LWXvyc4W" type="assigned"/>
        <correspContext corresp="i-RTTqDw6oarjZT7LWXvyc4W">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GzQ3omZSJxgxSc7m1rzGL7" type="motHeader"/>
      <div xml:id="i-Hs7kyh1QLq9FL2T25DVUzt" type="motBody">
        <div xml:id="i-2UgYkAGk4HtRHtULeJeya1" type="motProposal" subtype="förslag">
          <head xml:id="i-Fb3Y3id4BXaCSbm3KDVpLF">
            Förslag till riksdagsbeslut
          </head>
          <p xml:id="i-7av9nJPzfZae4ocqS7SUAZ">
            Riksdagen tillkännager för regeringen som sin mening vad som
            anförs i motionen om behovet av en översyn över möjligheten att
            förtydliga omständigheterna under vilka förlängningstid vid kärleksinvandring
            kan tillämpas om anknytningen upphör inom två år.
          </p>
        </div>
        <div xml:id="i-F2mabppaDZJ5uwCBUfyeju" type="motContent">
          <head xml:id="i-HgNdGQz5skMrQfMtnmABf5" type="h1">
            Motivering
          </head>
          <p xml:id="i-M9EKm1cBuXTpFDBJ4DeTHN">
            Sverige är ett bra land att leva i. Vi är också ett land som
            tagit ett stort ansvar när det gäller migrations- och asylpolitik.
          </p>
          <p xml:id="i-K3jvKZK1VqkJHKnLmDtga5">
            När det gäller anhöriginvandring genom så kallad nyetablerad
            anknytning, också kallad kärleksinvandring, tillämpar vi tvåårsregeln
            för att säkerställa denna anknytning. Det är i grunden en bra
            regel. Men att börja om i ett nytt land är en stor omställning,
            och på två år kan mycket hända. Ett uppmärksammat problem är bland
            annat förekomsten av fru-import där utländska kvinnor utsätts
            för psykisk eller fysisk misshandel men avstår att anmäla detta
            i rädsla för att bli utvisad.
          </p>
          <p xml:id="i-P66b51oxgbfDGntm1cGXmZ">
            Ett annat problem som kan slå sönder familjelycka är sjukdom
            och dödsfall. En utländsk medborgare som är gift eller sambo med
            en svensk medborgare där anknytningen upphör inom två år får sannolikt
            sitt uppehållstillstånd återkallat. Det gäller även vid dödsfall
            som är tragiska omständigheter och oftast oväntade.
          </p>
          <p xml:id="i-Wk3vinPp3uFjtrhqHJFf2c">
            Sedan 2008 finns det möjlighet att bevilja en förlängningstid
            om särskilda skäl föreligger som möjliggör att den anhörige kan
            kvarstanna även om två år inte har passerat. Mycket talar för
            att det har gjort livet lite mer uthärdligt för flera kvinnor
            som levt i en relation där våld har förekommit. Det är emellertid
            upp till ansvarig handläggare att bedöma om särskilda skäl föreligger,
            vilket innebär att den individuella prövning av varje enskilt
            fall förefaller som godtycklig och beror på hur den enskilde handläggaren
            uttolkar lagstiftningen.
          </p>
          <p xml:id="i-4wSUdXjAfLtJ4LycYMSr5M">
            Detta skulle kunna avhjälpas genom att förtydliga vilka särskilda
            skäl som kan åberopas i förlängningsärenden. Migrationsverkets
            handläggare får också i sådana fall en tydligare skrivning att
            luta sig på i sitt tjänsteutövande.
          </p>
          <p xml:id="i-SUas4ivSppn9a3fNpqtQF6">
            Regeringen borde därför göra en översyn över möjligheten att
            förtydliga vilka särskilda skäl som kan tillämpas i förlängningsärenden
            när det gäller kärleksinvandrare som förlorar sin anknytning innan
            två år har passerat.
          </p>
        </div>
        <div xml:id="i-FvRbxDDyFWq5RH4rKy66Rg" type="motSignatures">
          <list xml:id="i-T1Cdp9mL7jEHpxkRzyXQqX">
            <item xml:id="i-GcFss4vSb5HBN7c9ccKQtF">
              Edip Noyan (M)
            </item>
          </list>
        </div>
      </div>
    </body>
  </text>
</TEI>
