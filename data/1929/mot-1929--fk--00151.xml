<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__151/mot_1929__fk__151-001.pdf"/>
      <fw xml:id="i-DakYe7gSehZgFwxXABD9Y1">
        Motioner i Första kammaren, Nr 151. 11
      </fw>
      <div type="motHeader" xml:id="i-N361WEaW6ZjGnYTg5neJc4">
        <div type="motTitle" xml:id="i-GkXRnkuQs3w8QPNjpF8ZDx"/>
        <div type="motSubmissionInfo" xml:id="i-6XHi9KtTHQMmRHZWXDs9a2"/>
      </div>
      <div type="motBody" xml:id="i-PWPeEiaFKQhHQBzBVuiZpi">
        <div xml:id="i-3EiBMkXzmdrugTpN1DbiVg">
          <p xml:id="i-ALw1PfnTRg3iFPdL2EuxR6">
            Nr 151.
          </p>
          <p xml:id="i-5RoJhKXjDx2tvuu1psqzmo">
            Av herr Hansén, om tilläggspension åt f. d. provinsial- läkaren
            O. Montell.
          </p>
          <p xml:id="i-4c89pgNr6agkGH1aBpRA9P">
            Provinsialläkaren Otto Montell ägde vid avgången från sin provinsial-
            läkarbefattning den 12 maj 1927 i pensionshänseende tillgodoräkna
            sig en tjänstetid av 15 år, huvudsakligen på grund av tjänstgöring
            såsom provin- sialläkare först i Haparanda och sedan i Uppsala
            distrikt. Före det Mon- tell blev utnämnd till provinsialläkare
            hade han emellertid under nära 18 år innehaft anställning såsom
            lasarettsläkare och stadsläkare i Haparanda samt dessutom vid
            sidan av sin verksamhet bestritt tjänstgöring vid vissa statliga
            institutioner i samma stad, nämligen såsom skolläkare samt läkare
            vid post- och tullverken. Med hänsyn till bestämmelserna i 1907
            års pensionslag fastställdes Mon- tells pension till !”/s, av
            det för provinsialläkare gällande pensionsunder- laget eller till
            4.536 kronor. I proposition nr 78, punkten 2, föreslog Kungl.
            Maj:t 1928 års riksdag, att Montell måtte från och med den 13
            maj 1927 under sin återstående livs- tid uppbära, utöver honom
            författningsenligt tillkommande pension, en tilläggspension å
            allmänna indragningsstaten till sådant belopp, att den- samma
            jämte den författningsenligt utgående pensionen uppginge till
            6.086 kronor årligen. Kungl. Maj:ts förslag, vilket tillstyrkts
            av såväl medicinalstyrelsen som statskontoret, innebar, att Montell
            skulle — i an- slutning till ett stadgande i pensionslagen för
            kommunikationsverken, en- ligt vilket för statspension må kunna
            i viss utsträckning tillgodoräknas även tjänstetid utom statens
            tjänst — för åtnjutande av pension såsom provinsialläkare få tillgodoräkna
            sig sin långvariga tjänstgöring som stadsläkare och lasarettsläkare
            i Haparanda. Vid pensionsbeloppets fast- ställande ansågs vidare
            avseende böra fästas vid Montells långa tjänst- göring vid skilda
            statsinstitutioner. Såsom ytterligare skäl för det fram- lagda
            förslaget anfördes de i viss mån ömmande personliga omständigheter,
            som förelåge beträffande Montell, vilken i sitt äktenskap hade
            tolv barn, därav ännu sex under 18 års ålder. Bankoutskottet avstyrkte
            i utlåtande nr 30, punkten 56, det av Kungl. Maj:t framlagda förslaget
            om tilläggspension åt Montell. Utskottet ansåg nämligen betö.skligt
            att låta Montell för erhållande av pension såsom pro. vinsialläkare
            tillgodoräkna sig tjänstgöring vid sidan av sin egentliga
          </p>
          <pb facs="riksdagen-motions-pdf/data/1929/mot_1929__fk__151/mot_1929__fk__151-002.pdf"/>
          <fw xml:id="i-6owDCS3xefHq9H7FrrN7Ur">
            12 Motioner i Första kammaren, Nr 151.
          </fw>
          <p xml:id="i-RQrdhFnQDALagXobz7GRXk">
            verksamhet såsom skolläkare och läkare vid post- och tullverken,
            vilken tjänstgöring haft karaktären av bisyssla. Ej heller ansåg
            utskottet skäl föreligga att i detta fall tillstyrka tilläggspension,
            grundad på tillgodo- räknande av tjänstetid utom statens tjänst.
            Riksdagen beslöt i överensstämmelse med bankoutskottets förslag.
            Vid frågans behandling inom riksdagen gjordes emellertid en stark
            mening gällande för förslaget om höjd pension till Montell. Utan
            att vilja underkänna betydelsen av den principiella ståndpunkt,
            förlidet års riksdag intagit i nu förevarande pensionsärende,
            vill det synas, som om vid frågans avgörande alltför stor vikt
            kommit att fästas vid de konsekvenser, vartill ett bifall till
            Kungl. Maj:ts förslag ansetts kunna föranleda. Beträffande Montell
            torde emellertid föreligga sådana allde- les särskilda omständigheter,
            att tillerkännande av en högre pension än den avkortade, som författningsenligt
            utgår till honom, synes kunna ske utan att man behöver befara
            några icke önskvärda konsekvenser av ett dylikt beslut. Såsom
            framgår av den ovan lämnade redogörelsen, var största delen av
            Montells verksamhet såsom läkare förlagd till Sveriges nordligaste
            stad och angränsande områden. Under sin tjänstgöring såsom lasarettsläkare
            och stadsläkare i Haparanda samt såsom provinsialläkare i Haparanda
            distrikt nedlade Montell, som själv var född i Tornedalen, ett
            synnerligen förtjänstfullt arbete för sjukvården bland befolkningen
            i denna trakt. Bland övriga förutsättningar härför ägde han den
            att behärska det finska språket. Såsom bifogade intyg utvisar,
            utövade Montell jämväl före sin utnämning till provinsialläkare
            en särskilt gagnande läkarverksamhet inom Älvdalens finnbygder
            och han omfattades av den finsktalande befolk- ningen med mycket
            stort förtroende. Hans långvariga verksamhet inom det nordligaste
            Sverige torde få anses desto mer förtjänstfull, som den ut- övades
            under en tid, då svår läkarbrist rådde särskilt i översta Norrland
            och då primitiva förhållanden såväl i fråga om kommunikationer
            som i övrigt i synnerlig grad försvårade sjukvårdsarbetet. Då
            Montell såsom nämnts redan före sin utnämning till provinsialläkare
            i Haparanda distrikt i stor utsträckning haft att fylla en sådan
            läkares uppgifter, särskilt bland den finsktalande befolkningen
            i den nordligaste delen av vårt land, kan han i denna sin verksamhet
            sägas hava tillgodosett ett rent statsintresse. Därtill kommer,
            att han under en avsevärd tid uppe- hållit en befattning, för
            vars innehavare pensionen delvis bestrides av stats- medel, nämligen
            såsom lasarettsläkare. Med hänsyn härtill synes det vara berättigat,
            att staten i någon mån ger honom ett erkännande för hans syn-
            nerligen långvariga och trogna arbete för sjukvårdens främjande
            inom landets nordligaste bygder. Detta synes lämpligen böra ske
            på det sättet, att riksdagen beviljar honom en pension under hans
            återstående livstid att utgå jämte den honom författningsenligt
            tillkommande avkortade pensio-
          </p>
          <pb facs="riksdagen-motions-pdf/data/1929/mot_1929__fk__151/mot_1929__fk__151-003.pdf"/>
          <fw xml:id="i-Xfx8nfy1j5Hw7DAazMoxrc">
            Motioner i Första kammaren, Nr 151. 13
          </fw>
          <p xml:id="i-JVTmn555akLvbdK6U1oWnt">
            nen. Ifrågavarande tilläggspension synes böra fastställas till
            ett sådant belopp, att densamma jämte den avkortade pensionen
            uppgår till hel pro- vinsialläkarpension. Då det belopp, varmed
            Montells pension reducerats belöper sig till 1.500 kronor, hemställa
            vi, att detta belopp måtte beviljas Montell. Starka billighetsskäl
            tala jämväl för en sådan åtgärd från riksdagens sida. Därest Montell
            med åsidosättande av intressena för sin hembygd, vilka lågo honom
            så varmt om hjärtat, endast fem år tidigare sökt och er- hållit
            provinsialläkarbefattning på annan ort, skulle han kommit i åtnju-
            tande av full pension såsom provinsialläkare. Hade han å andra
            sidan bibehållit sin befattning såsom lasarettsläkare till pensionsåldern,
            hade han erhållit en pension av 6.000 kronor. Det kan icke anses
            var med rätt- visa och billighet överensstämmande, att Montell,
            som sålunda såsom lasa- rettsläkare och provinsialläkare ägnat
            största delen av sitt liv åt verksam- het i allmän tjänst, vid
            uppnådd pensionsålder icke skall komma i åtnju- tande av högre
            pension än som motsvarar tre fjärdedelar av vad som utgår till
            sådana befattningshavare. Med hänsyn till vad som upplysts rörande
            Montells levnadsförhållanden är det vidare att antaga, att en
            dylik reduk- tion av pensionsförmånen måste vara rätt så kännbar
            för honom. Det be- höver endast framhållas, att han ännu vid uppnådd
            pensionsålder har att draga försorg om sex barn i skolåldern.
            Under åberopande av det ovan anförda och vad i ärendet förekommit
            vid 1928 års riksdag, få vi hemställa,
          </p>
          <p xml:id="i-4nWWbZCQkm2uSNbSecBicg">
            att riksdagen måtte medgiva, att £. d. provinsiallä- karen Otto
            Montell må, räknat från och med den 13 maj 1927, under sin återstående
            livstid uppbära, ut- över honom författningsenligt tillkommande
            pension, en årlig tilläggspension å allmänna indragningsstaten
            av 1.500 kronor.
          </p>
          <p xml:id="i-CVUtBDuczokbXuzbKawqip">
            Stockholm den 21 januari 1929.
          </p>
          <p xml:id="i-CCUrByVRX3gnAKx6CZZWED">
            D. Hansén.
          </p>
          <p xml:id="i-F8XG5oQKyFR8A5ZjD4xM9g">
            O. Bergqvist. Gustav Rosén. C. I. Asplund.
          </p>
          <pb facs="riksdagen-motions-pdf/data/1929/mot_1929__fk__151/mot_1929__fk__151-004.pdf"/>
          <fw xml:id="i-33wKDXnGEQWWicgU3Yuduf">
            14 Motioner i Första kammaren, Nr 151. Avskrift.
          </fw>
          <p xml:id="i-H5nVZyrbrf96UxyRcwdmYj">
            Härigenom intygar undertecknad, som i egenskap av vice ordförande
            i direktionen för länslasarettet i Haparanda under de år doktor
            Otto Mon- tell innehaft lasarettsläkaretjänsten varit i tillfälle
            att iakttaga, hurusom doktor Montell städse på grund av icke minst
            sitt behärskande av finska språket såsom född i Tornedalen, i
            motsats till tjänstgörande provinsiallä- karen, omfattats av den
            finsktalande befolkningen med särskilt stort för- troende och
            uppskattad hjälp i sjukdomsangelägenheter, vadan doktor Montell
            vid sidan av sin lasarettsläkareverksamhet nedlagt en stor och
            gagnrik förtjänst om sjukvården såväl i Haparanda stad som vid
            sjukresor på landsbygden.
          </p>
          <p xml:id="i-5HKujXmTkfw2x9hGMzriej">
            Råneå den 20 december 1928.
          </p>
          <p xml:id="i-VKhAXaNzesSW8tcQHLeQSf">
            A. EB. Lundin f. d. postmästare i Haparanda.
          </p>
        </div>
      </div>
    </body>
  </text>
</TEI>
