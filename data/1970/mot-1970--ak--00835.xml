<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00835">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__835/mot_1970__ak__835-001.pdf"/>
      <fw xml:id="i-CcHSTyexpTPCiACA2fNDz3">
        Motion i Andra kammaren, nr 835 år 1970 13
      </fw>
      <div xml:id="i-JzqjNTqKtzJutUqZz7g448" type="motHeader">
        <div xml:id="i-2NB2NSVTpcyM8AY4jW9HKv" type="motTitle"/>
        <div xml:id="i-79hqJZgbHsFb7zwVSVUjEe" type="motSubmissionInfo"/>
      </div>
      <div xml:id="i-TXFYQkDcR2woMquVWfHswz" type="motBody">
        <div xml:id="i-WD2SLXkNfg2rpmxru8zhPN">
          <p xml:id="i-93UNscujhEsA2Eas7z5BZq">
            Nr 835 Av herr Lundberg, angående trafikpolitiken.
          </p>
          <p xml:id="i-9NKR8WpFxNgKrLQk3Atu8r">
            Trafikfrågor och dithörande olycksfall och olycksfallsrisker
            är högak- tuella i dagens diskussion. Att högertrafikens införande
            var nödvändigt, oundvikligt och riktigt torde väl de flesta nu
            vara överens om. Tidsfristen mellan andra lagutskottets enande
            om högertrafikens nödvändighet i bör- jan av 1950-talet fram till
            dess införande borde även varit tillräcklig för en genomgripande
            planering, organisation, samordning och anpassning till en annorlunda
            trafiksituation i vårt föränderliga samhälle. Tyvärr synes dagens
            situation visa att ansvariga myndigheter i stället för att samordna
            och effektivisera våra trafikfrågor har vidgat ramen och skapat
            nya äm- betsverk och institutioner med åtföljande byråkrati, vilkas
            uppgifter och tillkomst det är svårt att motivera eller förklara.
            Man får lätt en känsla av att samma metod tillämpats som Chaplins
            pojke gjorde när han gick före och pangade rutor och Chaplin som
            glas- isättare följde efter och satte i nya. För något år sedan
            upplevde vi att s. k. experter reste runt för att över- tyga kommunalmän
            och andra om hur nödvändigt och förmånligt det var att lägga ned
            järnvägar. Likaså prisades en övergång till busstrafik, dess värde
            och hur närfördelaktigt det var. Efter detta har följt att järnvägs-
            linjer nedlagts, järnvägsstationer och hållplatser rivits ned.
            Bussar kom under en tid, men bussturerna tunnades ut, och busslinjer
            lades ofta ned. Kvar blev möjligen en bortglömd soffa, där gles-
            och stationssamhällets pensionärer och andra likt stinsen på semester
            inte kan säga: Nu kom ett tåg, det ger jag f-n i. Glesorternas
            folk får i stället nöja sig med att säga: Nu såg jag ett tåg,
            men det stannade icke. Rationalisering och centralisering möter
            överallt. Det gäller kommunika- tioner, butiker, service över
            huvud taget. Industrin och arbetsplatsen flyt- tas allt längre
            bort. Men det finns ändock en del människor som blivit kvar, och
            för dem är kommunikationsmedlen nästan en livsfråga. Det borde
            varit en självklar nödvändighet att de tunga transporterna och
            persontrafiken på järnvägarna, flottledernas och industrins gods
            m. m. icke tvingades ut på våra landsvägar, där varken vägbana,
            broar eller vägkors- ningar m. m. var anpassade efter biltågens
            längd och tyngd, förrän om- byggnadens färdigställande var klart.
            Så har ej skett; nu kan rationalise- ringsagitatorerna se resultatet
            av sin förkunnelse. Men nu går dessa herrar
          </p>
          <pb facs="riksdagen-motions-pdf/data/1970/mot_1970__ak__835/mot_1970__ak__835-002.pdf"/>
          <fw xml:id="i-8S5SUpdkPjccyw3BbxGoah">
            14 Motion i Andra kammaren, nr 835 år 1970
          </fw>
          <p xml:id="i-AUA2mHCxJJnhLRkLbKGuvj">
            över till en annan sektion, för att därifrån söka agera trafikhomeopat
            med olika sockerpiller. För dem med stora inkomster är detta inget
            problem. De har ju pengar och makt. Men för de små inkomsttagarna
            gäller det att komma till arbetet liksom att familjen trots allt
            är tvingad att ha kontakt med tätorten. En begagnad bil är ofta
            räddningen, men den blir ofta alltför dyr i drift och reparationer.
            Bilprovningsstationerna är bra, men de är meningslösa sedan de
            tog den bästa arbetskraften från verkstäderna och gav den en vit
            rock och uppgift att leta upp eventuella fel. På verkstaden blir
            reparationen dyr på räk- ningen, men knappast förnimbar där angivna
            brister fanns. Om det skall bli en helhet, så är det nu tid att
            jämsides med kontrollen ha en modern och fullt utrustad bilverkstad,
            som under garanti kan i samråd garantera att bilen är fullgod
            när den lämnar både verkstad och besiktning. För denna viktiga
            trafiksäkerhetsuppgift behövs inget särskilt nytt ämbets- verk.
            Inte heller har låginkomsttagarna råd att tvingas till att lägga
            ut hundratals miljoner i extra skatt på sina bilar, därför att
            de som har råd och makt kan tycka något utan att bevisa, eller
            måste visa att de lever, fast alltför dyrt och lättsinnigt för
            dem som skall betala räkningen och slöse- riet med realkapital.
            Den amerikanisering av reklamen, som numera kallas upplysning
            och som sattes in vid övergången från vänster- till högertrafik,
            innebar att den ofta skrämmer i stället för att upplysa. Vid övergången
            i trafiken var det därför alltför många motorfordon som fick stå
            still och alltför sent kom in i trafiken. Bilisternas strålkastarbyte
            blev en fabrikanternas miljonjul- gran, i stället för att myndigheterna
            skulle givit upplysning om att i stället för de nya strålkastarna
            kunde kostnaderna nedbringats till ca en tredje- del genom en
            mycket liten ändring av en detalj. Nu är vi inne i mångmiljonrullningen
            igen. Det gäller millimeterdäcks- fronten, som kommer att kosta
            hundratals miljoner och skövla realkapital, utan att vi vet dess
            meningsfullhet. Om nu en extra skatt måste tagas ut av bilisterna
            så borde den väl gått till väg-, bro- och andra förbättringar.
            Det skulle ge resultat och troligen rädda en del liv. Nu har visst
            även väginsti- tutet kommit på en idé om trängselskatt för stockholmare.
            Att det skall sättas en dyr mätare i varje bil — och mätaravläsare
            skall givetvis tillkom- ma — kommer väl som ett extrapåbud genom
            en annons. Borde vi inte rationalisera även på denna skattefront?
            Tänk om vi tog ut bil- och annan fordonsskatt genom bensinpriset?
            De som har en gammal bil endast för att komma till arbetet etc.
            och nyttjar vägarna ganska litet skulle då få en skatteanpassning
            till körlängden, och skatteuppbörden skulle ske successivt och
            genom en skatt. Nu är man visst inne på tanken att polisen utöver
            millimetermätning skall syssla med en tänkt vägsäkerhetskatekes,
            där de skriftlärda påmint
          </p>
          <pb facs="riksdagen-motions-pdf/data/1970/mot_1970__ak__835/mot_1970__ak__835-003.pdf"/>
          <fw xml:id="i-JHvFPoxeqG5gEGjU9FxWYq">
            Motion i Andra kammaren nr 835 år 1970 15
          </fw>
          <p xml:id="i-BMxLrHDRhvMdfro8z3FvYP">
            sig att det i barndomen fanns en katekes, alltså icke den lilla
            röda, med budord och vad är det. I enlighet med Luther så har
            ju människan »ingen rätt att göra uppror, icke ens mot orätt och
            tyranni». Man frågar om de som kanske tänkte tanken inte kunnat
            fråga trafikpolisen om ett råd och fått upplysning om att den
            måste ägna sig åt att få trafiken att om möjligt flyta fram utan
            alltför många olyckor, i stället för att vid en hindrande bil
            i trafiken hålla katekesförhör. Huruvida trafiksäkerheten kräver
            att dess ansvariga skall genomgå alla förbudstavlor och om de
            någonstans står så glest, att bilisten får tid och möjlighet att
            även se ned på vägbanan och trafiken, så finns det väl alltid
            något nytt och störande som kan sättas upp. Huruvida det är påtänkt
            att de »lärda» varje morgon skall läsa Järtas (?) »Morgonbön för
            alla fyra stånden vid riksdagen i Norrköping år 1800» har ännu
            ej försports. Samma förvirring råder i fråga om fartgränser. Skall
            vi ha 60, 70, 90 eller 110 km farter i trafiken, så bör vi bestämma
            oss hur det skall vara, men då bör väl samma regler gälla vid
            tävlingar etc. Eller är det mer hu- mant och berättigat med de
            olyckor och den fartstimulans som sker i och omkring en tävling?
            Skall vi ha överljudsflyg över våra huvuden m. m.? Hur blir det
            med bullerfrågan? Låt mig konstatera att för allt detta behöv-
            des inget nytt ämbetsverk. Vi har ju polisen, Väg och vatten samt
            en järn- vägsstyrelse med Kungl. Maj:t som överhet, som borde
            ha till uppgift att söka lösa dessa problem. En rationalisering
            i ämbetsfloran skulle ge bättre resultat än ständiga utväxter.
            I dagens situation, med de outbyggda och icke anpassade vägarna
            samt olycksriskerna, borde vi söka att få såväl person- som den
            tunga trafiken att återvända till våra järnvägar och de kollektiva
            trafikmedlen i största möjliga utsträckning. Här liksom annorstädes
            tvingas man till en bättre service men framför allt till en anpassning
            och radikal sänkning av biljett- priserna på ett liknande sätt
            som kommunalmännen i Halmstad har tänkt sig. Men detta förutsätter
            att de ansvariga verkligen har vilja att kunna tänka om i hela
            vår trafikfråga. Det gäller att exempelvis sänka priserna så mycket
            att det för både trafikanten och samhället blir lönande att be-
            träda denna väg. Om Kungl. Maj:t, i samarbete med vägmyndigheter,
            poli- sen och ekonomiskt och organisatoriskt kunniga, med allvar
            och vilja ägnar denna fråga en allsidig genomgång samt tog de
            kanske till synes djärva men absolut nödvändiga initiativ och
            beslut som följdes av hand- ling, skulle vi möjligen kunna få
            ett verkligt resultat av diskussionen och förvirringen i fråga
            om vår trafik och i någon mån kunna minska olycks- fallsriskerna
            i trafiken. Att frågan om jämlikhet i trafiken även för glesbygdernas
            folk och dem som har de långa avståndens problem kräver solidaritet
            och gemenskap, är väl naturligt. Men såväl tätorten som glesbygden
            har värden att bjuda som vi alla behöver och bör ta vara på. Våra
            kommunikationer intar en
          </p>
          <pb facs="riksdagen-motions-pdf/data/1970/mot_1970__ak__835/mot_1970__ak__835-004.pdf"/>
          <fw xml:id="i-PrCdXZc2LarphGFCZNqpt2">
            16 Motion i Andra kammaren, nr 835 år 1970
          </fw>
          <p xml:id="i-BLsuPmnZ3aEQWd9DDTw268">
            nyckelställning, som vi visserligen kan söka gå udenom men aldrig
            komma förbi. Inom trafiksektorn förefaller det som Parkinsons
            lag slagit ut i full blom. Rationalisering har blivit felrationalisering.
            Vi har i vårt rationalise- ringsnit, som ju ändock skulle tjäna
            människan, alltmer börjat avskaffa den service som vanliga enkla
            människor i sin fattigdom trots allt hade. Det har i denna sektor
            mera blivit farten och jäktet som fört till att sam- hället far
            förbi både människor och problem, som vi icke gett oss tid till
            att begrunda eller söka lösa och förklara. Expertsamhället har
            fört till ett tek- niskt robotsamhälle där det affärsmässiga inte
            har plats för människorna. Våra kommunikationer skulle väl trots
            allt ha en tjänande och förmed- lande uppgift och beakta samhällsnyttans
            betydelse. Man borde beakta avstånden och, med hänsyn därtill
            och varthän man syftar, anpassa hur stor samhörighet och solidaritet
            man accepterar. Talet om de kollektiva samfärdsmedlens vinster
            eller förluster, att de skall vara affärsmässiga företag etc.
            måste bedömas från samhällsnyttans synpunkt och med hänsyn till
            människorna. Situationen i dag är att samhället tvingas att ta
            ett steg »tillbakas»&gt; till att söka få människorna att nyttja
            de kollektiva samfärdsmedlen eller också acceptera den trafikförvirring
            vi i dag kan konstatera på det icke utbyggda landsvägsnätet. Gör
            man detta så får vi finna oss i att i stort allt efter väderleks-
            och andra faktorer upp- leva bilismens olyckor och lidanden. Här
            krävs en samordning och en samlad översikt i fråga om de olika
            fak- torer, som är bestämmande för hur våra kommunikationer fungerar
            och är organiserade. Stora och många ämbetsverk och s. k. experter
            har tydligen misslyckats. med att finna en lösning. I dag tvingas
            vi att anlita dem som i sitt dagliga arbete, praktiskt och erfarenhetsmässigt,
            kanske på ett enkelt och natur- ligt och framför allt ekonomiskt
            sätt har möjlighet att finna den lösning vi sökt men icke funnit.
            Vi får akta oss för att även sedan vi tvingat även de lägre inkomsttagarna
            över till en bilburen tillvaro göra den till en så ekonomisk tunga,
            att bördan för de lägre inkomsttagarna blir orimligt tung. Om
            Kungl. Maj:t tog kontakt med personalorganisationerna, vilka prak-
            tiskt och erfarenhetsmässigt dagligdags möter kommunikationsproblemen,
            polisen, vägorganisationerna och dem som likaså skall nyttja transport-
            medlen, ändrar föråldrade lagar, författningar och tillämpning
            med hän- syn till dagens och framtidens samhälle, borde både de
            lättsinniga miljo- nerna och slumpmässiga åtgärderna kunna stävjas
            och en rationell till- lämpning och bättre avvägning föra till
            stora ekonomiska vinster åt bilis- men och samhället samt leda
            till en säkrare trafik. Järnvägsstyrelsen måste även kunna övertygas
            om att en kraftig ned- sättning av järnvägs- och busstaxorna är
            både affärsmässigt och från sam-
          </p>
          <pb facs="riksdagen-motions-pdf/data/1970/mot_1970__ak__835/mot_1970__ak__835-005.pdf"/>
          <fw xml:id="i-3KhSpNFyabuaeT796KpE4k">
            Motion i Andra kammaren, nr 835 år 1970 17
          </fw>
          <p xml:id="i-M3WzGQZULqmFcq8UcdZkMh">
            hällsnyttans och speciellt glesbygdens synpunkt inte blott försvarlig
            utan nödvändig och riktig. Hela denna undersökning, slutledningar
            och initiativ bör ske under kom- munikationsministerns ledning
            och ansvar. Att denna genomgång sker skyndsamt och realistiskt
            måste vara möjligt. Med hänvisning till vad som ovan slumpvis
            påtalats, kommunikationer- nas betydelse, olycksfallsrisker och
            för enskilda som folkhushållet enorma kostnader, hemställes, att
            riksdagen måtte besluta att i skrivelse till Kungl. Maj:t hemställa
            om att rege- ringen, under ledning av kommunikationsdepartementet
            och efter samråd med och hänsyn till personalorganisatio- nerna,
            polisen, järnvägsstyrelsen, vägorganisationer, Lands- organisationen
            och Arbetsgivareföreningen, företager en all- män och skyndsam
            genomgång och prövning av hur orga- nisation, personalfrågor,
            tekniska hjälpmedel, säkerhetsfrå- gor m. m. bäst kan ordnas och
            utformas inom hela kommu- nikationssektorn, att pröva en eventuell
            omläggning och rationalisering av bilskatterna genom att de inbakas
            i bensinpriserna, samt att Kungl. Maj:t snarast lämnar en redovisning
            av inven- teringen jämte därav föranledda förslag och att större
            och kostnadskrävande indirekta beskattningar av bilismen skall
            föreläggas riksdagen för prövning och beslut och inte utfär- das
            av riksdagen underordnade verk.
          </p>
          <p type="date" id="i-3g8vdBckeKwMiFG3dhwTAy">
            Stockholm den 28 januari 1970
          </p>
          <div xml:id="i-G3si3riBn872hSo1PKq3Mb" type="signatureBlock">
            <p who="i-AC8RFPqgo4aFfG6KooA2u5" type="signature">
              John Lundberg (s)
            </p>
          </div>
        </div>
      </div>
    </body>
  </text>
</TEI>
