<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00125">
  <teiHeader>
    <fileDesc>
      <titleStmt>
        <title>angående registreringen av persondata.</title>
        <author>av fru Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående registreringen av persondata.</title>
          <idno type="rdwebb">FY02125</idno>
          <rs type="number">125</rs>
          <ref type="dokument_url_text">http://data.riksdagen.se/dokument/FY02125/text</ref>
          <ref type="dokument_url_html">http://data.riksdagen.se/dokument/FY02125</ref>
          <ref type="dokumentstatus_url_xml">http://data.riksdagen.se/dokumentstatus/FY02125</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6kwSJRfhDkHEmPBPFK8MMS" type="signed"/>
        <correspContext corresp="i-6kwSJRfhDkHEmPBPFK8MMS">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__125/mot_1975__125-001.pdf"/>
      <fw xml:id="i-LkdjBJah9MEQbuHccNyd7p">
        Mot. 1975:125 2
      </fw>
      <div xml:id="i-WMntqRnJoBRFn1YVbeQ58C" type="motHeader">
        <div xml:id="i-Mgu19XwFKdxD344ceCsSq7" type="motTitle"/>
        <div xml:id="i-XWa9gAd5WvEtkijr78SQwR" type="motSubmissionInfo"/>
      </div>
      <div xml:id="i-Lc46TDZDm7M8z6n584axAt" type="motBody">
        <div xml:id="i-31rKkmGuNapwnCuikLbdAn">
          <p xml:id="i-L1uyJZxSkyUahtQxww9EaU">
            Motioner 125-131 Mot. 1975 125-131
          </p>
          <p xml:id="i-UKtNGqhoG9JKnNz9pvWdht">
            Nr 125
          </p>
          <p xml:id="i-MvDfa2e5CvJQXwKXMMDsWa">
            av fru Anér angående registreringen av persondata.
          </p>
          <p xml:id="i-HVdhwGFYRea4rUgcsKzc48">
            Om data och medborgarrätt
          </p>
          <p xml:id="i-Hn1zJg3GQS7RUkC95b3brL">
            När de stora datasystemen sätts upp, blir aldrig de människor
            tillfrågade som verkligen berörs av dem i sitt dagliga liv — de
            slutliga användarna. I denna motion vill jag peka på tre punkter,
            där datatekniken, om det vill sig illa, kan bli använd på ett
            sätt som sårar och skadar den enskilde full- ständigt i onödan.
          </p>
          <p xml:id="i-EVkGSt82nS9Z1xuvi2LH3G">
            Mjukdata och den enskilde
          </p>
          <p xml:id="i-ETorhAL6kGsB6v55JBsW67">
            Mjukdata betyder bedömningsdata — åsikter och omdömen om vissa
            män- niskor, som matas in i en datamaskin, normalt i form av ja-nej-svar
            på mycket stereotypa frågor. Har klienten missbrukat sin permission
            eller inte, har han dåliga familjeförhållanden eller inte, är
            han arbetsvillig eller inte? Den typen av omdömen skall naturligtvis
            över huvud taget brukas med största försiktighet och så långt
            möjligt inte sättas på data alls. Men där det anses nödvändigt
            att göra så, bör det alltid finnas möjlighet för dem som skall
            använda data att se hur pass osäkra dessa data är. Det kan göras
            på många sätt. Man kan ange vem (eller vilken tjänste- ställning)
            som har avgett omdömet, så att man kan få ett begrepp om i vilken
            situation det har fällts och för vilket ursprungligt ändamål.
            Man kan ge utrymme åt avvikande eller motsatta eller kompletterande
            bedöm- ningar från personer med annan utgångspunkt. Man kan registrera
            klientens egen bedömning. Det är inte bara bedömningsdata av denna
            art som har osäkerhetsmar- ginaler. Inte ens vanliga folkbokföringsdata
            är alltid så totalt fasta som de ser ut. I vissa situationer kan
            t. o. m. ett födelsedatum vara kontroversiellt —- en äldre person
            som fötts i hemmet kan ha fått ett födelsedatum av föräldrarna
            och ett annat av prästen. En invandrare från ett land som haft
            många herrar och oroliga förhållanden kan ha en annan åsikt om
            sitt fö- delsedatum än myndigheterna i hemlandet, och i verkligt
            svåra fall kan ett sådant datum ha betydelse för hans medborgartillhörighet.
            Dessa erkänt extrema exempel visar dock hur försiktig man får
            vara med datas felmar- ginaler. I Sverige är det som bekant en
            ibland ganska svävande fråga, om en människa är ensamstående eller
            samboende, och detta kan ha väsentliga konsekvenser för hur hon/han
            behandlas av skilda myndigheter.
          </p>
          <p xml:id="i-UYCAXke6zyEjZjggSdV8GS">
            1 Riksdagen 1975. 3 saml. Nr 125-131
          </p>
          <pb facs="riksdagen-motions-pdf/data/1975/mot_1975__125/mot_1975__125-002.pdf"/>
          <p xml:id="i-X2PL77ZqFrdc4HYdEcoxQH">
            Om man då vill få en rimlig kvalitet på data, måste det finnas
            en typ av kodning som ger utrymme för olika bedömningar av samma
            data eller på något sätt anger osäkerhetsgraden. Givetvis gör
            detta registreringen dyrare och besvärligare. Men vem har någon
            glädje av data, som inte motsvarar verkligheten? Det är att märka,
            att ”verkligheten” i detta fall inte utan debatt kan definieras
            som ”det som myndigheterna har bestämt vara verk- ligt”. Klientens
            egen bedömning kan inte sättas inom klammer. Detta är fullständigt
            bekant för varje socialarbetare på fältet, men glöms stundom bort
            på högre administrativa nivåer. Om verkligheten är motsägelsefull,
            skall inte datorn användas till att ge den ett sken av harmoni
            som den inte äger. Här krävs alltså att alla statliga och kommunala
            myndigheter, som hands- kas med persondata, uppmärksammar problem
            av denna art och detta redan på planläggningsstadiet, så att uppläggningen
            och budgeten för registret tar dessa krav med i beräkningen.
          </p>
          <p xml:id="i-8mwkqxeAmjxaLFTmsa1mfw">
            Selektiv reklam
          </p>
          <p xml:id="i-HCGQkJbsQirSwtzxgN9X3b">
            Den svenska offentlighetsprincipen gör det möjligt för företag
            m. fl. att begära adresser av myndigheterna till medborgare som
            valts ut efter olika principer. Detta sker numera mycket mera
            restriktivt än förr, men det fö- rekommer fortfarande fall där
            människor kan bli ytterst obehagligt berörda av vad som på detta
            sätt kommer i deras brevlådor. Särskilt har uppmärk- sammats fall
            av reklam för barnmat o.d. som sänds även till föräldrar, vilkas
            barn dött på BB. Andra exempel kunde nämnas. Det föreligger en
            möjlighet för medborgaren att slippa sådan reklam genom att begära
            att hans namn generellt inte kommer på sådana listor. Det medför
            emellertid att han också går miste om sådan selektiv reklam som
            kommun, landsting och statliga myndigheter kan vilja sända ut,
            t.ex. om rätt till bostadsbidrag m. m. Det synes möjligt att på
            ganska enkelt sätt göra en skillnad mellan samhällelig och kommersiell
            reklam i detta hänseende, så att medborgare skulle kunna be att
            få slippa den ena sorten men inte den andra. Jag föreslår att
            denna sak snabbt undersöks och att medborgarna ges denna rätt.
          </p>
          <p xml:id="i-9siDs5hruPiztx2PksWUUn">
            Sjukvårdsdata
          </p>
          <p xml:id="i-FunknbyaMPdgzonN2PuxkX">
            Få data torde vara så känsliga för medborgaren som de som angår
            hans sjukdomar. Ingen, vare sig känd eller okänd, önskar att hans/hennes
            psykiatriska diagnos, aborter, könssjukdomar eller övriga svagheter
            skall spridas till en vid krets människor med risk att läcka ut
            till total offentlighet. Läkarnas tystnadsplikt, liksom övrig
            sjukvårdspersonals, är därför också lagfäst. Men det finns hos
            allmänheten en stor misstro mot datasystemens verkliga
          </p>
          <pb facs="riksdagen-motions-pdf/data/1975/mot_1975__125/mot_1975__125-003.pdf"/>
          <fw xml:id="i-SCVAL71EuCxYEuyFktjByD">
            Mot. 1975:125 3
          </fw>
          <p xml:id="i-SZX9H6oBf6futN9ZLP5RgM">
            möjligheter att hålla på denna sekretess. Hittillsvarande rapporter
            om både den fysiska säkerheten och systemsäkerheten hos sjukhusdatasystemen
            har inte gett otvetydiga bevis för att denna oro under alla omständigheter
            är obefogad. Det förekommer därför att patienter vägrar läkaren
            att lägga uppgifter om deras hälsotillstånd och genomgångna sjukvård
            på data. Hur läkaren i detta fall skall förfara är en olöst fråga.
            Kan en patient över huvud taget tas in på sluten vård, om han/hon
            vägrar att låta sig dataregistreras? Denna fråga måste öppet debatteras
            och komma till en vettig lösning. Medicinska diagnoser är dessutom
            ingalunda så säkra som de ser ut och kan variera från sjukhus
            till sjukhus. Även här behövs således angivelser av datakvaliteten.
          </p>
          <p xml:id="i-NyAXSKnsX8kLFseVyuXeE6">
            Jag hemställer 1. att riksdagen begär att regeringen låter utarbeta
            riktlinjer för kodning och registrering av s. k. mjukdata som
            ger en mer nyanserad bild av den enskilde i enlighet med vad som
            anförts i motionen, 2. att riksdagen begär att regeringen låter
            undersöka hur man skall kunna ge den enskilde rätt att slippa
            kommersiell di- rektreklam, som utsänds med hjälp av länsstyrelsernas
            data- register, utan att för den skull bli utan samhällsinformation
            med hjälp av samma register, 3. attriksdagen begär att regeringen
            på lämpligt sätt utreder frågan om patienters rätt att vägra låta
            sig dataregistreras inom sjuk- vården. ;
          </p>
          <p xml:id="i-SRTQmjThE7krZU2QP8WNtM">
            Stockholm den 16 januari 1975 KERSTIN ANÉR (fp)
          </p>
          <p xml:id="i-M3qaDVXzNQopui8ZCVbEnQ">
            1" Riksdagen 1975. 3 saml. Nr 125-131
          </p>
        </div>
      </div>
    </body>
  </text>
</TEI>
