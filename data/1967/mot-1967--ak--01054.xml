<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__1054/mot_1967__ak__1054-001.pdf"/>
      <div type="motHeader" xml:id="i-LfCySzDXVmnWmgnT2qqfWU">
        <div type="motTitle" xml:id="i-9LzzTAgx4hyW3a41Q6z35A"/>
        <div type="motSubmissionInfo" xml:id="i-QwrPDzE3VaKX8rZdNmJcr8"/>
      </div>
      <div type="motBody" xml:id="i-DAL1VSZRpu7dyT55358EkM">
        <div xml:id="i-RRiPBgEHu4DUsayFQEj7Wz">
          <p xml:id="i-JMwPPRcvCzHzydtVT7W7Yo">
            4 Motioner i Andra kammaren, nr 1054 år 1967
          </p>
          <p xml:id="i-9gWXVQWKpYRyeJ9Vwdsxkt">
            Nr 1054
          </p>
          <p xml:id="i-6Mvwk7di8XSYzZb5bsmzxB">
            Av herr Karlsson i Huddinge m. fl., i anledning av Kungl. Maj:ts
            proposition nr 95, ang. riktlinjer för jordbrukspoliti- ken m.m.
          </p>
          <p xml:id="i-QLSh7dDEN6RGHPJTnd4EUL">
            (Lika lydande med motion nr 858 i Första kammaren)
          </p>
          <p xml:id="i-TiCf4SJGChyJ8mKiPd6Y2i">
            1960 års jordbruksutrednings förslag, som ligger till grund för
            Kungl. Maj:ts proposition 95 om riktlinjer för jordbrukspolitiken,
            går i korthet ut på: 1. En viss nedbantning av jordbruksproduktionen
            till vad som behövs som minimum för självförsörjning i händelse
            av krig och avspärrning (be- redskapsalternativet). 2. Upprätthållandet
            av en sådan produktionsvolym medelst en prisnivå som starkt —
            och i praktiken i stegrad grad —- avviker från världsmarkna- dens
            (högprislinjen). Upprätthållandet av en svensk jordbruksnäring
            av större omfattning gö- res till i huvudsak en beredskapsfråga
            och kostnaderna härför blir härige- nom på sätt och vis en del
            av försvarsbudgeten. Visserligen förutsätter utredningen en viss
            fortsatt rationalisering inom jordbruksproduktionen och föreslår
            också viss ökning av de rätt blyg- samma statliga stödåtgärderna
            härför. Något egentligt perspektiv om avse- värt större lönsamhet
            och konkurrenskraft hos näringen har emellertid de sakkunniga
            icke ansett sig kunna teckna. Detta synes oss vara en följd av
            att utredningen inte gått in för att allsidigt analysera olika
            tänkbara pro- duktionsförutsättningar med utgångspunkt från förhandenvarande
            utveck- lingstendenser i fråga om jordbruksteknik och driftsformer
            liksom också möjliga förändringar av jordbrukspolitikens mål och
            medel. Utöver en viss anpassning av jordbrukspolitiken till nya
            förhållanden lämnar utredning- en jordbrukets kardinalproblem
            om lönsamhet och prisnivå därhän bakom beredskapsjordbrukets ridå.
          </p>
          <p xml:id="i-7NfQSsfLHwdTPewdRUKmQ9">
            Den animaliska produktionen
          </p>
          <p xml:id="i-BS4ZUbGUHw1tZehKMcyhbV">
            Utvecklingen av jordbruksproduktionens tekniska förutsättningar
            måste obevekligen bli bestämmande för jordbrukets driftsformer.
            Det var länge- sedan varje lantbrukare själv malde sin spannmål
            men det är mindre än en mansålder sedan smör- och ostframställningen
            på allvar flyttade över från lantmannahemmen till moderna, gemensamhetsägda
            storföretag. Unge- fär samtidigt gick det samma väg med slakten.
            Förädlingsarbetet har på relativt kort tid förvandlats från hantverk
            till storindustri.
          </p>
          <pb facs="riksdagen-motions-pdf/data/1967/mot_1967__ak__1054/mot_1967__ak__1054-002.pdf"/>
          <p xml:id="i-QnnwCHpqjUC92Qcz7Vhbas">
            Motioner i Andra kammaren, nr 1054 år 1967 5
          </p>
          <p xml:id="i-VCxQbSsdMKpK6cRtAkxX2H">
            Vad blir då nästa »språng» i utvecklingen? Blir det måhända stordrift
            i fråga om vegetabilieprodukternas förädling i form av animalisk
            produk- tion? »Fläskfabriker» finns redan och liksom många stora
            hönserier utan direkt anknytning till annan jordbruksproduktion.
            »Mjölkfabriker» av samma karaktär saknas dock ännu praktiskt taget.
            Att dylika driftsformer ännu har en begränsad omfattning synes
            främst bero på att så länge småbruken finns så finns också gamla
            djurstallar och inte minst billig arbetskraft. Småbrukarna måste,
            för att över huvud taget få någon egentlig försörjning, låta växtgrödorna
            gå genom djurkropparna, hur orationell och föga lönande denna
            produktion än är. Småbruket slås nu ut i massomfattning även om
            det ännu svarar för ett stort överskott av animalieprodukter,
            ett överskott som i sin tur också hämmar andra drifts- former.
            Vad kommer då att inträffa när småbruket till stor del försvunnit,
            vilket alla tycks anse vara ett relativt näraliggande perspektiv?
            Vad inträffar då överskottsproduktionen ersätts med underskott?
            Nya djurstallar blir säkert inte särskilt räntabla på familjejordbruk
            även om dessa kommer att få normjordbrukets arealer. Man kan säkerligen
            också räkna med att starkt utökade arealer för familjejordbrukare
            kommer att betyda ett minskat in- tresse för den slitsamma animalieproduktionen,
            som innebär stora investe- ringar i byggnader och djur, orimlig
            arbetstid och frånvaro av semester. Animalieproduktionen svarar
            för cirka 4/5 av den svenska jordbrukspro- duktionens värde. Jordbruksutredningen
            borde, enligt vår mening, ingående ha analyserat vad som kommer
            att hända med denna huvudsakliga del av jordbruksnäringen efter
            det att småbruken försvunnit. Vilka driftsformer kan här tänkas,
            under vilka allmänt-ekonomiska förutsättningar kan ani- malieproduktionen
            fortsätta och i vilken tillnärmelsevis omfattning be- träffande
            olika produkter? Av tillgängligt material, delvis citerat i propositionen,
            framgår att anima- lieproduktionen är förhållandevis minst subventionerad.
            I procent av im- portvärdet var sålunda förra året införselavgiften
            för smör 39, för fläsk 417, för nötkött 86, medan den för vete
            var 130 och för socker 306. Inga som helst uppgifter och beräkningar
            föreligger beträffande vilka animalie- priser som vore möjliga
            under förutsättning av foderpriser som inte som nu dikterades
            av upptrissade inhemska spannmålspriser utan av faktiska priser
            på den internationella marknaden. Jordbruksutredningen liksom
            jordbruksministern utgår a priori från att vi i händelse av avspärrning
            bör vara säkrade ett minimum av vegetabilisk produktion. Varför
            betraktas denna utgångspunkt som självklar? Spannmål och fodermedel
            kan lagras nästan hur länge som helst vilket däremot inte gäller
            animaliska livsmedel. Det vore, enligt vår mening, riktigt att
            redan nu ta sikte på en lågpris- linje på i vart fall vegetabiliska
            produkter, varigenom produktionskostna- derna för animalier, som
            svarar för en stor del av en normalfamiljs livs-
          </p>
          <pb facs="riksdagen-motions-pdf/data/1967/mot_1967__ak__1054/mot_1967__ak__1054-003.pdf"/>
          <p xml:id="i-Y5q6v8BarRuXFuPSGrfBXt">
            6 Motioner i Andra kammaren, nr 1054 år 1967
          </p>
          <p xml:id="i-6fHaGvmg7xP6FSPWYS2oyZ">
            medelsbudget, väsentligt skulle minskas. Tillsammans med nya
            driftsfor- mer, som förut antytts som sannolika, skulle ett nytt
            perspektiv kunna öppnas för svensk livsmedelsproduktion. Vi skall
            inte här närmare gå in på de frågor som torde belysas i sam- band
            med en utredning av spörsmålet om animalieproduktionens framtid
            i vårt land, såsom förutsättningarna för billigt grovfoder, billig
            betesdrift lik- som nedbringandet av såväl arbetskrafts- som byggnadskostnader
            vid verk- lig stordrift osv. En fråga av stor vikt är också under
            vilka förutsättningar stordriften även på detta område kan tänkas
            i kooperativa former.
          </p>
          <p xml:id="i-JY2r6Ey3Xojsm4y5H3dtGn">
            Hög- eller lågprislinje Vi anser det vara högst olyckligt med
            en fortsatt fastlåsning vid det nu- varande höga och ständigt
            ökande gränsskyddet på jordbruksprodukter. Som anföres i propositionen
            har sedan 1956 det genomsnittliga gränsskyd- det på jordbruksprodukter
            stigit från ungefär 30 till för närvarande ca 74 4, av importvärdet.
            Denna prispolitiska linje fördyrar väsentligt, som redan anförts,
            den animaliska produktionen. Det står vidare klart att en liberalisering
            av det internationella varuutbytet även i fråga om livsmedel förr
            eller senare måste komma till stånd, vilket också jordbruksministern
            förutsätter. Allra först borde en sådan genomföras mellan de nordiska
            län- derna med sikte på en gemensam nordisk marknad även i fråga
            om livs- medel. Mest väsentligt är emellertid att en lågprislinje
            är mera rättvis ur social synpunkt. Som konsumentrepresentanterna
            i jordbruksutredningen fram- hållit är lågprislinjen »den förmånligare
            för de lägre inkomsttagarna som använder en betydande del av sin
            inkomst till livsmedel». Utredningens och regeringens prispolitiska
            perspektiv, som inte utlovar några lägre livsmedelspriser vare
            sig absolut eller relativt, är inte ofrån- komligt. Utöver vad
            vi anfört beträffande förutsättningarna för fortsatt animalisk
            produktion vill vi framhålla som vår uppfattning att också för
            den vegetabiliska produktionen de strukturella frågorna är avgörande.
            Na- turligtvis förutsätter vi inte att en lågprislinje bör utesluta
            varje statligt produktionsstöd speciellt under en övergångsperiod.
            Men detta stöd borde i första hand utgå för att radikalt förstora
            produktionsenheterna, befordra nya driftsformer och rationalisering.
            Gränsskyddet beräknas kosta konsumenterna omkring 2 miljarder
            per år. Om bara en mindre del av denna summa användes för här
            nämnda än- damål skulle jordbruksnäringen i vårt land snabbt kunna
            få ett verkligt perspektiv och föras ur den onda cirkel den hamnat
            i.
          </p>
          <p xml:id="i-XPSyu64ddRnzibdkg9nouq">
            Den vegetabiliska produktionen Av flera tecken att döma — jordbrukets
            tekniska utveckling och den faktiska krisen inom den nuvarande
            animalieproduktionen — kommer fa- miljejordbruket, i form av en-
            och tvåfamiljsjordbruk, att ha bästa förut-
          </p>
          <pb facs="riksdagen-motions-pdf/data/1967/mot_1967__ak__1054/mot_1967__ak__1054-004.pdf"/>
          <p xml:id="i-V47xsNNjAxKFKLqFZiegaA">
            Motioner i Andra kammaren, nr 1054 år 1967 7
          </p>
          <p xml:id="i-Mf7yhheE2kPBvJptVuPMQe">
            sättningar att fortbestå inom den vegetabiliska produktionen.
            Även under traktorers och skördetröskors betingelser synes denna
            jordbruksform kun- na hävda sig. Förutsättningarna är tillräckligt
            stora arealer, som kan ta i anspråk all arbetskraft, tillfredsställande
            arrondering samt specialisering på särskilt lämpliga kulturer.
            Som framgår av jordbruksutredningens material tycks den inte ha
            tagit intryck av tillgängligt material om den pågående löskopplingen
            av vege- tabilieproduktionen från den tidigare obligatoriska samhörigheten
            med framställningen av animalier. Men är »kreaturslösheten&gt; en
            tillfällighet vid medelstora och större gårdar. Om den, som vi
            velat antyda, är uttryck för en tekniskt betingad utvecklingsprocess
            måste frågan om förstoringen av familjejordbruken ställas på ett
            annat sätt än hittills. Om jordbruken som kombinerade produktionsenheter
            alltmer kommer att avlösas av specialise- rade sådana är det uppenbart
            att den strukturella nydaningen ställs inför uppgifter av en helt
            annan storleksordning än tidigare. Jordbruksministern uppger i
            propositionen att jordbruksföretagens ge- nomshnittliga storlek
            de senaste 20 åren ökat från 12 till 16 ha. Det är alltså resultatet
            av allt arbete med yttre rationalisering under två årtionden!
            Var och en måste med hänvisning till nuvarande jordbrukstekniska
            förhållan- den medge att detta är ett misslyckande. Orsakerna
            till denna långsamhet i fråga om den strukturella omvand- lingen
            är att söka på flera områden. Det är fråga om brist på kapital,
            och särskilt billigt sådant, hos jordbrukare som i och för sig
            önskar förstora sina jordbruk. De statliga stödåtgärderna, mest
            i form av kreditgarantier, har varit helt otillräckliga. Särskilt
            under en omställningsperiod, då en jordbrukare kanske bör förvärva
            50—75 tunnland jord, behövs stora kre- diter och därtill billiga
            och inte bara i fråga om jordköp utan också drifts- lån för att
            anskaffa den maskinpark som behövs för att bruka de utökade arealerna.
            Först efter en övergångsperiod kan den större produktionsenhe-
            ten bli rationell och ägnad att ge en bättre förräntning. En annan
            orsak är bristen på tillskottsjord, som ibland beror på icke-
            jordbrukares obenägenhet att avyttra för rationalisering behövlig
            jord på grund av kapitalplaceringsmotiv. Det utökade sterbhusägandet
            av samma skäl utgör också ett hinder. Som några reservanter i
            jordbruksutredningen påpekat har utredningen tagit för löst på
            frågan om en ökad rörlighet i markdispositionen som en förutsättning
            för snabbare storleksrationalise- ring. För oss synes en radikalt
            ändrad jordlagstiftning vara påkallad, som på ett helt annat sätt
            än nu möjliggör att medelst expropriation och på an- nat sätt
            disponera jordbruksjord för rationaliseringsändamål. Storleken
            av jordbruk med inriktning på växtodling som huvudsaklig inkomstkälla
            måste bli en helt annan än som förutsattes både 1947 (10—20 ha)
            och i senare riksdagsbeslut beträffande familjejordbruk. Säkerligen
            borde minst 50 ha sättas som undre gräns. Därigenom skulle förutsättning-
            ar skapas för en extensiv produktion där mindre inkomster — men
            också
          </p>
          <pb facs="riksdagen-motions-pdf/data/1967/mot_1967__ak__1054/mot_1967__ak__1054-005.pdf"/>
          <p xml:id="i-TiH8moTnHjTC76E9XeDe17">
            8 Motioner i Andra kammaren, nr 1054 år 1967
          </p>
          <p xml:id="i-C3MEe42rGjzYNotqQWJ3Pb">
            mindre utgifter — per arealenhet kompenseras genom större arealer.
            Vä- sentligt större arealer per brukningsenhet och specialisering
            synes oss möjliggöra ett bibehållande av svensk vegetabilieproduktion
            på för jord- bruksproduktion tjänlig mark i vårt land även med
            lägre priser än nu. Också på detta område har emellertid jordbruksutredningen
            avstått från att mera grundligt penetrera förhållanden och förutsättningar.
            Vad som borde utredas är alltså förutsättningarna för en anpassning
            av den svenska vegetabilieproduktionen till internationell prisnivå,
            främst i fråga om foder för animalieproduktionen, oljeväxter,
            potatis och, i viss mån, brödspannmål. Vilka följder kan en sådan
            anpassning innebära för Jordbruket i sin helhet och vilket statligt
            stöd kan tänkas behövligt för att upprätthålla en produktionsnivå
            som från olika samhälleliga synpunkter kan anses önskvärd. Undersökningen
            borde givetvis utgå från ur växtod- lingssynpunkt rationella driftsenheter.
            Vidare borde en plan utarbetas för att med hjälp av ett starkt
            utökat statligt ekonomiskt stöd samt åtgärder på jordlagstiftningens
            område påskynda jordbrukets strukturella omdaning.
          </p>
          <p xml:id="i-54GHfKtmrLgBjUD4x4AsCT">
            Sammanfattning
          </p>
          <p xml:id="i-7arEbLnoV3iXGvvojLgjn3">
            Det finns också andra motiv än de förut anförda för övergång
            till en låg- prislinje för livsmedel. Sverige är ett utpräglat
            industriland med stor ex- port och ett väsentligt beroende av
            internationella prisförhållanden. Övergången till en lågprislinje
            kommer att få omfattande konsekvenser för konsumenterna och för
            jordbruksnäringen. Som vi redan framhållit kommer den animaliska
            produktionen — sett isolerat — att gynnas genom väsentligt lägre
            foderpriser och minskat behov av gränsskydd. Vegetabilie- produktionen
            kommer emellertid att utsättas för påfrestningar, särskilt som
            gränsskyddet där är väsentligt högre. Dämpningen av dessa är en
            fråga om en snabb och radikal strukturomdaning av brukningsenheterna.
            Strukturomvandlingen står i all sin obeveklighet på dagordningen
            inom hela näringslivet. Statsmakterna och samhället engageras
            alltmer — eko- nomiskt och i viss mån via lagstiftningen. Jordbruket
            kan inte stå utan- för denna process. Det måste betraktas som
            en oskiljaktig del av hela lan- dets ekonomi. Vad vi åsyftar är
            kort och gott en ny jordbruksutredning från delvis andra utgångspunkter
            än de som angavs i direktiven 1960. Det är övergång till lågprislinjen,
            med dess konsekvenser på olika områden som här an- getts, samt
            en resolut insats av statsmedel för en snabb omdaning av jord-
            bruksstrukturen och befordrandet av nya driftsformer. Allt med
            utgångs- punkt från vad som kan anses riktigt med hänsyn till
            hela folkhushåll- ningens situation. Vi har noterat vad jordbruksministern
            framhållit i propositionen om produktionsformerna inom jordbruket:
            &gt;»även om familjejordbruken enligt min bedömning för överskådlig
            tid kommer att dominera inom det svenska
          </p>
          <pb facs="riksdagen-motions-pdf/data/1967/mot_1967__ak__1054/mot_1967__ak__1054-006.pdf"/>
          <p xml:id="i-SK6zFrxaq7EtGFtg8kbd11">
            Motioner i Andra kammaren, nr 1054 år 1967 9
          </p>
          <p xml:id="i-E9bVF4VjHWZZQSuaRFkunS">
            jordbruket, anser jag att statens medverkan i arbetet med jordbrukets
            ratio- nalisering i princip bör avse nybyggnad av effektiva jordbruksföretag
            utan begränsning till någon företagsform. Det är vidare enligt
            min mening av stor vikt att rationaliseringsarbetet särskilt främjar
            specialisering och över- gång till drift i större skala inom jordbruksproduktionen.
            Erfarenheterna visar nämligen att sådana driftsformer ger rationaliseringsvinster
            som kan komma både producenter och konsumenter till godo.» Denna
            fördomsfria hållning i fråga om olika driftsformer inom jordbru-
            ket sammanfaller med vår uppfattning. De olika praktiska förslag
            som ställts i regeringens proposition betrak- tar vi som åtgärder
            för dagen men tyvärr öppnar de inte någon egentlig framtid för
            svensk jordbruksnäring. Vi betraktar dem emellertid i allmän-
            het som framsteg jämfört med nuvarande statliga rutinbestämmelser.
            De föreslagna stödåtgärderna för jordbrukets rationalisering är
            synner- ligen otillräckliga, för att inte säga betydelselösa,
            och har prutats ned även i förhållande till utredningens i sig
            själva blygsamma propåer. Särskilt otill- fredsställande synes
            oss vara det otillräckliga stödet åt den yttre rationalise- ringen.
            Avvecklingen av småbruksstödet och dess förvandling till avgångsveder-
            lag under vissa förutsättningar kan vi med en viss tvekan acceptera.
            Vi anser emellertid att samhället här borde vara generösare och
            mycket väl kunde ge ett verkligt avgångsvederlag, allra helst
            som denna ersättnings- form vunnit stor omfattning inom andra
            näringsgrenar. Vi avstår emeller- tid här från att nu ställa konkreta
            tilläggsyrkanden. Med hänvisning till vad ovan anförts hemställer
            vi, att riksdagen i anledning av Kungl. Maj:ts proposition om
            riktlinjer för jordbrukspolitiken måtte besluta att i skri- velse
            till Kungl. Maj:t hemställa om en allsidig utredning angående
            a) övergång till en lågprislinje för jordbruksprodukter och en
            i första hand gemensam nordisk livsmedelsmark- nad; b) konsekvenserna
            härav för såväl den animaliska som vegetabiliska produktionen;
            c) åtgärder för att på olika sätt befordra nya driftsfor- mer
            inom jordbruksproduktionen och en snabb struktu- rell omdaning
            av jordbruket.
          </p>
          <p xml:id="i-AYsZADh82mRfAbnyRi8pML">
            Stockholm i maj 1967
          </p>
          <p xml:id="i-4zbvmWT7w3ZdmJiBYpsCw7">
            Erik Karlsson (k) Henning Nilsson (k) Gunvor Ryding (k) i Huddinge
            i Gävle Axel Jansson (k) Sven Hector (k) Gustav Lorentzon (k)
            C. H. Hermansson (k) Gösta Andersson (k)
          </p>
          <p xml:id="i-T9etKurSew1mUhYYxAHsQe">
            i Luleå
          </p>
        </div>
      </div>
    </body>
  </text>
</TEI>
