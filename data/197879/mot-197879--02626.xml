<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02626">
  <teiHeader>
    <fileDesc>
      <titleStmt>
        <title>med anledning av propositionen 1978/79:178 om husläkarsystem inom hälso- och sjukvården m. m.</title>
        <author>av Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:178 om husläkarsystem inom hälso- och sjukvården m. m.</title>
          <idno type="rdwebb">G2022626</idno>
          <rs type="number">2626</rs>
          <ref type="dokument_url_text">http://data.riksdagen.se/dokument/G2022626/text</ref>
          <ref type="dokument_url_html">http://data.riksdagen.se/dokument/G2022626</ref>
          <ref type="dokumentstatus_url_xml">http://data.riksdagen.se/dokumentstatus/G2022626</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J6yipgTL1HR4drx72SwYeV" type="signed"/>
        <correspContext corresp="i-J6yipgTL1HR4drx72SwYeV">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2626/mot_197879__2626-001.pdf"/>
      <fw xml:id="i-HDf5StMgy3B16C6GhJ7efT">
        Motion 1978/79:2626
      </fw>
      <div xml:id="i-HV8NRSaqkD9vWTdNgiNqaZ" type="motHeader">
        <div xml:id="i-Gxs6hpZ7Yf4BBaYaHkMRiE" type="motTitle"/>
        <div xml:id="i-THASGFBLFZhRg4ntKmNvFd" type="motSubmissionInfo"/>
      </div>
      <div xml:id="i-CVEhfdJe45bdSYph2gzsDM" type="motBody">
        <div xml:id="i-L4pQF9LGEaQdUuFuW2QkWh">
          <p xml:id="i-PsnNRaxzaHecAE9NbZh7RT">
            av Gunnar Biörck i Värmdö med anledning av propositionen 1978/79:178
            om husläkarsystem inom hälso- och sjukvården m. m.
          </p>
          <p xml:id="i-Jnv4tRrSgSDqnaGhk8DHZz">
            Allmänna överväganden
          </p>
          <p xml:id="i-HxZ7Mi2yjJJJGaJVQp99km">
            Husläkarpropositionen (1978/79:178) är en besynnerlig proposition.
            Efter 49 sidor under rubriken ”Allmänna överväganden” hemställer
            föredragan- den till regeringen att föreslå riksdagen ”att godkänna
            de riktlinjer för successiv uppbyggnad av ett husläkarsystem”,
            som hon angett i det föregående, varefter regeringen föreslår
            riksdagen ”att godkänna det förslag” , som föredraganden lagt
            fram. Riksdagen har alltså att försöka få grepp om dels de ”riktlinjer”,
            som föredraganden här och var i texten utvecklat (”enligt min
            mening”, ”för egen del”, ”enligt min bedömning” etc.), dels de
            ”förslag” , vilka regeringen önskar att riksdagen skall godkänna.
            ”Riktlinjerna” får väl anses omfatta principiella önskemål och
            ställnings- taganden, ”förslagen” borde väl med hänsyn till riksdagens
            konstitutionella befogenheter avse antingen ny lagtext eller en
            begäran om medelsanvisning, eller bådadera. I själva verket innehåller
            propositionen ingendera, utan riksdagen inbjuds endast att godkänna
            en samling önskemål, av vilka många är helt okontroversiella medan
            andra är dubiösa. Ingetdera slaget är dock formulerat på ett klart
            och preciserat sätt, men bådadera väcker däremot den gamla frågan:
            ”Erk du, Maja du, så skall vi ha”t — men Erk du, Maja du, var
            skall vi tat?”
          </p>
          <p xml:id="i-T7GS7mC98ZAKimJq9kndjU">
            ”Husläkarsystemet” — eller kort och gott: vårdcentralen
          </p>
          <p xml:id="i-GoEY7GTUZx8dYxD2HVgKUU">
            Vad avses då med en ”husläkare” och på vad sätt utgör flera husläkare
            ett ”system”? Möjligen har begreppet sitt ursprung långt tillbaka
            i tiden, då furstar och stormän vid sina hov, för sitt ”hus”,
            hade en anställd läkare. Senare, under 1800-talet, kom begreppet
            att appliceras på praktiserande läkare, som genom omständigheternas
            makt kom att anlitas av mer eller mindre välbärgade familjer,
            och som därigenom också lärde känna sina patienters miljöförhållanden
            och personliga relationer. Hästdroskan med doktorn och hans läkarväska
            blev en välkänd företeelse i dåtidens stadsbild. Många ”hus” kom
            därvid att dela på samma doktor. Barn blir ofta sjuka, och förritiden
            dog många barn och ungdomar i infektionssjukdomar. Husläkaren
            var därför också, och inte minst, barnläkare. Själv kan jag ännu
            minnas vår husläkare, som kom hem och ordinerade våtvarmt omslag
            runt bröstet mot
          </p>
          <pb facs="riksdagen-motions-pdf/data/197879/mot_197879__2626/mot_197879__2626-002.pdf"/>
          <fw xml:id="i-Mw6o9EiTWYjHgdYTB96Ux3">
            Mot. 1978/79:2626 6
          </fw>
          <p xml:id="i-VbtuMd1wC6AuinuHUFvwa3">
            hosta och feber, en prydlig äldre herre med kalla öron, stubbad
            mustasch och stärkta manschetter. Husläkaren fanns, och han kunde
            allt. Kunskapen om sjukdomarnas väsen var mera ofullkomlig, möjligheterna
            att ställa en riktig diagnos mycket vanskligare och att sätta
            in en. radikal behandling mycket sämre än nu. Däremot var troligen
            den intuitiva förmågan att bedöma patientens prognos skarpare
            utvecklad än i våra dagar. En väsentlig delav läkarens uppgift
            var att hålla patienten vid gott mod, se till att han fick god
            omvårdnad och i övrigt hoppas på naturens egna, läkande krafter.
            Sådana husläkare är nu mycket sällsynta, men i bästa fall ännu
            inte helt utdöda. Ännu finns det privatpraktiker med en begränsad
            kundkrets och kanske några behjärtade distriktsläkare, som ställer
            upp för sina patienter både dag och natt. Vi skall vara rädda
            om dem och försöka avlocka dem deras hemligheter, innan det oåterkalleligen
            är för sent. Men varför har det blivit så här? Samhällsutvecklingen,
            sägs det. Men att en tredjedel av privatpraktiker- kåren i dag
            utgörs av pensionärer och att hälften är över 55 år beror främst
            på J. Axel Höjers envetna ansträngningar att socialisera den svenska
            läkarkåren på 1940-talet. Innan detta hot mot en kår av dittills
            fria yrkesutövare blev manifest, var det nämligen naturligt för
            den läkare, som efter ett antal underläkarår ansåg sig färdiga
            med sin utbildning, att ta med sig sin låda patientkort och slå
            upp en praktik i den trakt, där han under tiden blivit känd. Inför
            hotet om socialisering upphörde denna utveckling snabbt. Få var
            de, som vågade ta språnget ut i det okända. När ungefär samtidigt
            härmed de yngre läkarnas fackliga rörelse lyckades tillförsäkra
            underläkarna hyggliga löneförhållanden, kom lusten att lämna sjukhusmiljön
            att minska; genom bristen på nyetablerade privatpraktiker kom
            sjukhusläkarnas mottagningar att svälla. Detta skapade i sin tur
            underlag för flera underläkarbefattningar, och när inte ens deras
            medverkan i de reguljära, öppna sjukhusmottagningar- na räckte
            till att möta anstormningen, särskilt i de större städerna, blev
            det till slut de akuta jourmottagningarna som fick dra det tyngsta
            lasset. När man började reagera för de uppenbara missförhållanden,
            som uppkom- mit, och sedan de krav på reglerad arbetstid, som
            arbetarrörelsen kämpat för, också började aktualiseras inom läkarkåren
            (där provinsial-/distriktsläkaren inte längre, som så ofta förr,
            var gift med en sjuksköterska), började man inrätta två- och flerläkarstationer
            för att minska jourbelastningen, och därifrån har utvecklingen
            nu gått mot s. k. vårdcentraler, av vilka det redan torde finnas
            över 700 i landet. Vad ”husläkarsystemet” egentligen förefaller
            att innebära är en eller annan form av bemanning av vårdcentraler
            med ”allmänläkare” tillsammans med distriktssköterskor, sjukgymnaster,
            kura- torer, arbetsterapeuter, socialassistenter, sekreterare
            etc. Med det gamla husläkarbegreppet, vetskapen om att ha en doktor,
            förtrogen med familjen och familjens förtrogne, beredd att ställa
            upp i alla väder, har den i
          </p>
          <pb facs="riksdagen-motions-pdf/data/197879/mot_197879__2626/mot_197879__2626-003.pdf"/>
          <fw xml:id="i-FXjBtHNh4C8NS7FppXmkST">
            Mot. 1978/79:2626 i
          </fw>
          <p xml:id="i-8fNUJSFdNefHodoz3PqpWw">
            propositionen skisserade s. k. husläkaren uppenbarligen ingen
            likhet. Det rör sig om en falsk varubeteckning. Den s.k. husläkaren
            är helt enkelt en distriktsläkare på vårdcentral med ett på ett
            eller annat sätt definierat ”upptagningsområde”. Vad man hoppas
            kunna uppnå är kontinuitet i relationen patient-läkare (eller
            åtminstone patient-vårdcentral) och en s. k. ”helhetssyn”', ett
            av de f.n. fashionabla modeorden i sjukvårdsdebatten — fastän
            detta är något som goda läkare i alla tider har insett: ”Det är
            viktigare att veta vem patienten är, som har sjukdomen, än att
            veta vilken sjukdom patienten har.” (William Osler, amerikansk
            medicinprofessor, vid sekelskif- tet.) Det är förmodligen bra
            för varje befolkningsgrupp att ha en ”vårdcentral” någorlunda
            närbelägen, där man kan få råd och hjälp med enkla förfrågning-
            ar, hälsoundersökningar, vaccinationer, kontroll av beskedligare
            kroniska sjukdomar, receptförnyelser, intyg, vissa ”behandlingar”
            (omläggningar, sjukgymnastik, arbetsterapi etc.) och där man kanske
            också kan tillhandla sig sjukvårdsartiklar och ej receptbelagda
            läkemedel (det kan ju knappast finnas apotek på varje vårdcentral).
            Det kan säkert också vara bra att ha en vårdcentral som stödjepunkt
            för sådan hemvårdsverksamhet, som torde bli allt ofrånkomligare
            i framtiden, liksom för en del socialvårdande verksam- het. Den
            fråga som uppställer sig är emellertid vilka arbetsuppgifter som
            i realiteten kommer att tillfalla vårdcentralens läkare på den
            medicinska sidan. Detta beror naturligtvis på bl. a. följande
            faktorer: befolkningens ålderssam- mansättning, de relativa avstånden
            mellan bostaden och vårdcentralen resp. närmaste sjukhus, vårdcentralens
            öppethållandetider och kompetensen hos dem som arbetar där.
          </p>
          <p xml:id="i-7jcpBQ85aPjFpiwFjEXEvC">
            Kontinuitetsfrågan
          </p>
          <p xml:id="i-WGTCkfpdshy7mSdTMnDZRu">
            Samtidigt som jag alltså delar uppfattningen att en vårdcentral
            kan fylla en viktig uppgift som medicinsk när-service-instans,
            känner jag mig mycket osäker på, vilken uppgiftsfördelning mellan
            denna och det för ”upptagnings- området” ansvariga sjukhuset,
            som kan bli aktuell. Om man nämligen bortser från enklare medicinska
            rådfrågningar och kontroller, måste man ha klart för sig att en
            stor del av allmänhetens anspråk på sjukvård består av akuta insjuknanden
            och olycksfall, sjukdomar eller tillstånd, som kräver operativ
            behandling samt tillstånd som behöver fortsatt kontroll hos specialist,
            helst med sjukhusresurser. Jag har haft tillfälle att analysera
            sjukvårdsbehovet under livstiden hos en person i pensionsåldern:
            det omfattar fyra akuta och tre icke-akuta operationstillfällen,
            åtta akuta intagningar för medicinsk vård, därav hälften för infektionssjukdomar,
            därtill kommer upprepade, mestadels årliga, kvalificerade specialistkontroller
            för vissa åldersmässiga förändringar. Intet av detta torde kunna
            ha handlagts av en allmänläkare på en vårdcentral på annat sätt
            än genom remisser till
          </p>
          <pb facs="riksdagen-motions-pdf/data/197879/mot_197879__2626/mot_197879__2626-004.pdf"/>
          <fw xml:id="i-KB1xdZ9qtqmTQvEx9PeH5g">
            Mot. 1978/79:2626 8
          </fw>
          <p xml:id="i-3ear2GnZU6kHktSqihBoMu">
            vederbörande sjukhus. Det är också uppenbart, att de flesta patienter,
            som varit tillräckligt sjuka för att över huvud taget ha beretts
            vård på sjukhus, vid utskrivningen främst önskar bibehålla kontakter
            med den läkare, som vårdat (ev. opererat) dem, intill dess de
            inte längre är i behov av fortsatt kontroll. Sannolikheten talar
            för att denna vårdkontinuitet för de flesta människor är den mest
            angelägna. Till detta kommer jourproblematiken. Veckan har 168
            timmar. Endast sjukhusen, polisen och brandkåren täcker upp dessa
            168 timmar. Den slutna vården är alltid öppen, medan den öppna
            vården större delen av veckan är stängd. (Det är bl. a. detta
            förhållande som förklarar varför den slutna vården har krävt större
            personaltillskott än den öppna.) Tanken att vårdcentralen även
            skulle hålla jourtjänst innebär sannolikt en dödsstöt åt kontinuitetstan-
            ken genom den mängd ”jourkompensation” som därigenom skulle utlösas.
            I varje fall måste det vara mycket oekonomiskt i bygder, där avståndet
            till närmaste sjukhus är överkomligt. Om vi nu har lyckats att
            i vårt land bygga upp en kvalificerad specialistvård — som rimligtvis
            är säkrare och effektivare på sina områden än motsvarande allmänläkarvård
            — skall vi naturligtvis inte avstå från att utnyttja den för allvarliga,
            brådskande eller svårbedömda fall. Vårdcentralen måste få ha karaktären
            av en ”lugn” och ostörd sjukvård med jämn belastning.
          </p>
          <p xml:id="i-JmpWvUtYYsRzWR4ftGBPDb">
            ”Riktpunkten” och dess konsekvenser
          </p>
          <p xml:id="i-MMzaPq39E9UFYhjqpeH9od">
            ”Riktlinjerna” anger som riktpunkt (s. 46) att man år 1985 skall
            ha åstadkommit en allmänläkartäthet motsvarande 1 läkare på 3
            000 innevåna- re, eller inalles 2 800 sådana läkare. Med nuvarande
            utbildningsplaner skulle vid det laget enligt uppgifter i propositionen
            endast 2 300 allmänläkare vara disponibla. Föredraganden avser
            därför att verka för att andelen FV-block för utbildning till
            allmänläkare ökas — utöver den ökning från 280 till 350 per år
            som redan beslutats — och att därvid specialistutbildningen stryps
            i motsva- rande utsträckning, samtidigt som man vill omskola ett
            antal färdigutbildade specialister till allmänläkare. Detta förslag
            är absurt ur flera synvinklar. Den enda specialistgrupp, för vilken
            det med hittillsvarande befolkningsutveck- ling skulle kunna tänkas
            uppstå ett överskott, vore förmodligen barnläkare. Den specialistgrupp,
            som har de största naturliga förutsättningarna för allmänläkaruppgiften,
            är förmodligen invärtesmedicinarna. Tilldelningen av FV-block
            i invärtesmedicin är redan alldeles för låg för att tillgodose
            det framtida behovet av invärtesmedicinare, och med den gigantiska
            utbild- ningsuppgift de invärtesmedicinska klinikerna kommer att
            få, när allmänlä- karblocken kraftigt ökas, blir deras kvalificerade
            personalstab helt otillräcklig. Redan som det nu är måste (genomsnittligt)
            varje medicinklinik i landet årligen erbjuda 12 läkare under utbildning
            meningsfull, handledd, sysselsätt- ning. Sådan kan icke åstadkommas
            utan att man också upprätthåller en stor sektor av egen öppen
            vård, dvs. konkurrerar med primärvården (”husläkar-
          </p>
          <pb facs="riksdagen-motions-pdf/data/197879/mot_197879__2626/mot_197879__2626-005.pdf"/>
          <fw xml:id="i-3oE69TfcTHMx4DwBWSPPnU">
            Mot. 1978/79:2626 9
          </fw>
          <p xml:id="i-HGycDRXtikjjububgNVDxr">
            systemet”). Det är uppenbart att man inom socialdepartementet
            icke gjort sig någon realistisk föreställning om de sekundära
            effekterna på övrig sjukvård i landet av de föreslagna ”riktlinjerna
            för husläkarsystemet”. Det kan icke gärna bli tal om att fixera
            en riktpunkt för ”husläkarsystemets” genomfö- rande, innan en
            ordentlig konsekvensanalys gjorts av ”förslaget” med avseende
            på den tidsmässiga riktpunkten. Detta är så mycket mera uppenbart
            som föredraganden själv är medveten om att den verkliga flaskhalsen
            gäller sjuksköterskesidan, där det uppenbarligen icke går att
            få fram det erforderliga antalet befattningshavare. Om detta likväl
            skulle lyckas, kommer det givetvis att ske på den slutna vårdens
            bekostnad: de många sjuksköterskor, som nu arbetar deltid eller
            ”natt” inom sluten vård, kommer naturligtvis i stor utsträckning
            att söka sig till primärvårdens kontorstidsverksamhet (så som
            redan skett beträffande skol- och företagshälsovård), och slutet
            på visan kan bli att speciellt verksamheten vid våra långvårdskliniker
            och jourbelastade akutkliniker (inkl. operationsavdelningar) kommer
            ännu mera i farozonen. Om dessa svåra avvägningar finner man märkligt
            nog inga konkreta uppgifter i propositionen. Det är uppenbart
            att det godtyckliga fastställandet av ”riktpunkten” till år 1985
            är olyckligt och måste omprövas i belysning av en omsorgsfull
            " konsekvensanalys.
          </p>
          <p xml:id="i-HHKFhA3hp6wJSXWKLRPF9J">
            Sammanfattning
          </p>
          <p xml:id="i-J2qEJepUJ4dWZHTEg1LfQ9">
            Ett försök att i konkreta termer översätta och bedöma föredragandens
            ”riktlinjer för husläkarsystemet” visar bl. a.:
          </p>
          <p xml:id="i-4L6eYeTy6bGHLN2knTwD1M">
            (1) att kontinuitetsbegreppet är väsentligt mera komplicerat
            än föredragan- den låter förstå, och för de verkligt sjuka i hög
            grad knutet till den kvalificerade specialistvårdens läkare (och
            övriga resurser),
          </p>
          <p xml:id="i-5hsUwCZDPBKhNadVFBJcyt">
            (2) att ”helhetssynen” inte är något för allmänläkare specifikt
            utan ett ideal för kliniskt verksamma läkare överlag,
          </p>
          <p xml:id="i-27TXLR88R3tDnmDWXMfBKM">
            (3) att de i propositionen skisserade s.k. husläkarna inte är
            och aldrig avsetts att bli verkliga husläkare i ordets egentliga
            mening,
          </p>
          <p xml:id="i-HCkeSpqNJtyV9QzYoLM2od">
            (4) att nu,som förr, privatpraktiserande läkare förmodligen kommer
            ”hus- läkar” -begreppet närmast och därför bör ges generösare
            etablerings- möjligheter i den mån man vill göra allvar av ”husläkar”-tanken,
          </p>
          <p xml:id="i-7hS8dikgYfct5MjwmhR4XY">
            (5) att vårdcentraler bemannade med ”allmänläkare” i den takt
            samhällets finanser, läkarnas vidareutbildning och tillgången
            på bl.a. distriktssköterskor (samt annan personal, exempelvis
            sjukgymnaster) så medger också är värdefulla inrättningar för
            lämpligt definierade uppgifter.
          </p>
          <pb facs="riksdagen-motions-pdf/data/197879/mot_197879__2626/mot_197879__2626-006.pdf"/>
          <fw xml:id="i-71SN39k1s7Z6EMoD6JN65r">
            Mot. 1978/79:2626 10
          </fw>
          <p xml:id="i-Qzy9Pd4Myy9Fp3GVYmfquj">
            Vad beträffar föredragandens ”förslag” (i singularis), som regeringen
            beslutat föreslå riksdagen att godkänna, synes detta sönderfalla
            i ett antal mer eller mindre väl urskiljbara delar, nämligen
          </p>
          <p xml:id="i-MQXFPQCPBG4ArZjZQ4V5dU">
            1. (s. 46) en personlig utfästelse att inom = socialdepartementets
            sjukvårdsdelegation ”verka för” att ytterligare öka antalet FV-
            block i allmänmedicin på bekostnad av sådana block inom andra
            grenar av sjukvården;
          </p>
          <p xml:id="i-HEsNa3XzZEwMPcSZk7gDNP">
            2. (s. 47) en deklarerad avsikt att senare föreslå regeringen
            att uppdraga åt nämnden för läkares vidareutbildning att utreda
            och överväga dels kompletteringsutbildningar för att tillbakabilda
            specialister till allmänläkare, dels eventuella dispensförfaranden
            för förvär- vande av allmänläkarbehörighet;
          </p>
          <p xml:id="i-NyXRKf7uaegmnyjWs7ofBT">
            3. (s. 48) en deklarerad avsikt att i annat sammanhang föreslå
            regeringen att uppdraga åt UHÄ och SÖ att undersöka möjligheten
            att öka utbildningskapaciteten för distriktssköterskor;
          </p>
          <p xml:id="i-HfDbeVZkmk9xyjoRcDtrrx">
            4. (s. 49) en allmänt hållen uppfordran till ”högskolemyndigheterna””
            att ”snarast redovisa en samlad bedömning av möjligheten att successivt
            utveckla profilen för en tänkt forskningsorganisation inom primärvård
            /allmänmedicin” samt
          </p>
          <p xml:id="i-32i8KVikYkr7dLr5RQmo3S">
            5. (s. 50) ett ospecifierat uttalande av staten (bör) vara beredd
            att ställa vissa ekonomiska resurser till förfogande för att underlätta
            ett genomfö- rande” av dets. k. husläkarsystemet, ”efter det att
            riksdagen tagit ställning till de av mig redovisade riktlinjerna”
            för detta.
          </p>
          <p xml:id="i-9qhHvcxXJCzswJCqjayP49">
            Om dessa ”förslag” är helt allmänt att säga, att punkterna 1-4
            rimligtvis ligger inom ramen för vad ett statsråd kan företa sig
            utan riksdagens godkännande, eftersom det rör sig om åtgärder
            inom hennes eget departe- ment eller uppdrag till regeringen underställda
            myndigheter, medan punkt 5 i dess här föreliggande form icke gärna
            nu kan sakbehandlas i riksdagen — vilket bl. a. framgått av en
            frågedebatt i riksdagen den 17 april 1979 — då vare sig ändamål
            eller anslagsbelopp preciserats. Av hela ”förslaget” återstår
            sålunda ingenting annat än önskemålet att riksdagen skall godkänna
            ett antal diffust utformade (s. 7: ”varken lämpligt eller möjligt
            att i detalj ange hur detta skulle ske. Det måste ankomma på varje
            sjukvårdshuvudman att själv ——— närmare avgöra i vilken takt och
            på vilket sätt husläkarsystemet skall förverkligas.”) och till
            sina konsekvenser för övrig sjukvård okända ”riktlinjer” för ett
            ”husläkarsystem”.
          </p>
          <p xml:id="i-5V9qznJsvW5g7rfxwPSRFN">
            Slutsatser och hemställan
          </p>
          <p xml:id="i-6DZzBeKefuAxHJMkSqtiqU">
            Många föga genomarbetade förslag har riksdagen hittills begåvats
            med, men detta torde vara ett av de mera anmärkningsvärda. Det
            för tankarna till
          </p>
          <pb facs="riksdagen-motions-pdf/data/197879/mot_197879__2626/mot_197879__2626-007.pdf"/>
          <fw xml:id="i-5oBEJddboXso13DaKscrtb">
            Mot. 1978/79:2626 1
          </fw>
          <p xml:id="i-3w8zRPwqvELkaAyc2G5GYN">
            den gamla historien om hustrun som frågade sin man, när han en
            söndag förmiddag ensam besökte högmässan, vad prästen talat om
            i sin predikan. Svaret blev: ”Synden.” — ”Och vad sade han om
            den?” - ”Han var emot den.” Statsrådet Lindahl är sällan mot något,
            hon är desto mera för, i detta fall nu ”husläkarsystemet”. Det
            kan vi säkert alla vara, om man bara inte begär att vi skall uttala
            oss om hur och när det skall förverkligas. Vi kan säkert också
            instämma med föredraganden, som (s. 20) ”för egen del anser att
            man vid uppbyggnaden av primärvården bör ha en grundsyn som inte
            skiljer på kropp och själ”, även om denna fråga i andra sammanhang
            än primärvården möjligen kan bli föremål för motsägande filosofiska
            betraktelser. Men riksdagens uppgifter är enligt regeringsformens
            3 $ att ”stifta lag, besluta om skatt, bestämma hur statens medel
            skall användas samt granska rikets styrelse och förvaltning”.
            Någon lagenlig skyldighet för riksdagen att taga ställning till
            opreciserade ”riktlinjer” för en framtida verksamhet, som i allt
            väsentligt tillkommer, och ankommer på, de landstingskommunala
            sjukvårdshuvudmännen i riket, synes icke föreligga. Som ovan anförts,
            kan man i propositionen 1978/79:178 icke identifiera något ”förslag”,
            som är av den beskaffenhet att det rimligtvis kan ankomma på riksdagen
            att nu utfärda ett godkännande. Med hänvisning till det anförda
            får jag hemställa att riksdagen som sin mening måtte ge regeringen
            till känna vad som i motionen anförs om det s. k. husläkarsystemet.
          </p>
          <p xml:id="i-A8L9anJVY3CK9CBDPkSXRh" type="date">
            Stockholm den 23 april 1979
          </p>
          <p xml:id="i-LDWGZu9AH8oBFsN8JqGWx2">
            G. BIÖRCK (m) i Värmdö
          </p>
          <pb facs="riksdagen-motions-pdf/data/197879/mot_197879__2626/mot_197879__2626-008.pdf"/>
          <p xml:id="i-37NdS1RdVTCrBJu3PU8Bvw">
            GOTAB 62050 Stockholm 1979
          </p>
        </div>
      </div>
    </body>
  </text>
</TEI>
