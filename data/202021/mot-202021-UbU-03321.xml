<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03321">
  <teiHeader>
    <fileDesc>
      <titleStmt>
        <title>Ökad forskning och innovation leder till förnyade kunskaper och fler jobb i Sverige</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3321 av Kristina Axén Olin m.fl. (M)</title>
          <idno type="rdwebb">H8023321</idno>
          <rs type="number">3321</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023321/text</ref>
          <ref type="dokument_url_html">http://data.riksdagen.se/dokument/H8023321</ref>
          <ref type="dokumentstatus_url_xml">http://data.riksdagen.se/dokumentstatus/H8023321</ref>
          <ref type="docx">http://data.riksdagen.se/fil/4A25E736-D66C-4307-9672-28B02570EC6F</ref>
          <ref type="pdf">http://data.riksdagen.se/fil/D514822F-3334-4C2A-9D95-08123B789617</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HWY1YtUPzsfYY2JL95WUmi" type="signed"/>
        <correspContext corresp="i-HWY1YtUPzsfYY2JL95WUmi">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-EAvTE11pAqjnkDDegPyJFR" type="submitted">
          <date when="2020-10-06"/>
          <time when="14:10:00"/>
        </correspAction>
        <correspAction xml:id="i-21zLp8LL2ubGSVubV9FCmm" type="reviewed">
          <date when="2020-10-06"/>
          <time when="17:05:00"/>
        </correspAction>
        <correspAction xml:id="i-W7oyQucFMh5CTqutgE8YbR" type="referred">
          <date when="2020-10-14"/>
        </correspAction>
        <correspAction xml:id="i-9hspp9kjwn81CHDtqTv3Db" type="assigned">
          <date when="2021-11-16"/>
          <time when="13:17:22"/>
        </correspAction>
        <correspContext corresp="i-9hspp9kjwn81CHDtqTv3Db">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-G7g9oj7Z8jk64qF4FeRMti" type="behandlas_i"/>
        <correspContext corresp="i-G7g9oj7Z8jk64qF4FeRMti">
          <ref type="uppgift">2020/21:SfU18</ref>
          <ref type="ref_dok_id">H801SfU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WGYrSk4Uu3EJUzjiwzRUsb" type="behandlas_i"/>
        <correspContext corresp="i-WGYrSk4Uu3EJUzjiwzRUsb">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QpeggtJxWdDk1zfEJ5aTGf" type="motHeader">
        <div xml:id="i-6C9GLLrucRcyZxP5v9DMFH" type="motTitle">
          Motion till riksdagen 2020/21:3321 av Kristina Axén Olin m.fl.
          (M) Ökad forskning och innovation leder till förnyade kunskaper
          och fler jobb i Sverige
        </div>
      </div>
      <div xml:id="i-W7S5UxZym88nTgnnmy8EfW" type="motBody">
        <div xml:id="i-DcdmHoBJGvBBkdSHVWpm9p" type="motProposal" subtype="förslag">
          <head xml:id="i-31fwoYTUUs6eXsmM5qM4SR">
            Förslag till riksdagsbeslut
          </head>
          <list xml:id="i-MhNmXEdmqE1fpbUF9gKPnP" style="ol">
            <item xml:id="i-C5QjBUheBrDLD7nfzbtjCi">
              Riksdagen ställer sig bakom det som anförs i motionen om färre,
              men större, forskningsprogram som möjliggör mer omfattande finansiering
              och tillkännager detta för regeringen.
            </item>
            <item xml:id="i-XQBHpHcLy5yGtqMoJmYxUX">
              Riksdagen ställer sig bakom det som anförs i motionen om att
              rymdforskning är ett prioriterat forskningsområde och tillkännager
              detta för regeringen.
            </item>
            <item xml:id="i-BKn1mH4FUrWpFkj7gWArkL">
              Riksdagen ställer sig bakom det som anförs i motionen om att
              lärosätenas uppdrag och styrning bör renodlas för en forskning
              i världsklass och tillkännager detta för regeringen.
            </item>
            <item xml:id="i-CbseoyZKk8ANaYCog7NLsL">
              Riksdagen ställer sig bakom det som anförs i motionen om att
              utreda möjligheterna till ett ökat samarbete mellan lärosäten
              och att bilda utbildningskluster för att kunna få forskningsfördelar
              och tillkännager detta för regeringen.
            </item>
            <item xml:id="i-WxDkoBv9RU4nMExiJry2Go">
              Riksdagen ställer sig bakom det som anförs i motionen om att
              det ska finnas fastställda kriterier för vad som gäller för att
              ett lärosäte ska få benämnas universitet och tillkännager detta
              för regeringen.
            </item>
            <item xml:id="i-DbC8FFejDNxtq2EKHzqDww">
              Riksdagen ställer sig bakom det som anförs i motionen om att
              regeringen ska ta fram en handlingsplan för att tidigt kunna påverka
              kommande ramprogram inom EU och tillkännager detta för regeringen.
            </item>
            <item xml:id="i-LVDjaZ1PpXnD8UGPDbyL1g">
              Riksdagen ställer sig bakom det som anförs i motionen om ökade
              anslag till forskning inom ramen för EU:s forskningsprogram Horisont
              Europa och innovationsutveckling i EU och tillkännager detta för
              regeringen.
            </item>
            <item xml:id="i-NWH3ZiX4kk3rdZauwRgADB">
              Riksdagen ställer sig bakom det som anförs i motionen om att
              göra Sverige till en nationell och internationell ”forskningshubb”
              med flera samlade forskningsfördelar och tillkännager detta för
              regeringen.
            </item>
            <item xml:id="i-JgKJB2r4Yq1mJ1oMUerZRK">
              Riksdagen ställer sig bakom det som anförs i motionen om att
              ge Vetenskapsrådet i uppdrag att ta fram ett analysunderlag med
              rekommendationer för en ökad forskarmobilitet och tillkännager
              detta för regeringen.
            </item>
            <item xml:id="i-HkUnpBm9gtFSBcoS3zezXD">
              Riksdagen ställer sig bakom det som anförs i motionen om en svensk
              strategi för hur vi kan nyttiggöra och utveckla svensk forskningsinfrastruktur
              och tillkännager detta för regeringen.
            </item>
            <item xml:id="i-E5hY9wK6UhxcvmTrwynEM4">
              Riksdagen ställer sig bakom det som anförs i motionen om akademisk
              forskningsfrihet och tillkännager detta för regeringen.
            </item>
            <item xml:id="i-XvPHWDSJmzffXCKBkYFbkt">
              Riksdagen ställer sig bakom det som anförs i motionen om att
              initiera att en utredning tillsätts för att effektivisera doktorandutbildningarna
              och tillkännager detta för regeringen.
            </item>
            <item xml:id="i-XymYoEPcsEKnoCCYdkn8xK">
              Riksdagen ställer sig bakom det som anförs i motionen om att
              2014 års lagändringar för att fler utländska forskare och studenter
              ska stanna i Sverige bör utvärderas och följas upp och tillkännager
              detta för regeringen.
            </item>
          </list>
        </div>
        <div xml:id="i-QBmjEp3EdCwmRk2RXKLzu2" type="motContent">
          <head xml:id="i-VKqHmFXD435d1Qaz4AT6Fp" type="h1">
            Motivering
          </head>
          <p xml:id="i-6JYf5PR3Nm2rkwZ6TMMDCy">
            Sverige är i dag en världsledande forskningsnation. Hur man än
            mäter och utvärderar så presterar Sverige väl. Grunden för denna
            goda utveckling lades för flera årtionden sedan men nu börjar
            länder i vår omvärld att komma ikapp och förbi oss. OECD konstaterar
            att vi har en hög och jämn nivå på vår forskning men saknar det
            som kallas ”performance peaks” – det vill säga områden där vi
            står ut som absolut världsbäst. Rymdforskningen är dock ett område
            där Sverige har utmärkt sig när det gäller nya innovationer. Framför
            allt inom klimatforskning från rymden ses framgångar. Konkurrensen
            globalt är dock sten­hård och fortsatta satsningar behöver göras
            inom området för att vi ska fortsätta att hålla en hög nivå.
          </p>
          <p xml:id="i-KiCxcA3N5KDdbZTBaTpn45">
            I det moderna och globala forsknings- och innovationsklimatet
            är detta precis vad Sverige behöver för att nya produkter och
            tjänster ska kunna växa fram och för att kunna omsättas till nya
            jobb. Under lång tid har näringslivets investeringar i forskning
            och utveckling minskat. Trots att staten nästan har fördubblat
            sitt anslag under samma tid har den totala forskningsbudgeten
            inte ökat.
          </p>
          <p xml:id="i-S74UwxX1gqssDKeRxCvm8Y">
            Detta är en allvarlig utveckling eftersom den företagsnära forskningen
            i direkt mening skapar jobb och tillväxt. Sverige behöver därför
            se över hur lagstiftningen kan utformas så att vi kan främja mer
            och fler investeringar i Sverige. Sverige har de senaste åren
            satsat stort på världsledande forskningsinfrastruktur. Anläggningar
            såsom Sci Life Lab, MAX IV och ESS är viktiga dragplåster som
            vi ska använda för att locka interna­tionella talanger. Moderaterna
            vill göra Sverige till en forskningshubb. En av de vikti­gaste
            aspekterna är goda möjligheter för talanger, experter och forskare
            att bo i Sverige. Det handlar om en tillgång på bostäder, expertskatten,
            jobbmöjligheter för medföljande och inte minst goda möjligheter
            att erbjuda internationella förskolor och skolor.
          </p>
          <head xml:id="i-CJrJyK9PHazE6bvrDAguGi" type="h2">
            Fokus på effekt i forskningen
          </head>
          <p xml:id="i-KTXmtEWhHe1CaxPgrp4Qa5">
            Forskning av hög kvalitet är avgörande för att Sverige ska vara
            internationellt konkur­renskraftigt. Därför behöver antalet forskningsfinansiärer
            konsolideras. Det innebär färre, men större, forskningsprogram
            som möjliggör mer omfattande finansiering till ett mindre antal
            prioriterade projekt.
          </p>
          <p xml:id="i-KVqPSW1MvENxgK5DN7JJti">
            I dag finns det universitet och högskolor, och skillnaden är
            i formell mening inte särskilt stor. Skillnaden mellan till exempel
            Uppsala universitet och Karolinska institu­tet å ena sidan och
            Mittuniversitetet och (från 2018) Malmö universitet å andra sidan
            är mycket stora i termer av förutsättningar och förväntningar.
            Ändå har de i princip samma uppdrag. I dag publicerar exempelvis
            de traditionella universiteten 95 procent av all svensk forskning,
            men får bara 80 procent av forskningsresurserna.
          </p>
          <p xml:id="i-UGNqi4f58DD2C9G16EYGhc">
            Dessutom har Sverige en stor potential i att styra mer offentligt
            finansierad forskning till vår institutssektor, vilket även OECD
            har föreslagit att Sverige bör göra. Lärosätenas uppdrag och styrning
            bör renodlas för en forskning i världsklass. Sveriges universitet
            och högskolor har i dag många, ofta spretande, uppdrag att klara
            av, samtidigt som den stat­liga styrningen är otydlig och skiftande.
            Dessutom har varje lärosäte sina egna priorite­rade forskningsprojekt
            som i vissa fall går emot de övergripande visionerna för svensk
            forskning. Lärosätenas styrkedja, från styrelse till rektor, prefekt
            och dekanus, behöver präglas mer av linjestyrning så att de nationella
            prioriteringarna får genomslag i forsk­ningen. Som ett litet land
            måste vi våga prioritera så att Sverige i stället kan bli ett
            land där vi är världsbäst inom vissa strategiska områden. Detta
            innebär också att man måste koncentrera forskningsresurserna till
            färre individer och lärosäten. Moderaterna vill där­för utreda
            möjligheterna till ett fördjupat samarbete mellan olika lärosäten
            och bildande av utbildningskluster för att därigenom få ökade
            forskningsfördelar.
          </p>
          <p xml:id="i-mcVe8GQ6GBFfMdxMQhsqT">
            Det är också viktigt att möjligheterna för dagens högskolor att
            erhålla universitets­status klargörs. Det ska finnas tydliga kriterier
            för att undvika godtycklighet. Därför anser Moderaterna att regeringen
            ska återkomma med förslag på sådana kriterier.
          </p>
          <head xml:id="i-Uojx3wy7pDH4YK91Hv9Rur" type="h2">
            Långsiktighet, nationella forskningsprogram och EU
          </head>
          <p xml:id="i-GP8ZPYtMjdV9aJHvsZyiQ">
            EU lanserade 2014 sitt hittills största ramprogram för forskning
            och innovation, Horizon 2020. Programmet löper över sju år och
            består av tre delar: spetskompetens, industriellt ledarskap och
            samhällets utmaningar.
          </p>
          <p xml:id="i-8KqZLrC4tyn5xqRQmqc83o">
            För att optimera och ge möjlighet att koordinera forskningssatsningar
            med satsning­ar inom EU, anser Moderaterna att löptiden för de
            svenska forskningsprogrammen bör gå om lott med EU:s program och
            därmed ha samma längd. Vi menar att det finns för­delar med viss
            samordning mellan forskningsprogram inom EU då resurser och kom­petens
            kan utnyttjas bättre. Långsiktighet är av stort värde men måste
            vägas mot den konstanta utveckling som ändrar förutsättningarna
            för forskning och innovation. Moderaterna anser därför att Sveriges
            forskningsprogram bör bli sjuåriga.
          </p>
          <p xml:id="i-XGGsVSR75zNsrNJvCxxcw5">
            Moderaterna anser vidare att regeringen snarast ska arbeta fram
            en handlingsplan inför nästa programperiod i EU med syftet att
            i högre grad påverka inriktningen på EU:s forskningsprogram samt
            öka hemtagandet av resurser för forskning, innovation och infrastruktur
            kopplad till forskning och innovation.
          </p>
          <p xml:id="i-793XgEQpTxypdjWKaLJdjz">
            Det är viktigt att Sverige fortsätter verka för att anslag till
            forskning inom ramen för EU:s forskningsprogram Horisont Europa
            och innovationsutveckling i EU fortsätter öka och inte blir föremål
            för stora neddragningar. För både tillväxt och framtidstro är
            fram­stående forskning inom EU mycket betydelsefullt. Europa ligger
            i framkant, men är efter USA och möter även hård konkurrens från
            länder som Kina och Indien. Därför ska forskning och innovation
            vara en högt prioriterad fråga i Europasamarbetet. Den euro­peiska
            forskningen kan samtidigt stärka Sverige som kunskapsnation.
          </p>
          <head xml:id="i-VioDy7vc4E4eRLybjcr2PP" type="h2">
            Forskningsinfrastruktur och Sverige som en forskningshubb
          </head>
          <p xml:id="i-3UuMoXAngkbgDcQMAZfp8D">
            Svensk forskningsinfrastruktur bör tillgängliggöras för relevanta
            aktörer i samhället så att de statliga investeringar som har gjorts
            i forskningsinfrastruktur kan göra maximal nytta. Det förutsätter
            att ägarna av infrastrukturen blir berättigade att ta ut full
            kostnads­täckning för tjänsten i fråga, och man måste försäkra
            sig om att tjänsten inte har inver­kan på bland annat säkerhetsfrågor,
            integritetsfrågor eller etiska spörsmål.
          </p>
          <p xml:id="i-76Cqu5TecoZNKAR3sR2MtL">
            Moderaterna vill därför ge Vetenskapsrådet, tillsammans med berörda
            lärosäten, i uppdrag att göra en konsekvensanalys av vad ett ökat
            tillgängliggörande av forsknings­infrastruktur skulle innebära.
            Moderaterna vill också utforma en svensk strategi för hur vi kan
            nyttiggöra och utveckla svensk forskningsinfrastruktur. Strategin
            ska innehålla åtgärder för att behålla och locka experter till
            Sverige och erbjuda ett bra näringslivs­klimat samt goda affärsmöjligheter.
            För att optimera användandet av ESS krävs forsk­are, tjänsteutvecklare
            och näringsliv som är insatta i de möjligheter som anläggningarna
            ger.
          </p>
          <p xml:id="i-PEqqGX9Ya8KZ7gjJMpbDyz">
            Sverige har goda förutsättningar att lyckas med detta i form
            av en hållbar livsmiljö, robust infrastruktur samt invånare med
            språkvana. Moderaternas målsättning är att Sverige ska bli en
            forskningshubb som attraherar både nationella och internationella
            forskare.
          </p>
          <head xml:id="i-YAgAun8YkoQWwT6AKsQfnZ" type="h2">
            Ökad forskarmobilitet för högre kvalitet i forskningen
          </head>
          <p xml:id="i-RAYybbqssGgsPzh5H2R8Sz">
            Forskarrörlighet är en av de viktigaste förutsättningarna för
            ett starkt och dynamiskt forskningssystem. Det stora värdet av
            rörlighet och mobilitet bland forskare är en ökad tillgång till
            internationella kontakter och nätverk, tillgång till avancerade
            forsknings­infrastrukturer och en ökad forskningsskicklighet.
            Det är därför oroande att mobiliteten bland forskarna på de svenska
            lärosätena är lägre än i andra jämförbara länder. Exempel­vis
            visar statistik att nära 70 procent av professorerna vid de tio
            största lärosätena i Sverige hade en doktorsexamen från samma
            lärosäte. I flera utvärderingar av den sven­ska högre utbildningen
            och forskningssystemet pekas ”inaveln” i det svenska högskole­systemet
            ut som djupt oroande. Även Linnéutvärderingen identifierar den
            låga mobili­teten i miljöerna som en svaghet, framförallt när
            det gäller nydisputerade forskare.
          </p>
          <p xml:id="i-5SKzZk78F7YgwHQajxiQgp">
            Denna oro instämmer Moderaterna i. Därför anser vi att Vetenskapsrådet
            bör få ett uppdrag att ta fram ett analysunderlag med rekommendationer
            för en ökad forskarmobi­litet. Målsättningen ska vara en ökad
            mobilitet bland svenska forskare, såväl mellan nationella och
            internationella lärosäten som mellan lärosäten och näringsliv
            samt offent­liga verksamheter.
          </p>
          <head xml:id="i-mJwAchjYVqUkXJWcJKq7d" type="h2">
            Att värna om den akademiska forskningsfriheten
          </head>
          <p xml:id="i-THMx1j2pXetqkYTYmfiDZt">
            Regeringen styr forskningen vid Sveriges lärosäten via regleringsbrev.
            Dessa reglering­ar kan vara alltför styrande och kan på så sätt
            stjälpa istället för att hjälpa. Detta kan vi bland annat se inom
            genusforskningen. Här görs stora ekonomiska satsningar, men ut­fallet
            är inte i proportion till satsningarna. Moderaterna vill värna
            den akademiska fri­heten för att få fram nya innovationer, men
            vill samtidigt ställa krav på samhällsnyttan med forskningen.
          </p>
          <head xml:id="i-KnrTiNxW3bQAvrfmZYLmWR" type="h2">
            Effektivisera doktorandutbildningarna
          </head>
          <p xml:id="i-51VhDmtjd72h1j3VrQYNhh">
            En doktorandutbildning tar i snitt 4–5 år vid studier på heltid.
            Utbildningarnas finansi­ering kan variera stort. Det vanligaste
            är att det varierar mellan stipendier, via en dok­torandtjänst
            vid ett lärosäte, via ett företag, så kallad industriforskning,
            eller via någon kombination av dessa. En del av doktorandutbildningen,
            ca 20 procent, består av obliga­toriska studiekurser samt av undervisning.
            Den långa utbildningstiden gör att det kan vara svårt att få extern
            finansiering via ett företag. Företagen har kortare ledtider och
            konkurrensen om att få fram nya lösningar/innovationer på kortare
            tid ökar alltmer. För att kunna behålla samarbetet mellan näringslivet
            och forskningen föreslår Moderaterna att en utredning tillsätts
            för att effektivisera doktorandutbildningarna.
          </p>
          <head xml:id="i-G8Mr3azjfMVcQv32aTvx5X" type="h2">
            Forskning om beredskap i en orolig tid
          </head>
          <p xml:id="i-KMtRfcBjTkrC5FhJPUW3dp">
            Krig, terrorism och klimatförändringar är alla utmaningar som
            påverkar Sverige på ett eller annat sätt. För att möta dessa utmaningar
            ser vi ett stort behov av att öka kunskap­en om hur vi bland annat
            kan få en mer tryggad och säkrare livsmedels- och vattenför­sörjning
            och ökad kunskap om psykologisk krigföring och våldsbejakande
            extremism. I Moderaternas följdmotion till regeringens forskningsproposition
            aviserade vi därför ett nytt forskningsprogram för att öka tryggheten
            i en orolig tid under 2017 och 2018. Med anledning av budgetprinciperna
            för budgetpropositionen 2019 förlängs inte detta forsk­ningsprogram
            2019 som planerat. Moderaterna avser att återkomma med liknande
            prio­riteringar i forskningsprioriteringarna inför nästkommande
            forskningsproposition.
          </p>
          <head xml:id="i-4XhZxXrbbhF3GNPUvtCJKd" type="h2">
            Låt alla meriteringsanställningar ge rätt till prövning
          </head>
          <p xml:id="i-LYqbpgB7DisDz4TYAMX8YG">
            Autonomireformen gav universitet och högskolor frihet att utforma
            sin interna organi­sation på det sätt som passar varje lärosäte.
            Det råder dock otydlighet och osäkerhet gällande vissa meriteringsanställningar.
            Det krävs en tydligare struktur. Sverige saknar ett sammanhållet
            system för meritering av unga forskare tidigt i karriären. Detta
            innebär osäkra anställningsförhållanden och utgör en stor risk
            att framstående forskare lämnar den akademiska banan för en annan
            karriär.
          </p>
          <head xml:id="i-3BCD6wqpkwj6MoQXTb6KHj" type="h2">
            Attrahera toppforskare och experter från hela världen
          </head>
          <p xml:id="i-HRkqntRXNqmNahx5sDHjex">
            Om svensk utbildning och forskning ska kunna hävda sig i den
            globala konkurrensen finns det ett flertal faktorer som spelar
            roll, varav det internationella utbytet är en viktig del. Det
            gäller både internationella forskare som kommer hit för att arbeta
            och interna­tionella studenter som väljer att läsa hela eller
            delar av sin utbildning i Sverige, och för den delen svenska studenter
            som reser utomlands. Utan utbyte förlorar svenska läro­säten både
            kvalitet och mångfald.
          </p>
          <p xml:id="i-SAEwkFCCb5uboro6rNn8He">
            Vi behöver motivera fler svenska studenter att resa ut för att
            studera i annat land under delar av sin utbildning, men då det
            gäller inresande studenter och forskare finns i dag hinder som
            framför allt beror på långa handläggningstider hos svenska myndig­heter.
          </p>
          <p xml:id="i-XZ2m6Fmab3HGs9kasxzv3a">
            Exempelvis fick Jönköping University betala tillbaka studieavgiften
            för runt hundra utländska studenter för att Migrationsverket inte
            hunnit hantera deras ansökningar i tid och kunnat utfärda visum
            för studier.
          </p>
          <p xml:id="i-43EJhk2qHDqbZ7bHUatPv9">
            Högskolor vittnar också om problem med samordningen i visumprocessen,
            där även intervjuer på ambassad och utfärdande av id-kort ingår.
            De olika momenten måste nämligen vara samordnade för att studenten
            ska få sitt visum i tid, något som i dag inte går att säkra.
          </p>
          <p xml:id="i-S2PaVkj2MXg4NpVUVRdCc3">
            Stora problem finns även för gästforskare i samband med att deras
            visum ska för­längas efter två år. Då hinner inte Migrationsverket
            med, och från att ha haft en hand­läggningstid på 3 månader uppger
            myndigheten att man nu har en handläggningstid på mellan 12 och
            18 månader.
          </p>
          <p xml:id="i-AS4DtNLf1RPGUBmYrtZTR2">
            Ett annat problem är att mastersstudenter och doktorander inte
            kan söka uppehålls­tillstånd för hela studieperioden utan måste
            söka nya tillstånd för varje år. Det skapar oro hos både studenter
            och forskare samtidigt som det ger Migrationsverket onödigt arbete.
          </p>
          <p xml:id="i-3MciS1yQgQE4VnsxiSDhNu">
            Internationaliseringen av den högre utbildningen och forskningen
            och den fria rör­ligheten för studenter är mycket viktiga i dagens
            samhälle. Om vi inte kan garantera att antagna utländska studenter
            och forskare får stanna för att studera och forska i Sverige riskerar
            vi att förlora i anseende och därmed i framtida konkurrenskraft.
            Moderaterna uppmanar därför regeringen att undanröja de problem
            och hinder som begränsar interna­tionella studenters och forskares
            möjligheter att studera och forska i Sverige.
          </p>
          <p xml:id="i-YkKoxRvvW2GB9GMV1FG6Z">
            2014 fattades beslut om att underlätta för utländska studenter
            och forskare att stanna kvar och bedriva verksamhet i Sverige.
            Studenter fick extra tid efter examen för att hitta arbete. Samtidigt
            fick forskare och doktorander möjlighet att tillgodoräkna sig
            sin forsk­ningstid vid ansökan om permanent uppehållstillstånd.
            Det fanns även aspekter som underlättade för medföljande till
            forskare och studenter som etablerade sig i Sverige. Syftet var
            att fler duktiga studenter och forskare skulle stanna i Sverige.
            Nu flera år senare är det rimligt att göra uppföljning och utvärdering
            av denna reform för att kon­trollera om reformen fått avsedd effekt
            eller om det finns behov av ytterligare åtgärder.
          </p>
          <head xml:id="i-NhZ4XiveBLpMfopuwgeFzL" type="h2">
            Expertskattens betydelse för att attrahera talanger och experter
            till Sverige
          </head>
          <p xml:id="i-7MxpNeB4WMTpXEJbU96int">
            För att kunna attrahera utländska forskare men även andra nyckelpersoner
            till svenskt arbetsliv har Sverige i likhet med flera andra länder
            infört en särskild skattelättnad, den så kallade expertskatten.
            Kriterierna för skatten varierar stort i olika länder, och utvär­deringar
            som gjorts visar att detta också får effekt på antalet rekryteringar.
            Öresunds­institutet har i en studie följt upp och jämfört antalet
            nyckelrekryteringar till Danmark respektive Sverige. Den visar
            påtagliga skillnader. Till exempel uppgick antalet forskare och
            nyckelpersoner som utnyttjar expertskatten i Danmark till 4 501
            personer år 2012 medan motsvarande siffra för Sverige var 650
            personer. Detta ska dessutom ställas i relation till att Sverige
            är ett större land och har fler stora företag än Danmark.
          </p>
          <p xml:id="i-JNiPQMAZQHmRH6nMA2qFWG">
            Öresundsinstitutet reflekterar över varför det ser ut på det
            här sättet och menar då att skälen kan vara att inkomstgränsen
            för att ansöka om expertskatt är högre i Sverige samt att den
            danska expertskatten gäller i fem år gentemot tre år i Sverige.
            En annan skillnad är att den danska expertskatten gäller även
            för danska medborgare som flyttar hem efter tio år i utlandet,
            medan den svenska enbart gäller för utländska medborgare.
          </p>
          <p xml:id="i-LZgHkhtThXpL2nKzQPuxK6">
            En justering av kriterierna för expertskatten bör ses över så
            att kriterierna blir mer konkurrenskraftiga så att fler talanger
            och experter söker sig till Sverige.
          </p>
        </div>
        <div xml:id="i-PBw1TdWgxoNgJqpBXmzcb1" type="signatureBlock">
          <list xml:id="i-UCfunk8Jmvn2p3kBG2hM2r">
            <item xml:id="i-MwmfCwyT9sbKQ9okK8V1Kt" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-Gjq4Y1oeqdd3ATwbjLoVqr" who="i-J7uJmvTQswBegURGxa5EHb" type="signature">
              Lars Püss (M)
            </item>
            <item xml:id="i-PSzsmg9L7n7g9ZNTUNGJva" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-Bke3s4K5GyJeh1Ln5M7KNr" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
