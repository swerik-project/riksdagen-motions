<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00381">
  <teiHeader>
    <fileDesc>
      <titleStmt>
        <title>Minskad arbetsrelaterad ohälsa</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad arbetsrelaterad ohälsa</title>
          <idno type="rdwebb">GV02A381</idno>
          <rs type="number">A381</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A381/text</ref>
          <ref type="dokument_url_html">http://data.riksdagen.se/dokument/GV02A381</ref>
          <ref type="dokumentstatus_url_xml">http://data.riksdagen.se/dokumentstatus/GV02A381</ref>
          <ref type="doc">http://data.riksdagen.se/fil/150CA236-F2A2-4D11-BFBE-D19E93AA6228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EtstWqGXTeAkQ8huV3qkKn" type="signed"/>
        <correspContext corresp="i-EtstWqGXTeAkQ8huV3qkKn">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-Nrs1fqw2NRLU1qZDMqiWRK">
          <date when="2007-10-16"/>
        </correspAction>
        <correspAction type="dismissal" xml:id="i-5SfpaCpGNTLXqVocE4y6Gw">
          <date when="2007-10-16"/>
        </correspAction>
        <correspAction type="numbering" xml:id="i-SWVMjd2Jrer3Th3L3gsbCa">
          <date when="2007-10-08"/>
        </correspAction>
        <correspAction type="submission" xml:id="i-L73bxm3rZaVdHapwqEyr8X">
          <date when="2007-10-05"/>
        </correspAction>
        <correspAction type="transfer" xml:id="i-2SPKALhrA5VvEvtuyyrt24">
          <date when="2007-10-04"/>
        </correspAction>
        <correspAction type="assigned" xml:id="i-K1Cyy1s96svD7sgaBwdtCA"/>
        <correspContext corresp="i-K1Cyy1s96svD7sgaBwdtCA">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-EA3ppuFc9DffBj27GTeyxQ">
          <head xml:id="i-Xt55JvRP4Rhg76ag9Ju8Yk">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Problemens uppkomst 5
            </item>
            <item>
              5 Ett förändrat arbetsliv 6
            </item>
            <item>
              6 En arbetsplatsförankrad strategi för minskad ohälsa 7
            </item>
            <item>
              7 En utvecklad arbetsmiljölagstiftning 8
            </item>
            <item>
              8 Översyn av arbetsmiljölagen ur könsperspektiv 9
            </item>
            <item>
              9 Stärkt skydd för HBT-personer 9
            </item>
            <item>
              10 Skyddsombud 10
            </item>
            <item>
              11 Stärkt skydd för deltagare i arbetsmarknadspolitiska program
              11
            </item>
            <item>
              12 Stärkt skydd för anställda i hushåll 11
            </item>
            <item>
              13 Arbetsmiljöutbildning 12
            </item>
            <item>
              14 Tillsyn 13
            </item>
            <item>
              15 Arbetslivsfonder för att främja det goda arbetet 14
            </item>
            <item>
              16 Arbetsmiljöforskningen 15
            </item>
            <item>
              17 Rörligheten på arbetsmarknaden 16
            </item>
            <item>
              18 Kvalitetssäkrad företagshälsovård 16
            </item>
            <item>
              19 Arbetslivsinriktad rehabilitering 18
            </item>
            <item>
              20 Bekämpa könsskillnader i rehabiliteringen 20
            </item>
          </list>
        </div>
        <div type="motProposal" subtype="förslag">
          <head xml:id="i-HrwHxvKwtEXRMdvnmJUzV4">
            2 Förslag till riksdagsbeslut
          </head>
          <list style="ol">
            <item xml:id="i-A5LvpWCBsd6vqKfwx7N9vR">
              Riksdagen tillkännager för regeringen som sin mening vad som
              anförs i motionen om utarbetandet av en årlig trendrapport om
              utvecklingen i arbetslivet.
            </item>
            <item xml:id="i-PnMhuPHWhouDLU2ta74TuW">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              för att göra en översyn av arbetsmiljörätten ur ett könsperspektiv.
            </item>
            <item xml:id="i-25GzQCSiK6Qo63z6QEbCJj">
              Riksdagen tillkännager för regeringen som sin mening vad som
              anförs i motionen om föreskrifter kring HBT-personers psykosociala
              arbetsmiljö.
            </item>
            <item xml:id="i-KzwLiaWpb42kTuBQrmZCZ7">
              Riksdagen tillkännager för regeringen som sin mening vad som
              anförs i motionen om att Arbetsmiljöverket bör få i uppdrag att
              inhämta och sprida kunskap kring transpersoners arbetsmiljöproblem.
            </item>
            <item xml:id="i-73YcssMpTdQWf63EdzBY7V">
              Riksdagen tillkännager för regeringen som sin mening vad som
              anförs i motionen om en förnyad utredning kring stopprätt för
              skyddsombud och hänvändelseordning.
            </item>
            <item xml:id="i-QhNKY4Rn98ff5P8e2k4FVJ">
              Riksdagen tillkännager för regeringen som sin mening vad som
              anförs i motionen om regionala skyddsombud enligt 6 kap. 2 § arbetsmiljölagen.
            </item>
            <item xml:id="i-QVmNCUN5mRCWK3rSA7JX9m">
              Riksdagen tillkännager för regeringen som sin mening vad som
              anförs i motionen om regionala skyddsombud enligt 6 kap. 6 a §
              arbetsmiljö­lagen.
            </item>
            <item xml:id="i-JpBGTYRtQuMVvUkzvoDr9e">
              Riksdagen tillkännager för regeringen som sin mening vad som
              anförs i motionen om stärkt skydd för personer i arbetsmarknadspolitiska
              program.
            </item>
            <item xml:id="i-EojSGqxnF3J1uzHbN5M5yK">
              Riksdagen beslutar att avskaffa undantaget i 1 kap. 4 § arbetsmiljölagen
              för arbete i arbetsgivarens hushåll.
            </item>
            <item xml:id="i-UwrNtYsPtotxbwvTeRXkQV">
              Riksdagen tillkännager för regeringen som sin mening vad som
              anförs i motionen om att ta bort särregleringen i 15 § arbetsmiljöförordningen
              avseende inspektion av arbetsmiljön i arbetsgivarens hushåll.
            </item>
            <item xml:id="i-CMWsTWWrb5nDgDjYtAGyyQ">
              Riksdagen tillkännager för regeringen som sin mening vad som
              anförs i motionen om arbetsmiljöutbildning.
            </item>
            <item xml:id="i-Ce8kroSVzbmTKyZpNxdZDR">
              Riksdagen tillkännager för regeringen som sin mening vad som
              anförs i motionen om handlingsplan för arbetsmiljökunskap. 1
            </item>
            <item xml:id="i-L3GRYZnBeNT5mLwmoycy2A">
              Riksdagen tillkännager för regeringen som sin mening vad som
              anförs i motionen om skyddsombudsregister.
            </item>
            <item xml:id="i-6paeWjTtLA8wCuYuaBX8z4">
              Riksdagen tillkännager för regeringen som sin mening vad som
              anförs i motionen om arbetsmiljötillsyn på nordisk nivå.
            </item>
            <item xml:id="i-KDHjAerWm96gfRidEnJXz2">
              Riksdagen tillkännager för regeringen som sin mening vad som
              anförs i motionen om Arbetsmiljöverkets tillgång till beslutsunderlag
              för gränsvärdessättning.
            </item>
            <item xml:id="i-5u7ieKQQMZ2iv7tvkvY5Bt">
              Riksdagen tillkännager för regeringen som sin mening vad som
              anförs i motionen om redovisning kring anpassning av arbetsmiljön
              till äldres förutsättningar.
            </item>
            <item xml:id="i-5zjcuzBAofqCuwyF9ZZu82">
              Riksdagen tillkännager för regeringen som sin mening vad som
              anförs i motionen om återrapportering av samarbetet mellan Arbetsmiljöverket
              och Försäkringskassan.
            </item>
            <item xml:id="i-AQaCZycKxRFsAcvfqeMLq8">
              Riksdagen tillkännager för regeringen som sin mening vad som
              anförs i motionen om införande av arbetslivsfonder.
            </item>
            <item xml:id="i-KMWT1N3PzNGQzJ6Df59s4J">
              Riksdagen tillkännager för regeringen som sin mening vad som
              anförs i motionen om isocyanatforskning.
            </item>
            <item xml:id="i-XpQ6e343w3mGvxY7ZHAXBA">
              Riksdagen tillkännager för regeringen som sin mening vad som
              anförs i motionen om rätt till ledighet för att pröva nytt arbete.
            </item>
            <item xml:id="i-PPvroSii8i9zuFSEPdL62r">
              Riksdagen tillkännager för regeringen som sin mening vad som
              anförs i motionen om företagshälsovård.
            </item>
            <item xml:id="i-FV5y6Y2yk1vLFr9gbHJTuj">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att se
              över hur en obligatorisk rehabiliteringsförsäkring som garanterar
              individens rätt till rehabilitering bör utformas och finansieras.
              2
            </item>
            <item xml:id="i-RXU9AN5gvuXGyo4pLmLkTQ">
              Riksdagen tillkännager för regeringen som sin mening vad som
              anförs i motionen om arbetsgivarens ansvar för rehabiliteringsutredning
              enligt 22 kap. 3 § lagen (1962:381) om allmän försäkring (AFL).
              2
            </item>
            <item xml:id="i-5n9tM36Nh1NAWkULetpNuS">
              Riksdagen tillkännager för regeringen som sin mening vad som
              anförs i motionen om sanktionsåtgärder. 2
            </item>
            <item xml:id="i-SEA6TXQQcY31gZVCRKyDdz">
              Riksdagen tillkännager för regeringen som sin mening vad som
              anförs i motionen om att långtidssjukskrivna som bedöms ha behov
              av att uppgradera kompetens eller byta yrkesinriktning för att
              möjliggöra återgång i arbetslivet ska få möjlighet att uppbära
              rehabiliteringspenning under tid då studier bedrivs. 2
            </item>
            <item xml:id="i-RH56qN8jU2BjFbRznzB76">
              Riksdagen tillkännager för regeringen som sin mening vad som
              anförs i motionen om att regeringen bör göra en översyn i syfte
              att se över berörda myndigheters organisatoriska samverkan kring
              långtidssjukskrivnas och förtidspensionerades behov av insatser.
              2
            </item>
            <item xml:id="i-3XxEAzRw6sandcai1QkYzc">
              Riksdagen tillkännager för regeringen som sin mening vad som
              anförs i motionen om att anställdas rätt till ledighet för att
              pröva arbete hos annan arbetsgivare även ska omfatta sjukskrivna.
            </item>
            <item xml:id="i-MVJJ6EzvcfY74RDjycUf2n">
              Riksdagen tillkännager för regeringen som sin mening vad som
              anförs i motionen om att regeringen ska ge i uppdrag till Försäkringskassan
              att utveckla metoder för ett stärkt genusperspektiv när det gäller
              bedömningar och åtgärder angående rehabilitering. 2
            </item>
          </list>
          <p xml:id="i-2tjQLq3pCpYH4A1bZTycG9">
            1 Yrkande 12 hänvisat till UbU.
          </p>
          <p xml:id="i-Unm9Cwkcqi4rCm5TGWXPUS">
            2 Yrkandena 2226 och 28 hänvisade till SfU.
          </p>
        </div>
        <div type="motContent">
          <head type="h1" xml:id="i-EaC1wtMq5cQ7JCsw2tTkEg">
            3 Inledning
          </head>
          <p xml:id="i-3bwd9sSo9fzv4QDufjytLb">
            Vänsterpartiets politik för att öka frisknärvaron i arbetslivet
            utgår från allas rätt att efter sin förmåga delta i arbetslivet.
            Arbete är inte bara en fråga om försörjning utan även om delaktighet
            och inflytande. I arbetslivet återspeglas också klasskillnader.
            Vänsterpartiets politik utgår från de människor som har den mest
            utsatta positionen. Detta är också grundläggande för god folkhälsa.
          </p>
          <p xml:id="i-K3cmU4uCPM44uPCPENt87i">
            Återkommande korttidsfrånvaro på grund av sjukdom kommer alltid
            att finnas. De stora problemen angående sjukskrivningar handlar
            om de långa sjukfallen, och det är hit det förebyggande arbetet
            måste koncentreras. Detta arbete sker ute på arbetsplatserna genom
            tillsyn av regionala skyddsombud och Arbetsmiljöverket, det sker
            i folkhälsoarbetet, det sker i jämställdhetsarbetet, genom en
            aktiv hälso- och sjukvård och det sker genom system som tar till
            vara arbetsförmåga.
          </p>
          <p xml:id="i-VdC4G2WvgQw3c8tGNCPMVJ">
            Regeringen har i budgetpropositionen presenterat vad man kallar
            ett åtgärdspaket för minskad sjukfrånvaro. Förslagen är ett kraftigt
            åtstramnings- och besparingsprogram som riktar udden mot långtidssjukskrivna
            men som försämrar förutsättningarna för alla som blir sjuka eller
            föräldralediga. Skälen bakom regeringens förslag är helt enkelt
            att skära ned på utgifterna för socialförsäkringarna. Förslagen
            om indragen sjukskrivningsrätt, bortre gräns i sjukpenningen och
            sänkta ersättningsnivåer behövs för att finansiera fortsättningen
            på de utlovade skattesänkningarna. Vi utvecklar vår syn på detta
            och lämnar förslag till förändringar i vår motion Ett stärkt socialförsäkringssystem.
            Vi är övertygade om att regeringens förslag kommer att öka sjuknärvaron,
            slå ut sjuka människor i arbetslöshet och göra fattiga människor
            ännu fattigare. Ingenstans frågar man sig varför människor blir
            sjuka i arbetslivet.
          </p>
          <p xml:id="i-Wzky8ryeBVU6o9A5P4AJV2">
            Det finns inga enkla lösningar på dessa problem. Det som krävs
            är ett brett program som ger bestående effekter och som inte enbart
            döljer eller flyttar runt problemen.
          </p>
          <p xml:id="i-UasTVWhycCtLaZveyP4vnE">
            Arbetsmiljöverket genomförde 2006 en undersökning om arbetsorsakade
            besvär. Denna undersökning mäter beståndet av både nya och äldre
            arbets­relaterade besvär under ett år. 27 procent av kvinnorna
            och 21 procent av männen uppger sig ha haft kroppsliga eller andra
            besvär relaterade till arbetet under det gånga året. Tung manuell
            hantering i arbetet, framför allt tunga lyft, besvärar en mindre
            andel av såväl kvinnor som män. Minskningen för övriga besvär,
            som noterades mellan åren 2003 och 2005 i fjolårets undersökning,
            har dock avstannat.
          </p>
          <p xml:id="i-Y6PwjKtBMAPsfKRAEHn4PN">
            Även om sjukfrånvaron nu ser ut att minska går det inte att vara
            tillfreds med utvecklingen. Eftersom kraven för att få rätt till
            ersättning från sjukförsäkringen redan skärpts är det svårt att
            bedöma i vilken grad det tyder på någon egentlig förbättring av
            människors hälsa. Särskilt oroväckande är att regeringen i och
            med budgetpropositionen för 2008 aviserar ytterligare skärpningar
            i regelverket kring sjukförsäkringen, samtidigt som förebyggande
            arbetsmiljö- och folkhälsoarbete prioriteras ned.
          </p>
          <p xml:id="i-7FuybdpT2o7Ktt99BMDN6A">
            Regeringen har genomfört brutala nedskärningar av anslagen till
            Arbetsmiljöverket, av medlen till regionala skyddsombud och av
            stödet till arbetsmiljöutbildningar för fackligt förtroendevalda.
            Samtidigt säger sig regeringen i vad man kallar En tankeram för
            arbetsmiljöpolitiken vilja fokusera mer på det förebyggande arbetet
            och att arbetsmiljöpolitiken skall bli mindre reaktiv. Tankeramens
            intentioner är i allt väsentligt goda men motsvaras inte av regeringen
            faktiska handlande.
          </p>
          <p xml:id="i-KZbWWKZ996nu9FKzRuK2Cp">
            I det förebyggande arbetsmiljöarbetet är arbetsmiljöforskningen
            central. Regeringen säger sig dela den uppfattningen, men agerar
            precis tvärtom. Nedläggningen av Arbetslivsinstitutet kommer att
            innebära förskingring av viktig kunskap och underminera möjligheterna
            till systematiskt arbetsmiljöarbete i framtiden. Forskningen bantas
            och splittras. Tvärtemot vad regeringen påstår riskerar effekten
            av den förda politiken leda till att arbetsmiljöarbetet blir än
            mer reaktivt.
          </p>
          <head type="h1" xml:id="i-TjzvaaFX9x4RFH8qCk6XRW">
            4 Problemens uppkomst
          </head>
          <p xml:id="i-7X6bXVJVpKWHbRPcPZcN6F">
            Professor Lennart Levi uttryckte i Arbetarskydd nr 9 2007: Når
            man inte 65 år i gott skick är det arbetsmiljön det är fel på.
            Inte människan. Förklaringarna till de ökade sjukskrivningstalen
            i slutet av 1997 har varit många. Det är knappast meningsfullt
            att söka orsaken i att något särskilt inträffade just år 1997.
            Orsakerna hänger snarare samman med längre skeenden, förändringar
            i arbetsvillkor, näringsstruktur, människors ålder, normer för
            problemlösningar och individens och kollektivets roll.
          </p>
          <p xml:id="i-UMGcLJHiQrgfXjJAKMLHoT">
            Nittiotalets lågkonjunktur präglades av stora personalminskningar,
            om­organisationer, nedskärningar och arbetsutvidgningar. Enklare
            reträttjobb rationaliserades bort och människor fick slita hårt
            i slimmade och underbemannade organisationer. Konsekvenserna visade
            sig tydligt i ökningen av antalet långtidssjukskrivna, framför
            allt bland kvinnor. I samma takt ökade sjuknärvaron och övertidsarbetet,
            och stressrelaterade sjukdomar slog igenom i statistiken med full
            kraft.
          </p>
          <p xml:id="i-Tw95UHDdxukPS5Zm9phYYJ">
            Den s.k. AHA-utredningen (Kunskapsläge sjukförsäkringen SOU 2002:62)
            pekade på vikten av att titta på långsiktiga strukturella förändringar
            i arbetslivet och konst aterade att följande faktorer bidragit
            till den ökade sjukfrånva ron:
          </p>
          <list style="ul">
            <item xml:id="i-KWdbQ9MvkznmqwGbNzpWBq">
              ökad sysselsättning och minskad arbetslöshet,
            </item>
            <item xml:id="i-QodQ33453fTLikM1PfyWmd">
              arbetskraftens åldrande,
            </item>
            <item xml:id="i-Kj8FUvL1nP1yi64cxwzoeQ">
              förändrade ekonomiska drivkrafter för individ och arbetsgivare,
            </item>
            <item xml:id="i-4PRFsbmcnzY5qf9hevNXe5">
              sämre psykosocial arbetsmiljö,
            </item>
            <item xml:id="i-SqFWhmtewKmvREU7aytUts">
              mer restriktiva förtidspensionsbedömningar och
            </item>
            <item xml:id="i-AaD3Da3hcxnJtN8N8TUJy7">
              administrativa tillkortakommanden.
            </item>
          </list>
          <p xml:id="i-WkhhwJUk5ML7M22KjXS7Go">
            Vi känner alla till den kris som Sverige genomgick i början av
            nittiotalet. Först slogs mängder av industrier ut, och sedan försvann
            många jobb inom den offentliga sektorn. Samtidigt genomgick världen
            en informationsteknologisk revolution. Nya slimmade arbetsorganisationer,
            att ständigt vara nåbar och ambitionerna på den globala konsumentmarknaden
            ställde nya krav. Ökad press kom att prägla både privat- och arbetslivet.
            Vi måste ta lärdom av dessa kunskaper för framtiden.
          </p>
          <p xml:id="i-8USgGnbGiDBneziPyioofg">
            Det hör till de mest välbelagda sambanden i arbetslivet att arbeten
            som ger liten kontroll över den egna arbetssituationen generar
            stress- och belastningsskador. Även depressioner är vanligare
            bland personer som arbetar under sådana villkor. De tar dessutom
            mer medicin och är oftare utmattade än andra. De löper mellan
            1,3 och 2,5 gånger högre risk för hjärt-kärlsjukdomar och 2,9
            gånger större risk för högt blodtryck.
          </p>
          <p xml:id="i-6dsvCyTnBnVJtiqL6mhzCR">
            En politik som tar sikte på att minska sjukfrånvaron och öka
            frisknärvaron måste utgå från de långsiktiga förändringar som
            skett i Sverige och i världen. Det handlar om att förhålla oss
            till nya tekniska förutsättningar, att organisera arbetslivet,
            att anpassa arbetslivet till äldre och arbetshandikappade och
            att ha ett tydligt könsperspektiv på alla områden. Det behövs
            ett systematiskt arbetsmiljöarbete ett samarbete där problem löses
            och där det sker en utveckling av och i arbetet. För att nå alla
            arbetsplatser är det viktigt att Arbetsmiljöverkets organisation
            stärks. Detta är särskilt viktigt för mindre arbetsplatsers arbetsmiljöarbete.
          </p>
          <p xml:id="i-LXQX6DoGsBPEcwAF3NwmYE">
            När arbetslivet förändras på basplanet brukar samhällets överbyggnad
            inte alltid hänga med. Myndigheter och sociala försäkringar måste
            bättre anpassas till dagens villkor på arbetsmarknaden. Individen
            ska sättas i centrum och enskilda ska inte kunna falla mellan
            systemen.
          </p>
          <head type="h1" xml:id="i-2cMCRwAwtg7S3LpguvaW6Q">
            5 Ett förändrat arbetsliv
          </head>
          <p xml:id="i-UFVnhVds2uEjHJ1SCCPXVU">
            Under 2000-talet har två statliga utredningar om ohälsoproblemen
            AHA-utredningen som nämnts ovan, och den s.k. HpH-utredningen
            ledd av Jan Rydh (Handlingsplan för ökad hälsa i arbetslivet SOU
            2002:5) konstaterat att orsakssambanden är komplexa och att ohälsan
            ser olika ut i befolkningen beroende på kön, klass, ålder och
            yrkesområde. Utredningarna slår emellertid också fast att förhållandena
            i arbetslivet är av avgörande betydelse. Även om sjukdomsdiagnoser
            relaterade till ökad stress och psykisk belastning i arbetslivet
            ökat mest under senare år är det fortfarande förslitnings- och
            belastningsskador orsakade av fysiskt tungt och belastande arbete
            och högt arbetstempo som dominerar. Det är i huvudsak LO:s medlemmar
            som är drabbade. Men det ska understrykas att kvinnor drabbas
            hårdare än män, och då framför allt äldre kvinnor. Ohälsa är alltså
            en fråga om klass och kön.
          </p>
          <p xml:id="i-V7fWQyEesMzTMHoScaGygF">
            Flera undersökningar visar att den psykosociala arbetsmiljön
            försämrats under det senaste decenniet och ställer allt högre
            krav på arbetstagarna. Den ökande belastningen har varit mest
            påtaglig för kvinnor. Det beror på att kvinnor är överrepresenterade
            i yrken med stora krav och liten egen kontroll över arbetet. Många
            yrken inom vården är tydliga exempel på detta. Jobbet har blivit
            tyngre samtidigt som friheten och den egna kontrollen har minskat.
          </p>
          <p xml:id="i-ChcAMtGoQAVmEekSqF3jhu">
            Enligt en enkätundersökning från tidigare Riksförsäkringsverket
            hade andelen kvinnor som har svårt att släppa tankarna från arbetet
            ökat från 15 till 30 procent mellan 1984 och 2004. Andelen som
            angav att de hela tiden kan bestämma arbetstakten har minskat
            från 50 procent till drygt 40 procent i privat sektor, från 40
            procent till under 30 procent i offentlig sektor, där nedskärningarna
            drabbat hårt. Av alla förvärvsarbetande uppgav 42,8 procent av
            männen och 61,4 procent av kvinnorna att de inte obehindrat kunde
            ta kortare pauser i arbetet för att prata.
          </p>
          <p xml:id="i-DSQGdb3DvMY43BygQev4Nb">
            Värk i händer, armbågar, ben eller knän har sedan slutet av 1980-talet
            ökat bland kvinnliga arbetare i alla åldersgrupper. Det har skett
            en ökning också bland männen, men det är mest påtagligt bland
            kvinnor, särskilt i åldersgruppen 4564 år, där svår värk i kroppen
            har ökat mest.
          </p>
          <p xml:id="i-4wKMuiu6v1hchQueCULnDc">
            Omvandlingstrycket och förändringstakten har ökat i hela arbetslivet
            som en följd av nya marknadsförutsättningar och ändrade ekonomisk-politiska
            villkor. I näringslivet och industrin driver skärpt konkurrens
            och lönsamhetskrav på effektiviseringar och rationaliseringar
            i produktionen. Nya magra organisationer har vuxit fram. Samtidigt
            tillkommer nya yrkeskategorier och nya arbetsskador och arbetssjukdomar.
          </p>
          <p xml:id="i-Qq3tx67JHHNX13m58q1hBT">
            Även våld och hot ökar härigenom på arbetsplatserna. Särskilt
            drabbade är kvinnor som är anställda inom vård- och omsorgssektorn,
            men även inom handels- och servicenäringar är detta ett växande
            problem. Tryggheten har alltså gått förlorad för många arbetstagare.
            Vänsterpartiet menar att situationen är oacceptabel och att åtgärder
            måste vidtas för att motverka denna utveckling.
          </p>
          <head type="h1" xml:id="i-Sn9axt9HxAgyoBeCeiPtga">
            6 En arbetsplatsförankrad strategi för minskad ohälsa
          </head>
          <p xml:id="i-934Bsn9MzMwQtqTwGhzFdj">
            Under samma period som förändringstakten ökat i hela arbetslivet
            har arbetsmiljöarbetet tagit många och stora kliv tillbaka. Arbetsgivarna
            har inte tagit sitt ansvar för att motverka detta. Trots de krav
            som finns i arbetsmiljölagstiftningen saknas på många arbetsplatser
            ett systematiskt arbetsmiljöarbete. Andelen företag som nyttjar
            företagshälsovårdens tjänster har minskat och rehabiliteringsutredningar
            och åtgärder för att hjälpa sjukskrivna tillbaka till arbetslivet
            genomförs inte på det sätt som föreskrivs enligt lag. Det sociala
            ansvaret har brustit. Arbetsmiljöfrågorna har inte prioriterats
            av de fackliga organisationerna i den utsträckning som varit nödvändig.
            Tiotusentals färre skyddsombud, till följd av nittiotalskrisen,
            har försvårat den fackliga bevakningen och engagemanget i arbetsmiljöarbetet.
          </p>
          <p xml:id="i-B72pXZTaWa8n9vfHg3PemG">
            Arbetslivsinstitutet tydliggjorde i en forskningsrapport från
            oktober 2005 att den ökade sjukfrånvaron vi sett sedan slutet
            av nittiotalet är ett resultat av politiska beslut och av nittiotalets
            ekonomiska nedskärnings- och saneringspolitik. Detta ifrågasätter
            bilden av att Sverige sedan nittiotalet skulle ha drabbats av
            en sjukskrivningsepidemi och att det skulle finnas en ökad tendens
            hos svenska folket att fuska och överutnyttja sjukförsäkringen.
          </p>
          <p xml:id="i-RDp4gUHXFawFQSQDabrPJA">
            Enligt Arbetslivsinstitutets rapport bidrog nedskärningspolitikens
            omorganiseringar, personalminskningar och bortrationaliseringar
            till att det kvalificerade rehabiliteringsarbetet kollapsade.
            Bland annat gick viktig verksamhet i de s.k. anpassningsgrupperna
            förlorad och möjligheten till förtidspensionering på deltid inskränktes.
          </p>
          <p xml:id="i-Eka4nUy2AvG7Ktssffhvvu">
            Under förra mandatperioden genomförde Vänsterpartiet, Socialdemokraterna
            och Miljöpartiet stora satsningar i arbetet mot ohälsan. Bland
            annat genomfördes olika åtgärder för att öka precisionen i sjukskrivningsprocessen,
            Arbetsmiljöverket fick ökade resurser och den regionala skyddsombudsverksamheten
            byggdes ut. Företagshälsovården utreddes, liksom det systematiska
            arbetsmiljöarbetet och ansvars- och samordningsfrågorna i den
            arbetslivsinriktade rehabiliteringen. Viktiga diskussioner fördes
            angående arbetstids- och inflytandefrågor. Vänsterpartiets förslag
            angående dessa frågor utvecklas i motionerna Ett demokratiskt
            arbetsliv och Arbetstider .
          </p>
          <p xml:id="i-L5aGm3HeHgVV9cyEGKpEBG">
            Tyvärr kan vi konstatera att den nya regeringen inte avser att
            prioritera ohälso- och arbetsmiljöfrågorna. Istället riskerar
            nu, som en effekt av regeringens nedskärningspolitik, den långsiktigt
            negativa utvecklingen av arbetsmiljöarbetet att ta ny fart. Förutom
            att de faktiska resurserna till förebyggande arbete åter minskar
            är detta en signal från regeringen till alla arbetsgivare att
            man inte behöver prioritera arbetsmiljöarbetet.
          </p>
          <p xml:id="i-GPDXNaVZ97ZpZ84ZZt5MYD">
            Det hårdnade klimatet på arbetsmarknaden har varit en avgörande
            orsak till ökad ohälsa i samhället. I stället för att skuldbelägga
            sjuka måste vi koncentrera oss på att undanröja orsakerna till
            att människor far illa i arbetslivet och ge dem som drabbats möjlighet
            att återgå i arbete.
          </p>
          <p xml:id="i-BDJbaytggff9naNGJm2ntr">
            Insatser måste göras i hela kedjan, från förebyggande åtgärder
            via sjukskrivningsprocessen till rehabilitering. Vänsterpartiet
            menar att en arbetsplatsförankrad strategi för minskad ohälsa
            och ett uthålligt arbetsliv måste vila på ett antal huvudpunkter.
            I det följande preciserar vi denna strategi.
          </p>
          <p xml:id="i-F7zsNTAnVhmgAuqubAWTdW">
            I syfte att få bättre underlag för arbetsmiljöarbetet anser vi
            att en årlig trendrapport om utvecklingen i arbetslivet bör utarbetas.
            Rapporten bör ge en helhetsbild av den kunskap som olika forskare
            bidragit med och ska kunna fungera som underlag för arbetsmarknadens
            parter, beslutsfattare och andra intressenter i det förebyggande
            arbetsmiljöarbetet. Detta bör riksdagen som sin mening ge regeringen
            till känna.
          </p>
          <head type="h1" xml:id="i-A6bt3GD4YABRjGcLgi81pF">
            7 En utvecklad arbetsmiljölagstiftning
          </head>
          <p xml:id="i-7S5jyKdmZgvwFjfKhZKVFW">
            Åtgärder och resurser måste inriktas mot att förbättra och effektivisera
            samverkan lokalt för att utveckla arbetsmiljöarbetet. Arbetsmarknadens
            parter har självklart ett stort ansvar för att minska den arbetsrelaterade
            sjukfrånvaron och ohälsan och för att arbetsmiljölagstiftningens
            intentioner om ett uthålligt arbetsliv fullföljs. Ett bra arbetsmiljöarbete
            förutsätter engagerade parter. De s.k. partsmedlen som den borgerliga
            majoriteten avskaffade förra året var ett viktigt stöd till arbetsmiljöutbildning
            och bevakning av arbetsmiljörelaterade frågor inom EU. Vänsterpartiet
            föreslår att dessa partsmedel återinförs och avsätter pengar för
            det i vår budgetmotion för 2008.
          </p>
          <p xml:id="i-KJL2wCN1GzzW4tHcBMSx1">
            Arb etsgivarens roll och engagemang är givetvis central. Grunden
            för ett ef fektivt arbetsmiljöarbete är arbetsmiljölagen och föreskriften
            om systematiskt arbetsmiljöarbete. Delar av arbetsmiljölagstiftningen
            behöver ses över för att öka parternas, men framför allt arbetsgivarnas,
            incitament för att utveckla arbetsmiljöarbetet. Förändringar i
            arbetslivets organisering genererar nya arbetsmiljöproblem som
            kräver nya angreppssätt och utökade kunskaper om tidigare dolda
            arbetsmiljöproblem kräver omsättning i handling.
          </p>
          <head type="h1" xml:id="i-2jjFJZDQg8E451324AE2g5">
            8 Översyn av arbetsmiljölagen ur könsperspektiv
          </head>
          <p xml:id="i-57jcL7yFV9BqBk3iJiFLwu">
            Arbetsmiljölagen kom till under 1970-talet. Sedan dess har arbetslivet
            förändrats. Tjänstesektorn ökar, industrin minskar detta även
            om en del av tjänstesektorns ökning består av industrinära tjänster.
            I tjänstesektorn är psykosociala faktorer viktigare, relationer
            till andra människor, kunder, vårdtagare m.m. som ger arbetsmiljöpåfrestningar.
            Denna förändring av näringsstruktur har också en könsaspekt. Fler
            kvinnor jobbar inom tjänstesektorn. Frågan är då om arbetsmiljölagstiftningen
            från 1970-talet återspeglar dagens arbetsmiljöproblem? Arbetsmiljöjuristen
            Maria Steinberg menar mot denna bakgrund att arbetsmiljölagen
            är sexistisk.
          </p>
          <p xml:id="i-Q9CsbnRCN36LmGt4KoU83g">
            Vänsterpartiet anser att det är angeläget att se över det juridiska
            regelverket kring arbetsmiljöfrågor ur ett könsperspektiv. Regeringen
            bör tillsätta en utredning som får detta uppdrag. Detta bör riksdagen
            som sin mening ge regeringen till känna.
          </p>
          <head type="h1" xml:id="i-8BBirpFPpqp4FnKSTif52s">
            9 Stärkt skydd för HBT-personer
          </head>
          <p xml:id="i-7hkEPcwFBEHEjhqmgHVQM4">
            Diskriminering, mobbning och andra kränkningar som HBT-personer
            får utstå på sina arbetsplatser är i grunden en arbetsmiljöfråga,
            och den bör ingå som en naturlig del i det kontinuerliga arbetsmiljöarbetet
            på landets alla arbetsplatser. Arbetsmiljöverkets föreskrift AFS
            1993:17 Kränkande särbehandling i arbetslivet handlar om åtgärder
            mot mobbning och kränkande särbehandling i arbetslivet. Skrivningarna
            i AFS:en är generella och HBT-personer nämns inte särskilt. Vi
            menar att de olika typer av arbetsmiljöproblem som möter homo-
            och bisexuella och transpersoner i arbetslivet behöver uppmärksammas
            särskilt eftersom kunskaperna ofta är dåliga och fördomarna många.
          </p>
          <p xml:id="i-NdxdGDRfTCwGNWQ4RNrLY4">
            Mot bakgrund av det som anförs bör Arbetsmiljöverket utveckla
            sina föreskrifter kring HBT-personers psykosociala arbetsmiljö.
            Detta bör riksdagen som sin mening ge regeringen till känna.
          </p>
          <p xml:id="i-MYoTAb1toreQBgthC5csbx">
            Förutom fördomar och kränkningar av olika slag möter transpersoner
            inte sällan också rent fysiska arbetsmiljöproblem; omklädningsrum,
            toaletter, uniformer och namnbrickor skapar problem för den vars
            könsidentitet inte stämmer överens med det biologiska könet och
            dopnamnet. Kunskaperna om transpersoner är generellt sett mycket
            bristfälliga i samhället, och i arbetslivet riskerar okunskapen
            att leda till särbehandling och diskriminering oavsett om det
            finns uppsåt från arbetsgivaren eller ej. Det är därför viktigt
            att kunskaper om transpersoner och handfasta råd om hur transpersoners
            arbetssituation kan underlättas görs tillgängliga för alla arbetsgivare.
          </p>
          <p xml:id="i-4CwSEMBqHrZNiwp4fvzbYG">
            Arbetsmiljöverket bör få i uppdrag att inhämta och sprida kunskaper
            om transpersoners speciella arbetsmiljöproblem. Detta bör riksdagen
            som sin mening ge regeringen till känna.
          </p>
          <head type="h1" xml:id="i-ThWTnGchhitfRkQSD5Ny1o">
            10 Skyddsombud
          </head>
          <p xml:id="i-61RxMVJb1Kb7WzUhZ3YtjY">
            Skyddsombuden är centrala personer i arbetsmiljöarbetet. Inom
            ramen för sitt uppdrag har skyddsombuden bl.a. rätt att stoppa
            ett farligt arbete. Kraven på när sådana stopp får tillämpas är
            höga samtidigt som formerna för stopprättens hantering är otydligt
            formulerade. Vänsterpartiet menar att stopprättens utformning
            behöver utvärderas. En sådan utvärdering fanns inte med i uppdraget
            till den utredning som kom med sitt betänkande 2007 (SOU 2007:43).
            Det är en brist i utredningen, och vi menar att regeringen bör
            ta initiativ till att frågan utreds och återkomma med förslag
            på hur stopprätten ska kunna användas mer effektivt i dagens och
            framtidens arbetsliv. Denna utvärdering bör även omfatta skyddsombudens
            möjlighet att vända sig till tillsynsmyndighet, dvs. den s.k.
            hänvändelseordningen. Detta bör riksdagen som sin mening ge regeringen
            till känna.
          </p>
          <p xml:id="i-6FTAZDkfF4vcF1UU7kHCa5">
            Arbetsmiljöutredningens betänkande (SOU 2007:43) föreslog att
            regionala skyddsombud skall kunna utses där kollektivavtal finns,
            oavsett om arbetstagarorganisationen har medlemmar. Utredningen
            har även författningsförslag för detta i 6 kap. 2 § arbetsmiljölagen.
            Denna förändring bör genomföras. Detta bör riksdagen som sin mening
            ge regeringen till känna.
          </p>
          <p xml:id="i-HjVb2NrEAyYM3CrWVMMYj1">
            Utredningen föreslår vidare att 6 kap. 6 a § arbetsmiljölagen
            ändras så att skyddsombuden ska kunna agera för utomstående arbetskraft.
            För t.ex. inhyrd arbetskraft kan det vara svårt att påverka sin
            arbetsmiljö. Löntagare har via skyddsombud rätt att påverka sin
            arbetsgivare. Det blir problematiskt om man arbetar på ett ställe
            som arbetsgivaren inte råder över. Utredningens förslag bör snarast
            genomföras enligt det författningsförslag man presenterat. Detta
            bör riksdagen som sin mening ge regeringen till känna.
          </p>
          <head type="h1" xml:id="i-NHC4qEz6j4CLPibmzPeg65">
            11 Stärkt skydd för deltagare i arbetsmarknadspolitiska program
          </head>
          <p xml:id="i-L3yGtDi4JnC4TidcXPedYp">
            Vänsterpartiet har länge krävt att de personer som finns i arbetsmarknadspolitiska
            åtgärder ska få ett bättre skydd. Det har tidigare uppmärksammats
            att det har funnits brister när det gäller arbetsmiljöarbetet
            för personer i arbetsmarknadspolitiska program. Det kan ha varit
            otydligt vem som har ansvar för t.ex. praktikanter, brister i
            introduktion, tillsyn, kontakt med skyddsorganisation m.m. Följden
            har blivit tillbud, olyckor med t.o.m dödlig utgång. AMS har förbättrat
            sin information kring detta de senaste åren. Vänsterpartiets krav
            om förtydligande i arbetsmiljölagen om ansvaret delas nu även
            av arbetsmiljö­utredningen i SOU 2006:43. Förslag finns om tillägg
            i 1 kap. 4 § arbetsmiljölagen. Enligt Vänsterpartiet bör förslaget
            snarast genomföras. Detta bör riksdagen som sin mening ge regeringen
            till känna.
          </p>
          <head type="h1" xml:id="i-75GbUWJTkoUJwbC17SFhtu">
            12 Stärkt skydd för anställda i hushåll
          </head>
          <p xml:id="i-9e8x7tUZQfv9TQyfHjxeaf">
            Personer som är anställda i sin arbetsgivares hushåll omfattas
            inte av arbetsmiljölagen utan istället av lagen om arbetstid m.m
            i husligt arbete som har vissa bestämmelser avseende arbetsmiljö.
          </p>
          <p xml:id="i-2PMcSNMYBzYHyNMRos4biR">
            Enligt Socialstyrelsens rapport om personliga assistenter har
            Arbetsmiljöverket gjort inspektioner hos assistensanordnare och
            funnit att det ofta saknas rutiner för ett fungerande arbetsmiljöarbete
            som systematisk information, riskinventering, uppföljning etc.
            Dessutom förekommer risker för fysisk skada till följd av tunga
            lyft och belastning. Enligt rapporten menar dock assistenterna
            att arbetet som personlig assistent inte i första hand är fysiskt
            tungt utan snarare psykiskt påfrestande. Det faktum att arbetet
            i hög grad är förlagt till brukarens hem upplevs som den största
            påfrestningen, och ensamarbete upplevs som ett av de största arbetsmiljöproblemen.
            Dessa problem torde gälla även för personliga assistenter som
            är direktanställda i sin arbetsgivares hushåll.
          </p>
          <p xml:id="i-RwySjafF4aYKc61yMeVwEv">
            Arbetsmiljöutredningen SOU 2006:44 konstaterar i sitt betänkande
            att det förekommer omfattande brister i arbetsmiljön för personliga
            assistenter och andra som arbetar i hemmiljöer. Utredarna skriver
            i betänkandet att det framstår enligt vår mening inte längre som
            försvarbart att denna grupp arbetstagare inte skall omfattas av
            det skydd som arbetsmiljölagen ger. Mot bakgrund av det föreslår
            utredningen att anställda i hushåll bör omfattas av det skydd
            som arbetsmiljölagen ger. Utredningen föreslår att undantaget
            för arbete i arbetsgivarens hushåll i 1 kap. 4 § arbetsmiljölagen
            bör avskaffas. Vidare föreslår utredningen att följdändringar
            genomförs i lagen om arbetstid m.m. i husligt arbete.
          </p>
          <p xml:id="i-Ew5UgA7zsAmL8YPwrwWy2F">
            Vänsterpartiet instämmer i utredningens resonemang och anser
            att det är dags att förbättra arbetsmiljön för personer som är
            anställda i hushåll även om det innebär ett större arbetsgivaransvar
            för vissa funktionshindrade. Mot bakgrund av det som anförs bör
            undantaget för arbete i arbetsgivarens hushåll i 1 kap. 4 § arbetsmiljölagen
            avskaffas. Detta bör riksdagen besluta.
          </p>
          <p xml:id="i-AaaZUk78sqvkyo53ZTJfuX">
            Vidare råder särregler avseende tillsyn av arbetsmiljö och arbetstider
            för arbete i hushåll. Dessa regleras i 15 § arbetsmiljöförordningen
            och föreskriver följande: I fråga om arbete som utförs i hemmet
            skall inspektionsbesök ske endast på begäran av den arbetsgivare
            eller arbetstagare som berörs, eller om det finns någon annan
            särskild anledning till det. Motsvarande skall gälla beträffande
            arbete som utförs av den som driver verksamhet utan arbetstagare
            eller utan att ha annan arbetstagare anställd än familjemedlem.
            Detta innebär att det i praktiken inte förekommer några inspektioner
            i hushåll med anställda där lagen om arbetstider m.m i husligt
            arbete är tillämplig. Orsaken till dessa särregler avseende inspektioner
            har varit att skydda hemmets sfär och att arbetstagarna inte ansetts
            tillräckligt skyddsvärda. I och med att denna arbetsmarknad kan
            komma att växa är det motiverat att möjligheten till tillsyn av
            arbetsmiljön blir densamma som i övrigt i arbetslivet.
          </p>
          <p xml:id="i-CR6LtzCVZstTKHitfPMvLF">
            Mot bakgrund av det som anförs bör särreglering avseende inspektioner
            av arbetsmiljön i hushåll i 15 § arbetsmiljöförordningen upphävas
            så att arbetstagare i hushåll omfattas av motsvarande skydd som
            andra arbetstagare. Detta bör riksdagen som sin mening ge regeringen
            till känna.
          </p>
          <head type="h1" xml:id="i-3FSmZv4xvpUnr9JjyB9xdv">
            13 Arbetsmiljöutbildning
          </head>
          <p xml:id="i-BSH9tcx34r9miAj1dLMWVG">
            Grundläggande i en strategi för bättre arbetsmiljöer, färre skador
            och sjuk­domar relaterade till arbetet är en väl fungerande arbetsmiljöutbildning.
            Redan beslutade satsningar på regionala skyddsombud är steg i
            rätt riktning, men ambitionerna måste sättas högre. Trots stödet
            i arbetsmiljölagen är bristerna på området stora. Det är inte
            ovanligt att såväl skyddsombud som chefer saknar relevant utbildning.
            Enbart inom LO:s avtalsområden saknar ca 18 000 skyddsombud och
            11 500 arbetsledare arbetsmiljöutbildning. En tredjedel av alla
            arbetsledare, alltså fler än 50 000 personer, saknar grundläggande
            arbetsmiljöutbildning. För vanliga anställda är situationen ännu
            värre.
          </p>
          <p xml:id="i-Uf6u4U4DcTCasdqv7jWMG4">
            Vänsterpartiet menar att situationen är helt oacceptabel. Alla
            anställda ska ha rätt till grundläggande arbetsmiljöutbildning,
            och för chefer och skyddsombud ska arbetsmiljöutbildning och kontinuerlig
            vidareutbildning självklart vara en obligatorisk del av uppdraget
            respektive befattningen. Vidare bör, när det gäller chefer, särskilda
            arbetsmiljökörkort övervägas. Vänsterpartiet föreslår att en översyn
            görs av behoven av partsgemensamma arbetsmiljöutbildningar och
            hur dessa skall tillgodoses. Detta bör riksdagen som sin mening
            ge regeringen till känna.
          </p>
          <p xml:id="i-PYSGqykN75gvZgAn4aoonQ">
            Utbildning i arbetsmiljökunskap är också viktigt i vissa högskoleutbildningar.
            Det kan gälla ingenjörer och konstruktörer, ekonomer osv. Detta
            är också en fråga om att skapa reella förutsättningar för att
            rekrytera personer av underrepresenterat kön till olika yrken.
            Ett exempel på detta handlar om att anpassa arbetsredskap. Under
            de senaste årtiondena har inslaget av arbetsmiljökunskap i utbildningen
            försämrats. I högskoleförordningen gällande bl.a. ingenjörsutbildningar
            finns krav på att de ska ha förvärvat kunskaper om och färdigheter
            i att handha produkter, processer och arbetsmiljö med hänsyn till
            människors förutsättningar. I Högskoleverkets utvärdering (2003:20R)
            fram­kommer att det finns stora brister när det gäller dessa kunskaper
            och färdigheter.
          </p>
          <p xml:id="i-Cb7fB5svee9Vz6yg4js8p7">
            Mot denna bakgrund krävs ett förtydligat ansvar för att arbetsmiljökunskap
            även i praktiken blir en viktig del i utbildningssystemet. Därför
            bör en handlingsplan tas fram i syfte att rusta upp arbetsmiljökunskapen
            i utbildningsprogram som har stor betydelse för arbetsmiljön.
            Detta bör riksdagen som sin mening ge regeringen till känna.
          </p>
          <p xml:id="i-T5yJgFCyg1SWxisVAAHyfF">
            Arbetsmiljöverket bör tillföras resurser för att administrera
            ett skyddsombudsregister, vars huvudsyfte är att kunna ge information
            om nya metoder i arbetsmiljöarbetet till skyddsombud. Detta bör
            riksdagen som sin mening ge regeringen till känna.
          </p>
          <head type="h1" xml:id="i-Cdj9SjHXo6pEMzb2gDGDCx">
            14 Tillsyn
          </head>
          <p xml:id="i-LGFaybHN8T3JYgxBDZSPwJ">
            Arbetsmiljöverket har som tillsynsmyndighet en central roll för
            det lokala arbetsmiljöarbetet. Vänsterpartiet är utomordentligt
            kritiskt till regeringens kraftiga nedskärningar på Arbetsmiljöverket,
            och vi avsätter väsentligt mer resurser till myndigheten i vår
            budgetmotion för 2008.
          </p>
          <p xml:id="i-Gg6X38hPeq4ryqm2DL5zfE">
            Det behövs både fler inspektörer och ökad kompetens eftersom
            förändringstakten i arbetslivet är hög och nya riskfaktorer tillkommit
            som ställer krav på delvis andra kunskaper och omställningar i
            det traditionella tillsynsarbetet. Medan den traditionella tillsynens
            fokus låg på riskfaktorer i den fysiska miljön, olycksfallsrisker,
            maskinskydd osv., handlar arbetsmiljöproblemen på dagens arbetsplatser
            snarare om organisation, bemanning, prestationskrav och resurser.
            Arbetsmiljöinspektionen behöver fortsätta utveckla sin tillsyn
            och rådgivning anpassad till förändringarna i arbetslivet och
            nya riskfaktorer i arbetsmiljöerna.
          </p>
          <p xml:id="i-YEu8bjsrGv44QX4XaZ6Ufp">
            En förstärkning av tillsynsverksamheten bör innefatta såväl fler
            inspektörer som satsningar på kompetensutveckling och fördjupad
            samverkan mellan arbetsmiljöinspektion och berörda aktörer på
            arbetsplatserna. Målet bör vara att uppnå en nivå som ligger i
            paritet med våra nordiska grannländer. Detta bör riksdagen som
            sin mening ge regeringen till känna.
          </p>
          <p xml:id="i-78P6g2BgwaHPbZCTMEFGnB">
            För att Arbetsmiljöverket ska kunna verka för en god arbetsmiljö
            krävs tillräckliga beslutsunderlag, bl.a. när gränsvärden ska
            sättas. Med den mängd nya ämnen som kommer ut på marknaden är
            det nödvändigt att säkra tillgången på relevant forskning. Därför
            bör en arbetsgrupp tillsättas med uppdrag att se över hur Arbetsmiljöverket
            långsiktigt ska kunna säkra tillgången på tillräckliga beslutsunderlag.
            Detta bör riksdagen som sin mening ge regeringen till känna.
          </p>
          <p xml:id="i-GzfXYAM6HKMteu5nsZmEx7">
            När det gäller äldres situation på arbetsmarknaden har den s.k.
            äldreutredningen (Senior 2005) uttalat följande.
          </p>
          <p xml:id="i-RHWKwvLJDMpoVMaX3Us4Pu">
            Arbetsgivarnas krav på flexibilitet för att kunna anpassa produktionen
            till snabbt förändrade förutsättningar kan också ge möjligheter
            till att anpassa arbetsförhållanden till de anställdas önskemål
            och behov avseende anställningsformer, arbetstider, arbetsuppgifter
            och arbetsplatsens förläggning. Utredningen om handlingsplan för
            ökad hälsa i arbetslivet gör bedömningen att arbetsgivaren enligt
            nuvarande lagstiftning har ett omfattande ansvar för att de anställda
            inte skadas eller drabbas av ohälsa i arbetet. På grund av bristande
            kunskaper åsidosätts dock lagstiftningen. Det finns därför, enligt
            utredningen, anledning att göra en samlad redovisning av arbetsgivarens
            ansvar i hälsoarbetet bland de äldre.
          </p>
          <p xml:id="i-F7ueKanZejnnKZPMNuBwFm">
            Vänsterpartiet menar att ovanstående krav på en samlad redovisning
            är väsentligt och att det bör verkställas. En sådan redovisning
            bör även omfatta Arbetsmiljöverkets tillsyn. Detta bör riksdagen
            som sin mening ge regeringen till känna.
          </p>
          <p xml:id="i-BbZbniPmGjKDkPmDRM3YaR">
            Samverkan mellan Arbetsmiljöinspektionen och de berörda parterna
            behöver också förbättras. Inspektionen ska samarbeta med Försäkringskassan
            för att upptäcka dåliga arbetsmiljöer där många blir sjukskrivna.
            Det är då också viktigt att Försäkringskassan har kunskap om de
            föreskrifter som finns angående anpassning av arbetet (AFS 1994:1).
          </p>
          <p xml:id="i-NPnu9jcbNUxAoDDsfXD9Hm">
            Resultatet av myndigheternas samverkan på området bör återrapporteras
            till riksdagen. Detta bör riksdagen som sin mening ge regeringen
            till känna.
          </p>
          <head type="h1" xml:id="i-W8RwoQrtrtoomuQHftS3r2">
            15 Arbetslivsfonder för att främja det goda arbetet
          </head>
          <p xml:id="i-42SYe1YL1CnCrXuR9o2Qii">
            Ett bra arbetsmiljöarbete förutsätter engagerade parter som samverkar
            kring frågorna om arbetslivsutveckling och goda arbetsmiljöer.
            Under 60- och 70-talen bedrevs på många håll ett konstruktivt
            och framåtsyftande arbete med fokus på arbetslivsfrågor och utveckling.
            Såväl parter som forskare var engagerade. Men sedan dess har frågorna
            om arbetslivets utveckling och det goda arbetets villkor fört
            en tynande tillvaro samtidigt som omvandlingstrycket och förändringstakten
            i arbetslivet ökat dramatiskt. Parterna har inte tagit sitt ansvar
            och inte sällan har resultatet blivit försämrade arbetsmiljöer
            och arbetsvillkor.
          </p>
          <p xml:id="i-JPkHitjsM4ypzDjwBEf1dJ">
            Vägen fram till ett uthålligt arbetsliv förutsätter att parterna
            på nytt tar ett gemensamt ansvar för utvecklingen och via legitimitetsskapande
            processer visar på möjligheterna att förena krav på lönsamhet,
            effektivitet och produktivitet med utvecklande arbetsuppgifter
            och goda arbetsmiljöer, kompetens­utveckling och arbetstagarinflytande.
            Det är viktigt att parterna gemensamt förmår förmedla känslan
            av att arbetsmiljöer och arbetsorganisationer går att utveckla
            i positiv riktning.
          </p>
          <p xml:id="i-Jv555dEpNVeGGkDfCfUjDP">
            Inom ramen för de s.k. arbetslivsfonderna, vilka tillskapades
            1989 i syfte att utveckla parternas engagemang i arbetslivs- och
            arbetsmiljöfrågor, bedrevs ett utvecklingsarbete i arbetslivet.
            Även om det konkreta utfallet inte alltid motsvarade förväntningarna
            innebar fonderna att ny kraft och energi tillfördes diskussionerna
            om det goda och utvecklande arbetet och behovet av förnyelse i
            arbetslivet såväl på arbetsplatserna som i samhället. Vänsterpartiet
            menar att det är angeläget att stimulera parterna att pröva olika
            vägar att utveckla arbetslivet med målet ett långsiktigt hållbart
            arbetsliv och anser därför att arbetslivsfonder bör tillskapas
            med motsvarande konstruktion som riksdagen beslutade om 1989.
            Fondernas medel ska disponeras gemensamt av parterna för insatser
            inriktade på att utveckla arbetsmiljöarbetet. Fonderna skall enligt
            Vänsterpartiet inte syssla med forskning utan praktisk tillämpning
            av nya kunskaper. Utifrån dessa förutsättningar bör regeringen
            återkomma med förslag till riksdagen. Detta bör riksdagen som
            sin mening ge regeringen till känna.
          </p>
          <head type="h1" xml:id="i-BtA7SxyBs3ocZ2aHyowoh3">
            16 Arbetsmiljöforskningen
          </head>
          <p xml:id="i-5K3fzuGoTPraj7DdXqqWWs">
            För att stärka det förebyggande arbetsmiljöarbetet krävs en bra
            arbetsmiljöforskning.
          </p>
          <p xml:id="i-B7KLjtVpF7vqC5Mzy8L4WL">
            Det är viktigt att forskningsresultat samlas så att olika samband
            kan konstateras och långsiktiga trender utläsas. Det är också
            viktigt att forskningsresultat kan komma till användning för parterna
            på arbetsmarknaden, Arbetsmiljöverket och andra intressenter.
          </p>
          <p xml:id="i-LAcm1LbZYk4tdvWMALxAFH">
            Den borgerliga regeringens beslut att lägga ned Arbetslivsinstitutet
            kommer på sikt att minska möjligheterna att möta de nya arbetsmiljöproblemen.
            Regeringen tog inget intryck av de omfattande protester nedläggninsbeslutet
            orsakade, och regeringen har inte heller presenterat någon ny
            egen strategi för hur arbetslivs- och arbetsmiljöforskningen ska
            kunna säkras i framtiden. Det är därför närmast förbluffande att
            i regeringens budgetproposition för 2008 läsa följande.
          </p>
          <p xml:id="i-3fkcQQPLwdEcjhCKa9ssBa">
            Kunskapsbildning, bl. a. genom forskning och utveckling, samt
            spridning av kunskaper och resultat av kunskapsbildningen behövs
            för att kunna följa och analysera arbetslivets utveckling och
            utforma den nödvändiga politiken samt för att förstärka arbetsplatsernas
            förmåga att hantera arbetslivsfrågorna i praktiken. Det är därför
            viktigt att kunskapsbildningen inom arbetslivet kan fortsatt ha
            en stark ställnin g och att resultaten kan tillgodogöras i den
            praktis ka verksamheten. Spridningen av kunskaper liksom utbildning
            i arbetsmiljö är medel för att öka medvetenheten hos arbetsgivare
            och arbetstagare om arbetsvillkorens betydelse för såväl trygghet,
            hälsa och säkerhet som verksamheternas resultat och utveckling.
          </p>
          <p xml:id="i-B7UxqiivX3XP2SBnHLQ198">
            Vänsterpartiet instämmer helt i vad regeringen säger argumentationen
            är snarlik den vi framförde mot regeringens förslag att lägga
            ned Arbetslivsinstitutet. Regeringens ord och handlande är direkt
            motsägelsefulla.
          </p>
          <p xml:id="i-MeKPtmd5qUfMULwjFay98a">
            Ett centrum där kunskapen samlas är viktigt eftersom arbetsmiljöproblemen
            hänger samman. En uppsplittrad forskning på en mängd olika program
            gör forskningsresultaten mindre relevanta ute i arbetslivet.
          </p>
          <p xml:id="i-HGaPv1JybeKWosNAs2Vmza">
            Forskningsrådet för arbetsliv och socialvetenskap (FAS) presenterade
            2007 i ett regeringsuppdrag en utvärdering av svensk arbetsmiljöforskning.
            Svensk arbetsmiljöforskning låg i ett internationellt perspektiv
            bra till.
          </p>
          <p xml:id="i-jDfdGSpbbX9UAmst6WByT">
            Nedläggningen av Arbetslivinstitutet är ett faktum, och nu krävs
            framåtsyftande diskussioner om hur arbetsmiljö- och arbetslivsforskningen
            ska kunna byggas upp på nytt. Sådana diskussioner förs för närvarande
            inom och mellan arbetsmarknadens parter. Det krävs också politiska
            initiativ för att bygga ett system för forskningsfinansiering
            som stöder kunskapsuppbyggnad och garanterar att kunskapen också
            får praktisk tillämpning i arbetslivet. Det behövs en överblick
            av forskningsresultat för att den praktiska tillämpningen skall
            bli effektiv, vilket också måste få organisatoriska konsekvenser.
          </p>
          <p xml:id="i-8VZwWsNe1w4Vbg1uDRWQDS">
            Innan en ny organisation är på plats måste skadorna av nedläggningen
            av Arbetslivsinstitutet minimeras. Vänsterpartiet avsätter i budgetmotionen
            för 2008 riktade forskningspengar till FAS och Arbetsmiljöverket.
          </p>
          <p xml:id="i-NaCDB46FCKkRRiPc4MkmJC">
            Ett ex empel på arbetsmiljöforskning som kommit till direkt praktisk
            til lämp­ning är den om isocyanaters påverkan och utvecklingen
            av mätinstrument. Riksdag och regering har särskilt uppmärksammat
            isocyanatforskningen. Regeringen bör därför till riksdagen återrapportera
            utvecklingen kring isocyanat­ forskningen i Sverige. Detta bör
            riksdagen till regeringen ge till känna.
          </p>
          <head type="h1" xml:id="i-BhJJV34MvuGiDDMxCRH5A7">
            17 Rörligheten på arbetsmarknaden
          </head>
          <p xml:id="i-LKcs16j69KeRzwshwroSF4">
            Ohälsa till följd av inlåsningseffekter som uppstår då människor,
            trots att de vantrivs och saknar utvecklingsmöjligheter på sin
            arbetsplats, inte har möjlighet att byta jobb eller arbetsplats
            har sannolikt ökat på senare år. En rad undersökningar bekräftar
            att rörligheten på arbetsmarknaden är otillräcklig. Därför bör
            arbetsrättsliga, studiemässiga och ekonomiska förutsättningar
            tillskapas för att underlätta rörligheten på såväl externa som
            interna arbetsmarknader. Som ett led i denna utveckling bör nödvändigt
            lagstöd utformas som ger anställda rätt till ledighet för att
            pröva arbete hos annan arbetsgivare. Detta bör riksdagen som sin
            mening ge regeringen till känna.
          </p>
          <head type="h1" xml:id="i-RwConrktTRcfJWNSrJwMu">
            18 Kvalitetssäkrad företagshälsovård
          </head>
          <p xml:id="i-A1nebB3WJWB5V8JtuPQ1o6">
            Sedan det statliga stödet till företagshälsovården (fhv) togs
            bort i början av 1990-talet har antalet personer med tillgång
            till företagshälsovård minskat och dess innehåll förändrats. En
            lärdom är att utan stimulanser via ekonomiska och juridiska styrmedel
            blir tillgången på fhv mindre och mycket varierande i kvalitet.
          </p>
          <p xml:id="i-GCFm7GYEsKFbDNYcYyykeq">
            En tidigare utredning (dir. 2003:87) har föreslagit förtydliganden
            i arbetsmiljölagen om vad företagshälsovård skall vara och en
            särskild lag om fhv:s verksamhet.
          </p>
          <p xml:id="i-BpQknPHMeia53LfCzqagKr">
            I budgetpropositionen är det svårt att utläsa hur regeringen
            definierar vad fhv är och hur detta ska stadfästas juridiskt.
            Försäkringskassan ska få i uppdrag att utforma regler för godkännande/certifiering
            av fhv. Vilka kriterierna för detta uppdrag ska vara undanhålls
            riksdagen. Det mesta ska bli föremål för förhandling mellan regering
            och landsting. Hur de 3,4 miljarder som föreslås till fhv skall
            användas går inte att utläsa av budgetpropositionen för 2008.
          </p>
          <p xml:id="i-LzLwMa9ER85KjA5ibSUtCg">
            Tydligast är regeringen på betoningen av fritt val av vårdgivare
            för patienten av vanlig sjukvård och att fri etableringsrätt för
            privata bolag i primärvården. Det är stor risk att det egentliga
            syftet med företagshälsovård blir försvagat när regeringens övergripande
            mål är fri etableringsrätt i primärvården.
          </p>
          <p xml:id="i-NdnhgimpC8hx8vqbB4aDgW">
            Diverse utredningar av företagshälsovården har visat att konsekvensen
            av borttagandet av det statliga stödet har blivit minskad tillgång
            på kvalitativ förebyggande företagshälsovård för landets löntagare
            sedan början av 1990-talet. Tillgängligheten har minskat generellt,
            men framför allt har skillnaderna ökat i nyttjande mellan anställda
            i små och stora företag samt mellan företag i glesbygd respektive
            större tätorter. Vidare konstateras att anställda i mansdominerade
            yrken i högre grad än i kvinnodominerade nyttjar företagshälsovårdens
            tjänster. Arbetstagarnas inflytande över företagshälsovården har
            också minskat påtagligt. Allvarlig är vidare den förskjutning
            från förebyggande hälsovård till enklare medicinska tjänster som
            utredningarna visar har skett.
          </p>
          <p xml:id="i-NoqDZBRPVzQpdzjvfvGoLP">
            Sverige har ratificerat ILO-konventionen om företagshälsovård
            i vilken alla medlemsstater förbinder sig att göra företagshälsovården
            tillgänglig för alla. Det är allvarligt att Sverige inte förmår
            leva upp till sina åtaganden i inter­nationella avtal.
          </p>
          <p xml:id="i-PrKce4dknbjsTRhKQEWPcc">
            För att förebygga ohälsa är det också viktigt att ge företagshälsovården
            en mer offensiv roll. Med en företagshälsovård som har god kunskap
            om enskil da arbetsplatser och stor branschkunskap kan det förebyggande
            arbetet stärkas.
          </p>
          <p xml:id="i-CWi7pRHpCiViZjrmZjXgpH">
            Kvaliteten och tillgången till företagshälsovård har alltså avsevärt
            försämrats sedan den förra borgerliga regeringen tog bort det
            statliga stödet. Vi vet av erfarenhet att utan ekonomisk stimulans
            försämras företagshälsovården. För att anpassa företagshälsovården
            till olika arbetsplatsers behov krävs bra arbetsmiljöavtal mellan
            arbetsmarknadens parter där företagshälsovården har en viktig
            roll. Om sådana avtal kommer till stånd bör staten ställa upp
            med ekonomisk stimulans. Det bör ställas kvalitetskrav på dessa
            avtal, och de bör även stipulera genusanalyser av ohälsorisker.
          </p>
          <p xml:id="i-Pdx2uF2U8YQFvgN8H8uTnd">
            Om avtal inte tecknas eller blir tillräckligt bra kommer frågan
            om obligatorisk lagstadgad företagshälsovård att bli än mer aktuell.
            Arbetsgivarnas ansvar är viktigt. De känner till arbetsplatserna
            och möjligheterna till arbetsanpassning och omplaceringar. Om
            företagshälsovården ska kunna spela en mer aktiv roll i att förebygga
            långa sjukskrivningar måste det också finnas ett bra samarbete
            med sjukvården. Tidiga insatser av företagshälsovård minskar belastningen
            på landstingens sjukvård, och tidiga insatser kortar köer och
            minskar kostnader för sjukskrivning. Dessutom kan människors hälsoproblem
            inte alltid med säkerhet delas upp i vad som är arbetslivsrelaterat
            eller inte.
          </p>
          <p xml:id="i-SKMC6z7yhFHyFCLWSAvvaX">
            Erfarenheterna pekar på att det kan behövas särskilda medel för
            att företagshälsovårdens samarbete med landstingsvården ska bli
            effektivare. Olika förslag bör prövas för att få effektiva samarbetsavtal
            mellan företagshälsovården och sjukvården. Företagshälsovårdens
            tillgång till olika tjänster är viktig om den ska spela en viktigare
            roll i att förebygga ohälsa. Det är Vänsterpartiets mening att
            certifierad företagshälsovård bör kunna ta del av viktiga tjänster
            i alla landsting.
          </p>
          <p xml:id="i-XgaZcz3cVkkgumDbiie84S">
            I företagshälsovården behövs också personal med särskild utbildning.
            Tidigare ansvarade Arbetslivsinstitutet för denna utbildning.
            Nedläggningen av Arbetslivsinstitutet har skadat planeringen för
            företagshälsovårdsutbildningens utveckling. Många personer med
            stor kompetens kommer inom några år att gå i pension. Arbetslivet
            har både nya och gamla arbetsmiljöproblem.
          </p>
          <p xml:id="i-CTwas1epqUfdkqo1n6X6Wr">
            Det är viktigt att regeringen skyndsamt bereder ärendet om vem
            som skall vara huvudman för denna utbildning och hur utbildningen
            skall möta framtidens krav.
          </p>
          <p xml:id="i-3NKza2orNHf1Tok63wKKJB">
            Regeringen har i budgetpropositionen för 2008 presenterat ett
            mycket bristfälligt beslutsunderlag för riksdagen. Regeringen
            bör återkomma till riksdagen med en särskild proposition om företagshälsovård
            där dess juridiska ramverk och hur riksdagens anslag ska användas
            tydligt framgår. Detta bör riksdagen som sin mening ge regeringen
            till känna.
          </p>
          <head type="h1" xml:id="i-JXPMScKk12yWPsnWAro8i5">
            19 Arbetslivsinriktad rehabilitering
          </head>
          <p xml:id="i-T1nmXR1GPy9qaUYd2um3b7">
            Som vi tidigare visat minskar nu sjuktalen, och detta sker alltså
            samtidigt som arbetslösheten minskar. Normalt är annars att siffran
            ökar ju fler som är i arbete. Antalet nya sjukfall minskar däremot
            inte, och det viktiga är nu att dessa inte blir till långvariga
            sjukfall.
          </p>
          <p xml:id="i-VEuhXztwzEYRd8ThnbSTnb">
            Regeringen har i budgetpropositionen föreslagit att en så kallad
            rehabiliteringskedja skall införas i sjukförsäkringen. Detta innebär
            att skarpt avgränsade steg föreslås införas i sjukpenningen. Efter
            tre månader skall den enskildes arbetsförmåga prövas mot hela
            arbetsplatsen och efter sex månader mot hela arbetsmarknaden.
            Efter tolv månader sätts en bortre gräns i sjukförsäkringen. Därefter
            införs en så kallad förlängd sjukpenning med sänkt ersättningsnivå
            på 75 procent. Efter sammantaget som längst 18 månader återstår
            förtidspension eller arbetslöshet. Detta innebär i praktiken att
            en person förlorar rätten till sin anställning efter sex månaders
            sjukskrivning, vilket är ett allvarligt urholkande av lagen om
            anställningsskydd (LAS). Samtidigt vill regeringen kraftigt korta
            ned sjukskrivningstiden för en rad diagnoser. Personer som lider
            av utmattningsdepression skall enligt de riktlinjer som diskuteras
            inte kunna sjukskrivas alls. Kvalifikationsreglerna inom så väl
            sjukpenningen som sjuk- och aktivitetsersättningen skall skärpas.
          </p>
          <p xml:id="i-RmnWcNLSeMzBRAWJjyhvVf">
            Enligt Försäkringskassans egna bedömningar skulle en återgång
            i arbete vara möjlig i 6070 procent av sjukskrivningsfallen under
            förutsättning att aktiva rehabiliteringsåtgärder sätts in i tid.
            Om samtidigt ökade möjligheter skapas att komma tillbaka till
            andra arbetsuppgifter, kanske hos en annan arbetsgivare, är det
            inte orimligt att tro att än fler ska kunna återgå till ett arbete
            . Sådana möjligheter varierar starkt bl.a. beroende på orsaken
            till individens ohälsa, möjligheter till omskolning och skillnader
            vad gäller det allmänna arbetsmarknadsläget. Vänsterpartiet avvisar
            kraftigt de förslag regeringen presenterat. Statiska tidsgränser
            minskar arbetsgivares incitament att fullgöra sina skyldigheter
            enligt arbetsmiljölagen och annan lagstiftning och undergräver
            i förlängningen anställningsskyddet.
          </p>
          <p xml:id="i-8iZ9f25jpdBW3jAYP2gFAH">
            Avgörande för människors återgång i arbete är dels tidiga rehabiliteringsåtgärder
            som förbättrar arbetsförmågan, dels att arbetsuppgifter finns
            som passar den arbetsförmåga som återstår efter sjukdom och rehabiliteringsinsatser.
          </p>
          <p xml:id="i-U7i3n8pn8hUTkyV44gmduZ">
            Få långtidssjukskrivna är enligt Försäkringskassans egen utvärdering
            från 2004 nöjda med kontakten med Försäkringskassan, och bara
            en tredjedel av handläggarna anser att arbetstagaren vidtagit
            de åtgärder som är nödvändiga för att återgång i arbete ska bli
            möjligt. Otillräckliga resurser hos Försäkringskassan och diffus
            ansvarsfördelning mellan Försäkringskassan och arbetsgivaren leder
            ofta till att nödvändiga rehabiliteringsinsatser antingen försenas
            eller helt uteblir.
          </p>
          <p xml:id="i-5cqRPRusgu27LvFr7Sw5qe">
            Ansvarsfrågan måste bli klarlagd. Enligt arbetsmiljölagen är
            arbetsgivarens rehabiliteringsansvar i princip omfattande, men
            i praktiken råder stora oklarheter om hur långt arbetsgivarens
            ansvar verkligen sträcker sig. Ska man ställa samma krav på stora
            som små arbetsgivare? Ska det spela roll om arbetsgivarens ekonomi
            är god eller dålig? Hur säkrar man en likvärdig och rättssäker
            behandling över hela landet? Vilka krav på rehabiliteringsåtgärder
            ska den enskilde ha rätt att ställa? Är det rimligt att tvister
            om vem som ska betala tillåts försena nödvändiga rehabiliteringsåtgärder
            och leda till att arbetsgivarna väljer andra vägar, t.ex. uppsägningar?
          </p>
          <p xml:id="i-7XVT2x22wj4mSHc63HJp9k">
            Rehabiliteringsutredningen lyfte fram i betänkandet Fokus på
            åtgärder (SOU 2006:107) problemet att arbetsgivarens rehabiliteringsansvar
            idag är uppdelat på olika lagstiftning utan samordning och att
            detta skapar en otydlighet om var gränsen går för vilka krav som
            egentligen ställs på arbetsgivarna. Vidare är fördelningen av
            kostnaderna för vissa åtgärder mellan arbetsgivarna och Försäkringskassan
            oklar, vilket anges bromsa upp rehabiliteringsprocessen. Utredningen
            understryker behovet av att förtydliga ansvaret och gränsdragningen
            mellan arbetsgivare, Försäkringskassan och sjukvården samt att
            större fokus måste läggas på åtgärder och mindre på att administrera.
            För att åstadkomma detta föreslås en rad förändringar. Exempelvis
            föreslås att utredningsskyldigheten övertas av hälso- och sjukvården
            som härigenom skulle ha ansvaret för hela den medicinska rehabiliteringen
            och behandlingarna. Arbetsgivarnas skyldigheter vad gäller rehabilitering
            föreslås i stället inriktas på att ta fram plan för åtgärder för
            arbetsplatsen. Utredningen föreslog också att förseningsavgift
            skall åläggas arbetsgivare som inte inkommit med åtgärdsplan inom
            tidsfristen. Utöver detta lyfte utredningen fram behovet av att
            ta fram riktlinjer för rehabilitering och att utforma behandlingsprogram
            för framför allt de stora multidisciplinära diagnosgrupperna.
          </p>
          <p xml:id="i-4j8RLgEVtQgHheho34CQWd">
            Regeringen har emellertid gjort en annan bedömning av vad som
            bör förändras och har i stället avskaffat arbetsgivarnas ansvar
            för rehabiliteringsutredningen. Motiveringen har varit att arbetsgivare
            anges sakna den nödvändiga kompetens som krävs för att bedöma
            den komplexa problembild som ligger bakom behovet av rehabilitering
            och att så få rehabiliteringsutredningar inkommer till Försäkringskassan
            inom föreskriven tid.
          </p>
          <p xml:id="i-J2LVNiSRb5uFqPVLRCzXRu">
            Det är tydligt att regeringen avser att frånta arbetsgivarna
            allt ansvar inom rehabiliteringsprocessen. Större tyngdpunkt läggs
            vid individens ansvar. Privata aktörer skall uppmuntras att mot
            resultatbaserad ersättning delta med alternativa lösningar, och
            företagshälsovården skall spela en aktiv roll i rehabiliteringsprocessen.
            Vänsterpartiet anser att regeringens politik leder i fel riktning.
            I stället för att titta på vilka åtgärder som behöver genomföras
            för att stärka den arbetslivsinriktade rehabiliteringen och för
            att tydliggöra ansvarsfördelningen kopplas den viktigaste aktören
            alltmer bort från processen.
          </p>
          <p xml:id="i-541gEgXGq7Us7aRjXdDk3C">
            Behovet av kraftfulla åtgärder är närmast akut. Alla skall ha
            rätt till en kvalificerad rehabilitering som syftar till fortsatt
            deltagande i arbetslivet. Därför bör en utredning skyndsamt tillsättas
            för att pröva hur en obligatorisk rehabiliteringsförsäkring som
            garanterar individens rätt till rehabilitering bör utformas och
            finansieras. Detta bör riksdagen som sin mening ge regeringen
            till känna.
          </p>
          <p xml:id="i-8pkfQiEsaZGaSSm3TywTqb">
            Mot denna bakgrund anser Vänsterpartiet vidare att arbetsgivarens
            ansvar för rehabiliteringsutredning enligt 22 kap. 3 § lagen (1962:381)
            om allmän försäkring (AFL) bör återinföras och inriktas på att
            ta fram plan för åtgärder för arbetsplatsen. Detta bör riksdagen
            som sin mening ge regeringen till känna.
          </p>
          <p xml:id="i-BSt2WQhELE7T1wpYzKkEAz">
            Arbetsgivarnas ansvar för rehabilitering behöver alltså stärkas
            och tydliggöras. Därför bör sanktionsåtgärder riktas mot arbetsgivare
            som inte uppfyller detta ansvar. Regeringen bör återkomma med
            förslag med inriktning på det ovan angivna. Detta bör riksdagen
            som sin mening ge regeringen till känna.
          </p>
          <p xml:id="i-FVwS6JSbFWgDeoFhmBTGQQ">
            Långtidssjukskrivna som bedöms ha behov av att uppgradera kompetens
            eller byta yrkesinriktning för att möjliggöra återgång i arbetslivet
            ska få möjlighet att uppbära rehabiliteringspenning under tid
            då studier bedrivs. Detta bör riksdagen som sin mening ge regeringen
            till känna.
          </p>
          <p xml:id="i-C1oVmT4Je9Lcy39LAqV9Zs">
            Vidare bör en översyn göras av berörda myndigheters organisatoriska
            samverkan kring långtidssjukskrivnas och förtidspensionerades
            behov av insatser. Översynen ska fokusera på hur denna samverkan
            kan förbättras och effektiviseras, främst vad gäller samarbetet
            mellan Försäkringskassan och Arbetsmarknadsverket. Detta bör riksdagen
            som sin mening ge regeringen till känna.
          </p>
          <p xml:id="i-UdPysqTxfobhHG4QMAx2s2">
            Dessutom bör det förslag som tidigare angetts angående att ta
            fram nödvändigt lagstöd utformas som ger anställda rätt till ledighet
            för att pröva arbete hos annan arbetsgivare även omfatta sjukskrivna
            och ses som ett viktigt instrument för att få sjukskrivna med
            arbetsförmåga tillbaka i arbete. Detta bör riksdagen som sin mening
            ge regeringen till känna.
          </p>
          <head type="h1" xml:id="i-tWKrah4bwGdeUMM8u1o1A">
            20 Bekämpa könsskillnader i rehabiliteringen
          </head>
          <p xml:id="i-RygQgqCRZM7fwQYZQtTKgk">
            Det finns i dag stora skillnader mellan könen vad gäller tillgången
            till rehabiliteringsåtgärder. Det handlar både om att kvinnor
            får mindre rehabilitering än män och att dessa rehabiliteringsåtgärder
            är mindre kvalificerade och billigare jämfört med dem som satsas
            på män. Mindre resurser satsas helt enkelt på kvinnors rehabilitering.
            Försäkringskassans rapport Alltjämt ojämnt En studie om kvinnors
            och mäns nyttjande av socialförsäkringen (2005) visade att rehabiliteringsåtgärder
            som kvinnor får är kortare och sätts in senare i processen jämfört
            med de åtgärder som män får. Vidare är det ett känt faktum att
            män oftare ges utbildningsinsatser medan kvinnor arbetar kvar
            på sin tidigare arbetsplats. Vi är övertygade om att dessa könsrelaterade
            skillnader vad gäller såväl kvaliteten som tillgången till rehabilitering
            har inverkan på rehabiliteringsåtgärdernas resultat.
          </p>
          <p xml:id="i-JqbzD8WmVj2Kd2MKCBurM7">
            Kvinnor har alltså inte bara ett sämre läge på arbetsmarknaden
            kopplat till ansvaret för det obetalda arbetet, utan även ett
            sämre läge på grund av arbetsgivarens inställning att det kan
            anses mer lönsamt att rehabilitera män tillbaka till arbete en
            bedömning som även Försäkringskassan tycks dela.
          </p>
          <p xml:id="i-2Eend3kjsEydvs734GJDt4">
            Vänsterpartiet vill mot denna bakgrund understryka vikten av
            att utveckla metoder för att osakliga könsskillnader ska kunna
            upptäckas och bekämpas vad gäller den arbetslivsinriktade rehabiliteringen
            och även för att skapa en nödvändig kvalitetshöjning när det gäller
            rehabilitering av kvinnors sjukdomar. Därför bör Försäkringskassan
            ges i uppdrag att utveckla metoder för ett stärkt genusperspektiv
            när det gäller bedömningar och åtgärder angående rehabilitering
            och i detta avseende även hitta lämpliga metoder för att utveckla
            nödvändigt statistiskt underlag. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-24dNYZ958Gr8D9Xm9GsJB5" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-Prxa36whrCAbfrugshcejA" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-5rQHXDLcAkdCSmxapbxaYj" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-CYsUyxWM282d5taa5cewQV" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-RR2z8Cz15a87SwvmSZxQ21" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-7n3Ebx62oSJkuKFDDLGgkN" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-QUEgMCD8HYf8hDgySx7Y2w" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-KrFMtqG2bb8ZBbhTDNAhHp" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-UUCEhqJFSZ49ePzsvHUu5m" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
