<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03667">
  <teiHeader>
    <fileDesc>
      <titleStmt>
        <title>med anledning av prop. 2016/17:154 Begränsningar i föräldrapenningen för föräldrar som kommer till Sverige med barn</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3667 av Wiwi-Anne Johansson m.fl. (V)</title>
          <idno type="rdwebb">H4023667</idno>
          <rs type="number">3667</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023667/text</ref>
          <ref type="dokument_url_html">http://data.riksdagen.se/dokument/H4023667</ref>
          <ref type="dokumentstatus_url_xml">http://data.riksdagen.se/dokumentstatus/H4023667</ref>
          <ref type="docx">http://data.riksdagen.se/fil/960A4DDF-087D-4777-90AD-513F3274EC5B</ref>
          <ref type="pdf">http://data.riksdagen.se/fil/E63B2D15-0CCD-4973-9AB1-42BE9CFB5173</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A4Sffem4nhZZbUwL9xecmN" type="basedOn"/>
        <correspContext corresp="i-A4Sffem4nhZZbUwL9xecmN">
          <ref>Proposition 2016/17:154</ref>
        </correspContext>
        <correspAction xml:id="i-NVN8g9irrR3bm75L6hiGs" type="signed"/>
        <correspContext corresp="i-NVN8g9irrR3bm75L6hiGs">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-5jfS4RLqkwpXoNC4tdfbfg" type="submitted">
          <date when="2017-04-04"/>
          <time when="16:23:30"/>
        </correspAction>
        <correspAction xml:id="i-CtNrLY7m4F3F8Maa7eWMQm" type="reviewed">
          <date when="2017-04-10"/>
          <time when="15:33:11"/>
        </correspAction>
        <correspAction xml:id="i-XwNTp2153AqQjAhGMCQXWj" type="dismissed">
          <date when="2017-04-18"/>
        </correspAction>
        <correspAction xml:id="i-QD6zuHTx9zyyTeukN8L3Bs" type="referred">
          <date when="2017-04-19"/>
        </correspAction>
        <correspAction xml:id="i-QJ7cRQPF9jcrDqV5noSRNE" type="assigned">
          <date when="2017-05-31"/>
          <time when="16:58:08"/>
        </correspAction>
        <correspContext corresp="i-QJ7cRQPF9jcrDqV5noSRNE">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-KQtaJfR67hCDhpSwr7Hcux" type="behandlas_i"/>
        <correspContext corresp="i-KQtaJfR67hCDhpSwr7Hcux">
          <ref type="uppgift">2016/17:SfU23</ref>
          <ref type="ref_dok_id">H401SfU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU23</ref>
          <ref type="ref_dok_titel">Begränsningar i föräldrapenningen för föräldrar som kommer till Sverige med barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3667 av Wiwi-Anne Johansson m.fl.
          (V) med anledning av prop. 2016/17:154 Begränsningar i föräldrapenningen
          för föräldrar som kommer till Sverige med barn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BAu2MmaHxBWuipf9Y73qNu">
            1 Förslag till riksdagsbeslut
          </head>
          <list>
            <item xml:id="i-V9VkUcUSybEUK38s95rZ3G" sortKey="Yrkande 1">
              Riksdagen avslår proposition 2016/17:154 Begränsningar i föräldrapenningen
              för föräldrar som kommer till Sverige med barn.
            </item>
          </list>
        </div>
        <div type="motContent">
          <head xml:id="i-SNwFUibCWQNmpLao8ayG2p" type="h1">
            2 Inledning
          </head>
          <p xml:id="i-AVK5nMiM1Qeen2VFKgmdX8">
            Regeringen föreslår genom propositionen 2016/17:154 Begränsningar
            i föräldrapenningen för föräldrar som kommer till Sverige med
            barn att rätten till föräldrapenning för föräldrar som kommer
            till Sverige med barn anpassas efter barnets ålder. Förslaget
            innebär att om ett barn blir bosatt i Sverige under det andra
            levnadsåret ska föräldrapenning lämnas under högst 200 dagar sammanlagt
            för föräldrarna. Vid flerbarnsfödsel ska det kunna lämnas ytterligare
            76 dagar för varje barn utöver det första. Om bosättning i stället
            sker efter det andra levnadsåret ska föräldrapenning lämnas under
            högst 100 dagar sammanlagt för föräldrarna, och vid flerbarnsfödsel
            under ytterligare 38 dagar för varje barn utöver det första. De
            nuvarande tidsgränserna i socialförsäkringsbalken om föräldrapenning
            föreslås tillämpas även för den förälder som får föräldrapenning
            enligt den föreslagna begränsningsregeln.
          </p>
          <p xml:id="i-NZQpSxD2Libap6eP8HxTey">
            Syftet bakom regeringens förslag är att åtgärda vad de kallar
            för en överkompensation av föräldradagar som föräldrar som kommer
            till Sverige med äldre barn har rätt till genom nuvarande ordning
            samt att minska de negativa konsekvenserna som en långvarig frånvaro
            från arbetsmarknaden kan innebära för möjligheten att etablera
            sig i samhället för föräldrar som kommer till Sverige med barn.
          </p>
          <p xml:id="i-LTSey3oDadgsjQZD4hcbtq">
            Den förra regeringen föreslog och drev igenom en liknande ändring
            2013. Då begränsades antalet föräldradagar som kunde tas efter
            barnets fyraårsdag till 96. Argumentationen bakom förändringen
            var då snarlik den som ligger bakom nuvarande förslag. Motivet
            var att öka etableringen hos nyanlända kvinnor. Till skillnad
            mot förslaget från 2013 berör det nya förslaget endast föräldrar
            som kommer till Sverige med barn och inte de som fött barn i Sverige.
            Vänsterpartiet stod inte bakom förslaget från 2013 för att det
            så tydligt pekade ut utrikes födda som oförmögna att använda föräldraförsäkringen
            på ett korrekt sätt och sakna egna drivkrafter att söka arbete.
            Vi menar också, nu som då, att etableringen av nyanlända stärks
            bäst på andra vägar. Att det nya förslaget dessutom inte inkluderar
            föräldrar till barn födda i Sverige gör det ännu mer problematiskt.
          </p>
          <p xml:id="i-QrmLhLeeUbrJJLqBdeZZ3f">
            Vänsterpartiets kritik mot regeringens förslag handlar till stor
            del om den argumentation regeringen för kring framför allt nyanlända.
            Förslaget bygger på delbetänkandet från Utredningen om en modern
            föräldraförsäkring och migrationsöverenskommelsen mellan regeringen
            och Moderaterna, Liberalerna, Centerpartiet och Kristdemokraterna.
            Det motiveras som en harmonisering av reglerna som ska förhindra
            en nuvarande överkompensation. Ändå väljer regeringen att bryta
            ut en viss grupp och föreslå ändringar i lagstiftningen utifrån
            delbetänkandet i stället för att ta ett samlat grepp och invänta
            slutbetänkandet som kommer hösten 2017. Att propositionen är ett
            resultat av migrationsöverenskommelsen mellan regeringen och Moderaterna,
            Liberalerna, Centerpartiet och Kristdemokraterna som syftade till
            att begränsa antalet asylsökande i Sverige märks på argumentationen
            kring de föreslagna förändringarna. Vänsterpartiet är kritiskt
            till den politik som regeringen, Moderaterna, Liberalerna, Centerpartiet
            och Kristdemokraterna driver eftersom den bygger på tanken att
            det är genom att begränsa möjligheterna för och ställa hårdare
            krav på de som nyligen kommit till Sverige som de ska inkluderas
            och etableras i samhället. Det är också med samma metoder de menar
            att jämställdheten inom gruppen ska stärkas. Vänsterpartiet är
            övertygat om att en stark välfärd, ett robust trygghetssystem
            och en kraftfull politik mot diskriminering utgör den bästa grunden
            för en fungerande etablering. Vi menar att jämställdheten stärks
            genom en feministisk politik som utjämnar klyftorna mellan könen,
            inte genom att ställa krav på och begränsa utrymmet för de som
            redan lever med stora begränsningar. Det är feministiska reformer
            och en feministisk politik som har gjort Sverige till ett av världens
            mest jämställda länder, och det är genom en feministisk migrationspolitik
            vi bäst stärker jämställdheten bland nyanlända.
          </p>
          <p xml:id="i-UVfq3fwYQCqQnPXEMZ56zK">
            Vänsterpartiet anser att det är olyckligt att regeringen väljer
            att bryta ut en del av förslagen från Utredningen om en modern
            föräldraförsäkring i stället för att behandla den som en helhet,
            dels för att vi är emot särlösningar för vissa grupper av detta
            slag, dels för att det gör föräldraförsäkringen mer svåröverskådlig.
            Vi menar också att effekterna av de ändringar som görs i försäkringen
            bedöms bäst om det sker samlat. I avvaktan på slutbetänkandet
            från utredningen och av skälen ovan yrkar Vänsterpartiet avslag
            på propositionen. Riksdagen avslår proposition 2016/17:154 Begränsningar
            i föräldrapenningen för föräldrar som kommer till Sverige med
            barn. Detta bör riksdagen besluta.
          </p>
          <head xml:id="i-GWWNSumkPh8Vy3Ki7nqGBF" type="h1">
            3 Feministisk migrationspolitik
          </head>
          <p xml:id="i-7xocsgnNCQNFSF2REJHcMg">
            Vänsterpartiet är ett feministiskt parti. Vi förespråkar en feministisk
            migrationspolitik och ett feministiskt mottagande av människor
            på flykt. Asyllagstiftningen och handläggningen av asylansökningar
            bör reformeras så att de behandlar män och kvinnor lika och så
            att de bygger på större medvetenhet om de särskilda faror och
            problem som flickor och kvinnor möter under såväl flykt som asylprocessen,
            på grund av rådande könsmaktsordning. Mottagandet måste bli mer
            jämställt. Sverige är ett av världens mest jämställda länder,
            men vi har mycket kvar att göra. Löneskillnader, mäns våld mot
            kvinnor, diskriminering och obetalt arbete i hemmet är fortfarande
            stora utmaningar för det svenska samhället. Jämställdhet kan aldrig
            tas för givet, feministiska kamper måste tas varje dag och överallt.
            Det är så vi har nått dit vi är i dag och det är så vi bygger
            ett rättvisare och mer jämlikt Sverige. Barnomsorg, särbeskattning
            och föräldraförsäkring är några av de viktigaste byggstenarna
            i den svenska jämställdhetpolitiken. Att peka ut andra som mindre
            jämställda ökar inte jämställdheten i Sverige. Vi måste i stället
            se politikens roll i skapandet av patriarkala mönster och strukturer.
          </p>
          <p xml:id="i-NL19f4GKnTRrJnvFNdozFq">
            Vänsterpartiet tar patriarkala strukturer och bristande jämställdhet
            på allvar. När de används som slagträ i debatten för att misstänkliggöra
            flyktingar skadar det både jämställdheten och spär på rasistiska
            strömningar. Med en feministisk migrationspolitik kan vi säkerställa
            ett värdigt och inkluderande mottagande där alla människor har
            samma möjligheter att ta sig till Sverige och samma möjligheter
            att etablera sig i samhället. Det är så vi har byggt ett av världens
            mest jämställda länder och det är så vi fortsätter att bygga ett
            mer rättvist och jämlikt Sverige.
          </p>
          <p xml:id="i-5W12oUMKJpdgx5wN65QtZ8">
            Arbetsförmedlingens analyser visar att kvinnor tar del av myndighetens
            etableringsuppdrag i lägre utsträckning än män. Patriarkala strukturer
            i myndighetsutövande stärker patriarkala strukturer i samhället.
            Det pågår ett utvecklingsarbete inom Arbetsförmedlingen och andra
            myndigheter, men mer måste göras.
          </p>
          <head xml:id="i-Q6BNGXs7wwZc5zUFbtaEPa" type="h1">
            4 Individualiserad föräldraförsäkring
          </head>
          <p xml:id="i-RLxUgTXGYhbpXMw4s5MHf5">
            Vänsterpartiet vill se en individualiserad föräldraförsäkring,
            så att föräldrar delar lika på dagarna i föräldraförsäkringen.
            I dag tar mammorna ut tre fjärdedelar av dagarna i föräldraförsäkringen.
            Även om pappors uttag av föräldradagar har ökat något genom åren
            skulle det med dagens takt ta över 50 år innan uttaget blir jämställt
            mellan kvinnor och män, enligt TCO:s s.k. pappaindex. Vänsterpartiet
            stödde regeringens förslag om att 90 dagar ska reserveras för
            den ena föräldern och inte kunna överlåtas till den andra föräldern,
            men vi vill gå ännu längre. Hur föräldrar ska förmås att fördela
            ansvar för hem och barn lika är en av de mest centrala jämställdhetsfrågorna.
            Vänsterpartiet vill ha ett jämnare uttag av föräldraledighet eftersom
            det skulle motverka att kvinnor får lägre inkomster än män och
            skulle ge barn en bättre relation till båda sina föräldrar. Även
            familjer med ganska stora löneskillnader skulle tjäna på ett jämnt
            uttag av föräldrapenning. En individualiserad föräldraförsäkring
            skulle förbättra jämställdheten i hela samhället och samtidigt
            till stor del åtgärda de problem som regeringen vill komma åt.
            En jämnare fördelning av uttagandet av föräldraförsäkringen stärker
            också barnens kontakt med båda föräldrarna och betyder mycket
            för både barnets och föräldrarnas utveckling.
          </p>
          <p xml:id="i-LgmbjQcT62ihF6Qvihhzkc">
            Med regeringens förslag kan inga dagar på sjukpenningnivå överlåtas
            mellan föräldrarna om barnet är över två år när det kommer till
            Sverige, det blir alltså i praktiken en individualiserad föräldraförsäkring
            för just denna grupp. För de som kommer till Sverige när barnet
            är ett år handlar det om 20 dagar på sjukpenningnivå som kan överlåtas.
            För denna grupp blir det näst intill en individualiserad föräldraförsäkring.
            Att föräldraförsäkringen ska vara individualiserad för just dessa
            grupper, samtidigt som en generell individualisering möter så
            stort motstånd, är svårt att förstå.
          </p>
          <p xml:id="i-JotVbUif27QaVKXoCfL1rR">
            Föräldrapenningdagar på grundnivå är dock undantagna från bestämmelsen
            om reserverade dagar så de kan överlåtas fritt mellan föräldrarna.
            De flesta som skulle omfattas av den föreslagna lagändringen kommer
            inte ha några dagar på sjukpenningnivå eftersom de inte hunnit
            arbeta tillräckligt länge. Hur dagar på olika ersättningsnivåer
            ska kunna överlåtas mellan föräldrarna kommer att behandlas i
            utredningens slutbetänkande, vilket är ytterligare ett argument
            för att avvakta med lagändringar tills hela utredningen är färdig.
          </p>
        </div>
        <div type="motSignatures">
          <list>
            <item xml:id="i-TwVZD6oipVbEjPATwtqcmJ">
              Wiwi-Anne Johansson (V)
            </item>
            <item xml:id="i-3noK59kA2aaamCpRboiWD4">
              Ulla Andersson (V)
            </item>
            <item xml:id="i-cuY5Z98HCWz2eeVoFtctP">
              Ali Esbati (V)
            </item>
            <item xml:id="i-28ZxMzDfqrMEAabusSCkPp">
              Christina Höj Larsen (V)
            </item>
            <item xml:id="i-69cq1N7nnWNrF5yceqVewd">
              Daniel Riazat (V)
            </item>
            <item xml:id="i-EZjKpdFqaxBGVb14HiLXp4">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
