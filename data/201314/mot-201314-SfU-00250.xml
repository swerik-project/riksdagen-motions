<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00250">
  <teiHeader>
    <fileDesc>
      <titleStmt>
        <title>Jämställd föräldraförsäkring</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställd föräldraförsäkring</title>
          <idno type="rdwebb">H102Sf250</idno>
          <rs type="number">Sf250</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf250/text</ref>
          <ref type="dokument_url_html">http://data.riksdagen.se/dokument/H102Sf250</ref>
          <ref type="dokumentstatus_url_xml">http://data.riksdagen.se/dokumentstatus/H102Sf250</ref>
          <ref type="doc">http://data.riksdagen.se/fil/38F1E913-F977-4C6F-A114-7B74FC5A1F5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LfPdX1AJSEiXhbvAZueqpq" type="signed"/>
        <correspContext corresp="i-LfPdX1AJSEiXhbvAZueqpq">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-FSYgw4gJUE2vCh3gPbFD5R">
          <date when="2013-10-03"/>
        </correspAction>
        <correspAction type="submission" xml:id="i-T485MHmAV2UU89AfMZ48Ep">
          <date when="2013-10-02"/>
        </correspAction>
        <correspAction type="transfer" xml:id="i-LFrcKTZNFhr17NjMm5i676">
          <date when="2013-10-02"/>
        </correspAction>
        <correspAction type="assigned" xml:id="i-EAuRjoZVYMDpeYKpr7c1uJ"/>
        <correspContext corresp="i-EAuRjoZVYMDpeYKpr7c1uJ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WQQDS8BfB7TTgQGoQftgiK">
            1 Förslag till riksdagsbeslut
          </head>
          <list style="ol">
            <item xml:id="i-XQ1J9Wj2iPiwWF6fKMS9LJ">
              Riksdagen tillkännager för regeringen som sin mening vad som
              anförs i motionen om att en individualiserad föräldraförsäkring
              bör införas.
            </item>
            <item xml:id="i-7dhLNG8EFDegqBSUt7TYaT">
              Riksdagen tillkännager för regeringen som sin mening vad som
              anförs i motionen om att målet om ett jämställt uttag av föräldradagar
              bör återinföras i Försäkringskassans regleringsbrev.
            </item>
            <item xml:id="i-k6LBNi9JA3eToWe4Ab79x">
              Riksdagen tillkännager för regeringen som sin mening vad som
              anförs i motionen om en utredning för att möjliggöra att fler
              än två personer kan vara vårdnadshavare.
            </item>
            <item xml:id="i-UMudGKP3AVghoxnu9u6xab">
              Riksdagen tillkännager för regeringen som sin mening vad som
              anförs i motionen om en höjning av taket och ersättningsnivåerna
              i föräldraförsäkringen.
            </item>
            <item xml:id="i-36JTuRLDC68Qf6e7NdfhEw">
              Riksdagen tillkännager för regeringen som sin mening vad som
              anförs i motionen om en höjd grundnivå i föräldraförsäkringen.
            </item>
            <item xml:id="i-DzZf6F2zBiurqT3S1Di6Q2">
              Riksdagen beslutar att vårdnadsbidraget ska avskaffas.
            </item>
            <item xml:id="i-4sbLwdt96LowK3r2H1RaUS">
              Riksdagen beslutar att jämställdhetsbonusen ska avskaffas.
            </item>
          </list>
        </div>
        <div type="motContent">
          <head type="h1" xml:id="i-XdsdCmmZCpMkTtNzyYyCNK">
            2 En jämställd föräldrapenning
          </head>
          <p xml:id="i-Fnch9G7t1QmpJpVmX622sT">
            Hur föräldrar ska förmås fördela ansvar för hem och barn lika
            är en av de mest centrala jämställdhetsfrågorna. Det är väl belagt
            att det ojämna uttaget av föräldraledigheten har negativa effekter
            på kvinnors löneutveckling och anställnings- och arbetsvillkor
            samt sjukfrånvaro.
          </p>
          <p xml:id="i-CSM1cTcAY78C7hkUL4GWdg">
            Kvinnor tar i dag ut drygt tre fjärdedelar av dagarna i föräldraförsäkringen.
            Detta vet arbetsgivarna. Därmed kan arbetsgivare se en risk för
            framtida föräldraledighet när det gäller kvinnor i fertil ålder,
            vilket självklart spelar in vid såväl rekrytering som lönesättning
            och beslut om befordran eller fortbildning. Det innebär inte nödvändigtvis
            att arbetsgivarna medvetet vill diskriminera. Deras handlande
            beror på att de ogillar frånvaro. De handlar rationellt på basis
            av befintlig kunskap och även utifrån de föreställningar och normer
            som säger att det är kvinnorna som är ytterst ansvariga för barnuppfostran.
          </p>
          <p xml:id="i-LjR7npTQEn8QqEeA9hEtLr">
            På motsvarande sätt räknar arbetsgivare med att män som blir
            föräldrar ska jobba på i oförändrad takt och inte vara frånvarande
            för att ta hand om sina barn. Arbetsvillkoren på manligt dominerade
            arbetsplatser är därmed inte alls anpassade till att de anställda
            också ska kunna ta föräldraansvar. Undersökningar från bl.a. Göteborgs
            universitet har också visat att många arbetsgivare är direkt negativt
            inställda till att män tar ut föräldraledighet.
          </p>
          <p xml:id="i-FZmGVS2g1W82CNA6hXuRG9">
            Dessa förväntningar och strukturer återskapar det förlegade mönstret
            att hem och barn är kvinnors ansvar, medan mäns huvuduppgift är
            att arbeta och försörja familjen. Ska detta mönster ändras, krävs
            en radikal förändring av det faktiska uttaget av föräldraledigheten
            och det dagliga ansvaret för barn och hemarbete. De enda större
            förändringarna i fördelningen av mäns och kvinnors uttag av föräldraledighet
            som åstadkommits sedan försäkringen infördes på 1970-talet har
            skett som följd av ökad kvotering. Den andra pappamånad som infördes
            för tio år sedan har gradvis fått effekt under det senaste decenniet.
            Nu har dock ökningen av pappors uttag mattats av något. Informationskampanjer
            och skarpare skrivningar i diskrimineringslagstiftningen har däremot
            inte lett till några mätbara effekter. Inte heller har den jämställdhetsbonus
            regeringen införde under förra mandatperioden följts av någon
            större ökning av mäns uttag av föräldraledighet.
          </p>
          <p xml:id="i-WeAzhvRg4o62zk4n7aUWKW">
            Ett vanligt argument för att män inte kan vara föräldralediga
            är att de och deras familjer då förlorar pengar eftersom män oftast
            har högre lön. I ett kort perspektiv kan det stämma, men ser man
            på de framtida inkomsterna kan en familj göra en rejäl förlust
            om de låter traditionella normer styra sitt handlande.
          </p>
          <p xml:id="i-PmNBecfX48mLjp8HNoecmN">
            Institutet för arbetsmarknads- och utbildningspolitisk utvärdering
            (IFAU) har publicerat flera rapporter om hur fördelningen av föräldraansvar
            och föräldrapenning kan påverka såväl inkomster som andra förhållanden
            för kvinnor och män. Att kvinnor generellt tar ett större ansvar
            för såväl barn som hem leder till en sämre löne- och inkomstutveckling.
            På lång sikt blir könsskillnaderna i lön 10 procentenheter. Inkomstskillnaderna
            blir ännu större och är 50 procentenheter 10 år efter första barnets
            födelse och efter 15 år 35 procentenheter.
          </p>
          <p xml:id="i-Cu2bpnMTio8e8fw12RDoGR">
            Löner och andra inkomster påverkas också specifikt av hur uttaget
            av föräldrapenningen fördelas mellan män och kvinnor. Den som
            är föräldraledig får en lägre framtida lön och det gäller för
            både män och kvinnor. För kvinnor kan löneutvecklingen dessutom
            påverkas positivt om pappan ökar sitt uttag. Varje månad som pappan
            är hemma ökar den framtida lönen med 7 procent för mamman.
          </p>
          <p xml:id="i-GxQVJRzsc7FnwffWVzxwnV">
            Att kvinnor dessutom har en högre sjukfrånvaro tycks också bero
            på deras större ansvar för familj och barn. På grund av sjukfrånvaron
            sjunker kvinnors inkomster ytterligare.
          </p>
          <p xml:id="i-A3iRdCz6AFZw44yg4ji6Co">
            Vänsterpartiet anser att det är dags att ta konsekvenserna av
            dessa erfarenheter och göra om föräldraförsäkringen så att den
            delas lika mellan föräldrarna, utan möjlighet att överlåta dagar.
            I de familjer som består av en förälder ska naturligtvis alla
            dagar kunna tas ut av den föräldern.
          </p>
          <p xml:id="i-RF6kdsFJ32vnpF2Zh9QoAP">
            Föräldraförsäkringen bör göras om så att antalet dagar delas
            lika mellan föräldrarna utan möjlighet till överlåtelse. Undantag
            ska kunna göras för ensamstående föräldrar. Regeringen bör lägga
            fram förslag angående en individualiserad föräldraförsäkring.
            Detta bör riksdagen som sin mening ge regeringen till känna.
          </p>
          <p xml:id="i-WkBYS5HvPNTfsreQd8W95W">
            Se även motion 2013/14:Sf316, Utgiftsområde 12.
          </p>
          <head type="h2" xml:id="i-De8ZUj4YomontuRnq7Bxxu">
            2.1 Återinför mål om jämställt uttag av föräldrapenning
          </head>
          <p xml:id="i-TBsyV9DtyDEP8bGSMhCavn">
            Det är djupt oroväckande att regeringen har slopat målet om ett
            jämställt uttag av föräldradagar i Försäkringskassans regleringsbrev.
            Det visar bara hur bakåtsträvande regeringens s.k. jämställdhetspolitik
            i själva verket är. Detta är en ändring som enligt uppgift fått
            till konsekvens att Försäkringskassan i princip upphört med sitt
            påverkansarbete när det gäller att få föräldrar att dela lika
            på dagarna. Målet om ett jämställt uttag av föräldradagar bör
            därför återinföras i Försäkringskassans regleringsbrev. Detta
            bör riksdagen som sin mening ge regeringen till känna.
          </p>
          <head type="h1" xml:id="i-i7fidpYb9nVHvqWyemoNt">
            3 Föräldraförsäkringen i familjer med fler än två föräldrar
          </head>
          <p xml:id="i-P2Z7szfcJcHjjXuo39CzHt">
            Allt fler barn lever i andra familjekonstellationer än den traditionella
            kärnfamiljen. Det blir allt vanligare att samkönade par väljer
            att skaffa barn i konstellationer om två mammor och en pappa,
            två pappor och en mamma eller två av varje. I dag kan endast två
            personer vara vårdnadshavare, vilket är problematiskt för framför
            allt barnen i dessa familjer. Vid eventuella separationer riskerar
            barn exempelvis att gå miste om rätten till umgänge med en eller
            flera av sina föräldrar.
          </p>
          <p xml:id="i-5FFW3adzsce2ph56RJnc5n">
            Familjelagstiftningen måste moderniseras så att fler än två personer
            kan vara vårdnadshavare för ett barn. Regeringen bör därför tillsätta
            en utredning i syfte att ändra reglerna i föräldrabalken så att
            det blir möjligt för ett barn att ha flera vårdnadshavare. Som
            en följd av detta måste också föräldraförsäkringens utformning
            ses över för att kunna anpassas till denna typ av familjer. Detta
            bör riksdagen som sin mening ge regeringen till känna.
          </p>
          <head type="h1" xml:id="i-UxKvJ2ArEzLktPcvuGxb5m">
            4 Höj ersättningarna
          </head>
          <p xml:id="i-C2GSBzXe9NG2mc7zB4kVE2">
            Vänsterpartiet vill genomföra förbättringar av sjuk- och föräldraförsäkringens
            ersättningsnivåer. Dessa frågor hänger ihop eftersom den större
            delen av föräldrapenningen beräknas utifrån den sjukpenninggrundande
            inkomsten.
          </p>
          <p xml:id="i-PfLZKR8JRiwMJnNPdpja8H">
            Principen bakom sjuk- och föräldraförsäkringarna är att de ska
            ge ersättning för förlorad arbetsinkomst (inkomstbortfallsprincipen).
            Regeringen har genomfört sänkningar av ersättningarna som gör
            att man kommit längre bort från denna princip. Taket för tillfällig
            föräldrapenning, havandeskapspenning och för faderns särskilda
            dagar har sänkts från 10 till 7,5 prisbasbelopp. Vi anser att
            dessa tak ska närma sig den tidigare nivån genom att höjas till
            8 prisbasbelopp från 2014 och 9 prisbasbelopp från 2016. Den maximala
            ersättningen per dag höjs med ungefär 190 kronor.
          </p>
          <p xml:id="i-Cs3MEcZZQ8xGigrYdjZeMi">
            För att ytterligare sänka nivåerna har regeringen även infört
            ett nytt sätt att beräkna föräldra- och sjukpenning. Man får numera
            ut endast 97 procent av den tidigare ersättningsnivån. Denna s.k.
            särskilda beräkningsgrund innebär att det som påstås vara 80 procents
            ersättning i själva verket enbart är 77,6 procent. Den särskilda
            beräkningsgrunden SIG x 0,97 bör därför avskaffas, vilket vi föreslår
            i vår motion om sjukförsäkringen. Det innebär att föräldrapenningen
            höjs för alla med sjukpenninggrundande inkomst och den totala
            ersättningen kan bli upp till 11 400 kronor högre per barn sammanlagt
            för den tid man har rätt till föräldrapenning.
          </p>
          <p xml:id="i-9AYHvTxDGffzyMqcCF1MVx">
            Vad som här anförs om höjning av tak- och ersättningsnivåer i
            föräldraförsäkringen bör riksdagen som sin mening ge regeringen
            till känna.
          </p>
          <p xml:id="i-9JhyE4HEPVePW4YnhAAUdc">
            Se även motion 2013/14:Sf316, Utgiftsområde 12.
          </p>
          <head type="h1" xml:id="i-HtpCjUpXjU5W6vvERbNgaF">
            5 Höj grundnivån
          </head>
          <p xml:id="i-EHx1zY7V1aHayLBDLoK4ar">
            Föräldrar som inte har arbetat i sex månader närmast före förlossningen
            och därför saknar sjukpenninggrundande inkomst, SGI, får föräldrapenning
            på grundnivå om 225 kronor per dag. De flesta av dem som får föräldrapenning
            på grundnivå är troligtvis unga och arbetslösa eller studerande
            eller har invandrat nyligen och inte hunnit etablera sig på arbetsmarknaden.
          </p>
          <p xml:id="i-C8jifwrWk4xUukbxF1BDYP">
            Regeringen höjde grundnivån från 180 till 225 kronor per dag
            den 1 januari 2013. Det var självklart ett välkommet initiativ,
            men inte en tillräcklig förstärkning. Höjningen har inneburit
            att ersättningen efter skatt har ökat från ca 4 300 kronor per
            månad till ca 5 300 kronor per månad. Som jämförelse är riksnormen
            i försörjningsstödet 5 730 kronor per månad för en ensamstående
            förälder med ett barn som ännu inte har fyllt 1 år.
          </p>
          <p xml:id="i-9LbnkLSrNidiEezuHNtdSg">
            Det är inte rimligt att nyblivna föräldrar ska tvingas leva under
            den nivå som gäller för försörjningsstöd. En höjning av grundnivån
            ger en stor andel föräldrar och barn en bättre ekonomisk situation
            och därmed också en bättre start i livet tillsammans. Grundnivån
            i föräldraförsäkringen bör därför höjas till 250 kronor per dag.
            Det skulle ge en ersättning på 7 500 kronor per månad före skatt
            vilket motsvarar ca 5 800 kronor efter skatt. Vad som här anförs
            om höjd grundnivå i föräldraförsäkringen bör riksdagen som sin
            mening ge regeringen till känna.
          </p>
          <p xml:id="i-Bs2FCw3axuec7GLdibML6A">
            Se även motion 2013/14:Sf316, Utgiftsområde 12.
          </p>
          <head type="h1" xml:id="i-KhRbzvEYYkJUrtMbA2fMbs">
            6 Slopa vårdnadsbidraget
          </head>
          <p xml:id="i-4JcZgqNyB9jnTJS2YraguQ">
            För att få ut fullt vårdnadsbidrag ska barnet inte delta i förskola
            som är offentligt finansierad. Men barn som inte går i förskolan
            riskerar att få sin språkutveckling försenad. Detta är speciellt
            allvarligt för barn till invandrade föräldrar, som riskerar att
            gå miste om den tidiga språkinlärningen.
          </p>
          <p xml:id="i-YJK2zJExv3oAcPScrJQXAY">
            Skolverket har tidigare varnat för att vårdnadsbidraget skulle
            öka klyftorna i förskolan. Alla barn ges inte längre samma möjlighet
            till barnomsorg av god kvalité vilket strider mot barnkonventionen.
            Vi är djupt oroade över att klyftorna mellan barn ökar. En anledning
            till att förskolan subventioneras är att den är en pedagogisk
            verksamhet som utvecklar barnens sociala förmåga. Det är i förskolan
            som grunden till det livslånga lärandet läggs. Att skattepengar
            nu används till att hålla barn borta från förskolan är därför
            en utveckling i helt fel riktning.
          </p>
          <head type="h2" xml:id="i-Pj93F2gATv9Pn3dZFyMNxZ">
            6.1 Vårdnadsbidraget motverkar jämställdheten
          </head>
          <p xml:id="i-4UtA1VqCZnvWwyYdDFuAdp">
            Vårdnadsbidraget tas främst ut av kvinnor som saknar ett fast
            arbete. Bidraget som är på 3 000 kronor i månaden går inte att
            försörja sig på och ger inga pensionspoäng. Reformen ökar därför
            kvinnors beroende av en partner som försörjer dem. Följden av
            en försvagad förankring på arbetsmarknaden är sämre pension, sämre
            ekonomisk trygghet vid arbetslöshet och sjukdom, sämre möjligheter
            till karriär och löneutveckling. Vid en separation kan konsekvenserna
            för kvinnan som varit hemma med vårdnadsbidrag bli direkt förödande
            för hennes möjligheter att försörja sig. Regeringens egen expertgrupp
            för studier i offentlig ekonomi har konstaterat att vårdnadsbidraget
            är en fattigdomsfälla för invandrade kvinnor utan arbete och föreslår
            att bidraget tas bort. Vårdnadsbidraget bör därför avskaffas.
            Detta bör riksdagen besluta.
          </p>
          <head type="h1" xml:id="i-L71BKyr3mpdKr7SX6EMqzR">
            7 Jämställdhetsbonusen – en misslyckad jämställdhetsreform
          </head>
          <p xml:id="i-Tf7r4dGcvz2LaLLwa5QF8b">
            Pappor tar i dag ut ca 24 procent av föräldradagarna. Trots att
            pappors uttag av föräldradagar har ökat något skulle det med dagens
            takt ta 30 år innan uttaget blir jämställt mellan kvinnor och
            män. Syftet med regeringens jämställdhetsbonus var att få män
            och kvinnor att dela mer lika på föräldraledigheten.
          </p>
          <p xml:id="i-U2whMcaLgsLTWFGF8Yuyj5">
            Försäkringskassan har gjort en undersökning av hur jämställt
            uttaget av föräldradagar var i familjer som fick barn just före
            införandet av bonusen respektive just efter. Man fann inga större
            skillnader. Under de första åren var det emellertid komplicerat
            att få bonusen. Man var tvungen att ansöka själv och bonusen betalades
            ut långt efteråt. Reglerna har sedan dess förenklats. Bonusen
            betalas nu ut automatiskt och kontinuerligt medan föräldraledigheten
            pågår. Förenklingarna har möjligtvis lett till att något fler
            föräldrar använder sig av den. Men bonusen förändrar inte i grunden
            problemet med att pappor som grupp tar ut för få föräldradagar.
            I stället blir bonusen en uppmuntran till de föräldrar som antagligen
            redan delar lika på ansvaret för barn och hemarbete. Det som verkligen
            visat sig ha haft stora effekter på uttaget av föräldradagar är
            de steg av ökad kvotering som har tagits. Jämställdhetsbonusen
            bör därför avskaffas. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-Feqvst6cx5A9XFCqBKb4sC">
              Wiwi-Anne Johansson (V)
            </item>
            <item xml:id="i-BntUSxovxpbwVjqMBsXZdX">
              Ulla Andersson (V)
            </item>
            <item xml:id="i-R6R4otvbLX7mmYSFuT1Av9">
              Josefin Brink (V)
            </item>
            <item xml:id="i-XyjVYZ3DerYMWUKv8uTjSW">
              Rossana Dinamarca (V)
            </item>
            <item xml:id="i-7PYY8x4dA5RQyaQA58u5uz">
              Christina Höj Larsen (V)
            </item>
            <item xml:id="i-YJiKAhC35DwaEgc848rxn4">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
