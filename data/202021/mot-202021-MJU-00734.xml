<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00734">
  <teiHeader>
    <fileDesc>
      <titleStmt>
        <title>Ändamålsenlig kemikaliepolitik</title>
        <author corresp="i-4rFo5seKWQkpWzvXDuyLwP">av Yasmine Eriksson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:734 av Yasmine Eriksson m.fl. (SD)</title>
          <idno type="rdwebb">H802734</idno>
          <rs type="number">734</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802734/text</ref>
          <ref type="dokument_url_html">http://data.riksdagen.se/dokument/H802734</ref>
          <ref type="dokumentstatus_url_xml">http://data.riksdagen.se/dokumentstatus/H802734</ref>
          <ref type="docx">http://data.riksdagen.se/fil/EECCB1BD-F4A4-4573-B353-BE54DC0CF58B</ref>
          <ref type="pdf">http://data.riksdagen.se/fil/6385E414-3D97-4BD0-94C4-61969A0EF6B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Cd3rP16nDqFr4KhtFbqGhD" type="signed"/>
        <correspContext corresp="i-Cd3rP16nDqFr4KhtFbqGhD">
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-GJeN7SRRFvUD6XLJnzmwJb" type="submitted">
          <date when="2020-09-30"/>
          <time when="16:26:05"/>
        </correspAction>
        <correspAction xml:id="i-TvvUzEB7GkXxGcGLvLvSBV" type="reviewed">
          <date when="2020-09-30"/>
          <time when="18:10:12"/>
        </correspAction>
        <correspAction xml:id="i-Dmp7QrP3H5jSQ6WqMXxEno" type="referred">
          <date when="2020-10-14"/>
        </correspAction>
        <correspAction xml:id="i-DY72KP3UbBKVd1xPxo3YLi" type="assigned">
          <date when="2021-04-21"/>
          <time when="16:31:23"/>
        </correspAction>
        <correspContext corresp="i-DY72KP3UbBKVd1xPxo3YLi">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-JtTsYkb7mLDV622uyVfcsV" type="behandlas_i"/>
        <correspContext corresp="i-JtTsYkb7mLDV622uyVfcsV">
          <ref type="uppgift">2020/21:SoU8</ref>
          <ref type="ref_dok_id">H801SoU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU8</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CkCk7zynWQBgnCJcr9yxiK" type="behandlas_i"/>
        <correspContext corresp="i-CkCk7zynWQBgnCJcr9yxiK">
          <ref type="uppgift">2020/21:SkU20</ref>
          <ref type="ref_dok_id">H801SkU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU20</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2CuXXNJVFLeqQhftJZnBJE" type="behandlas_i"/>
        <correspContext corresp="i-2CuXXNJVFLeqQhftJZnBJE">
          <ref type="uppgift">2020/21:MJU14</ref>
          <ref type="ref_dok_id">H801MJU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU14</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2F2JpG4HRaPWr4ZJkYoPXq" type="motHeader">
        <div xml:id="i-7cHESWCQmmyZYYcrEdKtsD" type="motTitle">
          Motion till riksdagen 2020/21:734 av Yasmine Eriksson m.fl. (SD)
          Ändamålsenlig kemikaliepolitik
        </div>
      </div>
      <div xml:id="i-QZjSa2u8UxBvdYuVrsX91y" type="motBody">
        <div xml:id="i-4uNbJFBD3rFB5hCmzY6uyj" type="motProposal" subtype="förslag">
          <head xml:id="i-WijdutG5szupEtaqTVEniQ">
            Förslag till riksdagsbeslut
          </head>
          <list xml:id="i-AKz3JTWwU42LJwPEFVupCL" style="ol">
            <item xml:id="i-Pcd7knBJrsZTmxjCaAd2wM">
              Riksdagen ställer sig bakom det som anförs i motionen om att
              arbetet med att reglera kemikaliers användning måste präglas av
              evidensbaserad forskning, rimliga överväganden mellan för- och
              nackdelar och stora säkerhetsmarginaler vad gäller människors
              hälsa och tillkännager detta för regeringen.
            </item>
            <item xml:id="i-2a5DH28nEhUhMX2w4jYpqi">
              Riksdagen ställer sig bakom det som anförs i motionen om att
              produkter riktade till barn bör bedömas synnerligen försiktigt
              och tillkännager detta för regeringen.
            </item>
            <item xml:id="i-QECjCtw2sXuyRNf7jRNFT4">
              Riksdagen ställer sig bakom det som anförs i motionen om att
              lagstiftning kring kemikalier bör präglas av vetenskap, innovationer
              och ständigt förbättrade kunskaper om kemikaliernas effekt och
              tillkännager detta för regeringen.
            </item>
            <item xml:id="i-JMg2qiVp6Quv8YVDGKpVSd">
              Riksdagen ställer sig bakom det som anförs i motionen om att
              hanteringen av kemikalier i stor utsträckning kan göras på EU-nivå
              och tillkännager detta för regeringen.
            </item>
            <item xml:id="i-5gnYZp4BQgNuHb9VT2bJrH">
              Riksdagen ställer sig bakom det som anförs i motionen om en utredning
              för att tidigare upptäcka farliga ämnen i produkter och förhindra
              att de kommer ut på den svenska marknaden och tillkännager detta
              för regeringen.
            </item>
            <item xml:id="i-PUqFMhs7fhGT1wKkKUDNyD">
              Riksdagen ställer sig bakom det som anförs i motionen om ett
              proaktivt kunskapslyftarbete om farliga ämnen kopplat till import
              från företag utanför EU och tillkännager detta för regeringen.
            </item>
            <item xml:id="i-R9aWeW3uNKJck3pw2jK42t">
              Riksdagen ställer sig bakom det som anförs i motionen om skatt
              på hemelektronik och tillkännager detta för regeringen.
            </item>
            <item xml:id="i-8Tj4KwVtdtf9wDBsSyRHRr">
              Riksdagen ställer sig bakom det som anförs i motionen om miljöprövning
              av läkemedel och tillkännager detta för regeringen.
            </item>
            <item xml:id="i-A8R2ADxFyTraWAusB1bAMp">
              Riksdagen ställer sig bakom det som anförs i motionen om förenklad
              handläggning av nya kemikalier och tillkännager detta för regeringen.
            </item>
            <item xml:id="i-76a6jPNgoe2E1Dd9mgFa5W">
              Riksdagen ställer sig bakom det som anförs i motionen om att
              sträva efter dämpade kostnader för handläggning av kemikalier
              för svenska företag och tillkännager detta för regeringen.
            </item>
            <item xml:id="i-XvVZPxTNmaDM7zfLLk12T4">
              Riksdagen ställer sig bakom det som anförs i motionen om ömsesidigt
              erkännande av andra medlemsländers godkännandeprocesser som rör
              bekämpningsmedel och tillkännager detta för regeringen.
            </item>
            <item xml:id="i-SFpG6hbnLJUNn2rtWaRG8i">
              Riksdagen ställer sig bakom det som anförs i motionen om skatt
              på bekämpningsmedel och tillkännager detta för regeringen.
            </item>
          </list>
        </div>
        <div xml:id="i-5FYErdf2b9otrNxxRTMm9B" type="motContent">
          <head xml:id="i-ATCnoJ11GkVdqAc5SxYNfG" type="h1">
            Motivering
          </head>
          <p xml:id="i-29vcU8hwD2A4cYbB8YBkkc">
            Sverigedemokraterna är ett socialkonservativt parti där försiktighetsprincipen
            är av grundläggande betydelse. Detta utgör också grunden till
            partiets kemikaliepolitik. Kemikalier utgör en del av vardagen.
            Varje dag utsätter människan sig och naturen för kemikalier –
            naturligt förekommande, extraherade från naturens processer eller
            industriellt framställda. Detta är ingenting människor i regel
            tänker på. I många fall är den vardagliga exponeringen inte heller
            farlig. Begreppet ”giftig” står i stark relation till respektive
            ämnes koncentration och användningssätt. Kemikalier och deras
            interaktion kan vara ett komplext område. Även om enskilda kemikalier
            kan vara ofarliga kan de i kombination med varandra vara ohälsosamma.
            Effekterna av långvarig exponering kan också vara svåra att överblicka.
            Det bör i sammanhanget betonas att många i grunden mycket användbara
            kemikalier blir ohälsosamma om de används på ett felaktigt sätt,
            varför deras användning av naturliga skäl omgärdas av ett strikt
            regelverk.
          </p>
          <p xml:id="i-Wn29EtfqVkboFvSQVoSVTV">
            Arbetet med att reglera kemikaliers användning måste präglas
            av evidensbaserad forskning, rimliga överväganden mellan för-
            och nackdelar och stora säkerhetsmar­ginaler avseende människors
            hälsa. Barn kan av olika skäl vara extra känsliga, varför produkter
            riktade till barn bör bedömas med stor noggrannhet. Förutom människors
            hälsa handlar det även om förtroendet för regelverk och myndigheter.
          </p>
          <head xml:id="i-VGCvv9SvGJGmmoyBNzDnWZ" type="h1">
            En ”smart” kemikaliepolitik
          </head>
          <p xml:id="i-AVuqPgbDh79ZypPifKuYmr">
            En övergripande målsättning för svensk kemikaliepolitik bör vägledas
            av ambitionen att minska exponeringen av farliga och osäkra kemikalier,
            vilket gäller både människor och naturens ekosystem. Detta bör
            i möjligaste mån uppnås utan att företag och konsumen­ter drabbas
            genom att nyttiga produkter försvinner från marknaden. Dialogen
            mellan vetenskap, industri och konsumentorganisationer fungerar
            ofta på ett bra sätt, utan att politiker behöver reglera detaljerna.
            Vägen framåt bör sålunda vägledas av försiktighet såväl som folkbildning,
            vetenskap och innovationer samt ständigt förbättrade kunskaper
            om kemikaliers effekt på levande organismer. Nya smarta kemikalier
            och smarta användningssätt har potentialen att minska människans
            negativa påverkan på miljön, samtidigt som moderna, funktionella
            produkter lanseras på marknaden. Insatser inom forskning och utveckling
            inom agrokemi och ekotoxikologi bör ha denna målsättning.
          </p>
          <p xml:id="i-5nnoyAAuT8YdHLjEs7hv4Q">
            Att driva orealistiska och ovetenskapliga målsättningar om att
            ”avskaffa kemikalier” eller liknande är i sammanhanget att betrakta
            som kontraproduktivt, i synnerhet om deras enda egentliga effekt
            är att verksamhet, såsom jordbruk och industri, flyttar från Sverige
            till andra länder.
          </p>
          <head xml:id="i-BkF5hTcoikh1PgHU3tDcYs" type="h1">
            Kemikalier på EU-nivå
          </head>
          <p xml:id="i-VSNbwe87akF7AHdt43DYtD">
            Kemikaliepolitiken är i dag reglerad på EU-nivå genom Reach (Registration,
            Evaluation, Authorisation and restriction of Chemicals). Den överstatlighet
            inom EU som inte behövs för att den inre marknaden ska fungera,
            den är negativ. Däremot kan hanteringen av kemikalier i stor utsträckning
            ske på EU-nivå, så att inte enskilda länder får konkurrensfördelar,
            eller nackdelar, genom avvikande kemikalielagstiftning. Regel­verket
            bör dock ses över så att inte småföretag missgynnas vad gäller
            fördelning av avgifter.
          </p>
          <head xml:id="i-CsyVurQMd7f6xpDPyMZc4r" type="h1">
            Tidigare kontroller
          </head>
          <p xml:id="i-CtdS5rWvmqK3p8GkHHvEnS">
            Genom EU gäller en kemikalielagstiftning som reglerar försäljning
            och användning av farliga kemikalier. Kemikalieinspektionen sköter
            tillsynsarbetet och testar varje år produkter på den svenska marknaden
            inom olika kategorier och man konstatera att långt ifrån alla
            produkter lever upp till ställda krav. En utredning behöver tillsättas
            för hur de produkter som inte lever upp till ställda krav på kemikalieområdet
            tidigare ska upp­täckas. Detta för att säkerställa att det inte
            ska förekomma farliga varor på den svenska marknaden initialt.
          </p>
          <head xml:id="i-PQpazVYcP1Q1VNwfQZSQiD" type="h1">
            Handel från företag utanför EU
          </head>
          <p xml:id="i-WrxcaeDatptEJUuLdABWk1">
            Internethandeln är utbredd och innebär ett enkelt sätt för konsumenter
            att införskaffa sig varor och att själv direktimportera från tredjeland.
            I ett nordiskt tillsynsprojekt lett av Kemikalieinspektionen som
            presenterades under våren 2020 kunde konstateras att nästan åtta
            av tio produkter som testades och som var köpta från företag utanför
            EU innehöll förbjudna ämnen som kan vara skadliga.
          </p>
          <p xml:id="i-2BU1364AAc3FAa3zHoq3Nr">
            Varor som säljs i Sverige och inom EU ska vara säkra att använda
            och måste följa EU:s kemikalielagstiftning. Men leverantörer utanför
            EU omfattas inte av dessa lagkrav och kan därmed sälja produkter
            som är direkt farliga till svenska och europeiska konsumenter.
            En ökad medvetenhet och ett kunskapslyft behövs för konsumenter
            genom ett proaktivt arbete från ansvarig myndighet, om de risker
            som finns med att handla varor från företag utanför EU.
          </p>
          <head xml:id="i-FYbJtjPwskP5Xc5vYUQMTL" type="h1">
            Kemikalieskatter
          </head>
          <p xml:id="i-CkWKiHj5Abki8vnBcyhqcH">
            Grundläggande för ekonomiska styrmedel är att de måste utformas
            på ett sådant sätt att de medför en tydlig miljönytta och inte
            på ett orimligt sätt slår mot svenska företag eller svenska konsumenter.
          </p>
          <p xml:id="i-3rpD4rsZmoDU9HibmovFKs">
            Skatten på hemelektronik är ett exempel på en kemikalieskatt
            som är svår att moti­vera utifrån ett miljöperspektiv och fungerar
            framför allt som en straffskatt på hem­elektronik, utan att bidra
            till att minska förekomsten av farliga kemikalier. Genom denna
            kemikalieskatt har priserna höjts och konsumenterna vänder sig
            till billigare aktörer från utlandet, vilket missgynnar svensk
            konkurrenskraft utan att ge önskad effekt för miljön. Den nuvarande
            kemikalieskatten på hemelektronik ska avskaffas. Det behöver utredas
            hur förekomsten av farliga kemikalier i människans närmiljö kan
            reduceras genom lagstiftning eller genom teknisk utveckling.
          </p>
          <head xml:id="i-WvxdzrbzpVCiHaZQrDrs1G" type="h1">
            Miljöprövning av läkemedel
          </head>
          <p xml:id="i-5Z5zGmUeyw2o2trFu27iNB">
            Läkemedel utgörs av ämnen som är uppbyggda och designade för
            att ha biologisk effekt. Som sådana kan de potentiellt ge effekter
            i naturen när de släpps ut. Många läkemedelssubstanser är så pass
            stabila att de passerar igenom människokroppen oförändrade eller
            i en annan biologiskt aktiv form. Läkemedel utvecklas och används
            i stora mängder. Det gäller inte minst receptfria läkemedel. Stora
            utsläpp görs av ämnet diklofenak, som ingår i smärtlindrande läkemedel.
            Även utsläpp av ämnen som ingår i hormonpreparat såsom p-piller
            är omfattande. Flera skadliga ämnen har påvisats ha negativa effekter
            på fåglar. Relativt nyligen visade en svensk forskargrupp på stora
            förekomster i svenska vattendrag. Fynden aktualiserar frågan om
            huruvida en miljö­prövning bör göras i något skede, det bör åtminstone
            vara aktuellt gällande receptfria läkemedel. Läkemedlens viktigaste
            funktion, att rädda liv och förbättra människors hälsa, ska givetvis
            väga tyngst. Givet utvecklingen av utsläpp och risker för miljön
            måste prövningar övervägas. En sådan prövning skulle kunna påskynda
            utveckling av medicinskt likvärdiga preparat med lägre miljöeffekter
            och alternativa behandlings­metoder. En utredning behöver tillsättas
            för att se hur en miljöprövning skulle kunna utformas som en del
            i godkännandeprocessen för läkemedel och som en del i förskrivning
            av sådana samt vilka konsekvenser som olika regleringsformer kan
            få.
          </p>
          <head xml:id="i-4p9CSyFEq6ZLtdGTAmbwCE" type="h1">
            Kemikalieinspektionen
          </head>
          <p xml:id="i-AsdfccjFg1cst8rjMB5YgG">
            Kemikalieinspektionens handläggningstider har tidigare varit
            ett problem och kritik har riktats såväl från branschen som från
            Justitiekanslern. Åtgärder har vidtagits, vilket av allt att döma
            har förbättrat situationen. Ansträngningarna bör fortgå så att
            handlägg­ningen av nya kemikalier förenklas ytterligare till förmån
            för olika intressen i samhället. Man bör kontinuerligt sträva
            efter att dämpa kostnaderna för svenska företag, i synner­het
            småföretag. Samarbete med andra myndigheter och branschorganisationer
            bör prioriteras.
          </p>
          <head xml:id="i-BYC8TP8dGj9QKVuDdzFhU5" type="h1">
            Godkännande av bekämpningsmedel
          </head>
          <p xml:id="i-Jboe2mPFRdPBWoy3NRkjot">
            Tillgången på lämpliga växtskyddsmedel är viktigt för att det
            svenska lantbruket ska kunna bibehållas och utvecklas. Det är
            av stor vikt att Sverige tillämpar ett ömsesidigt erkännande och
            accepterar andra EU-länders godkännandeprocesser. Härvidlag måste
            också svenska myndigheter tillhandahålla information om svenska
            förhållanden inom ramen för samrådsprocessen.
          </p>
          <p xml:id="i-CdhjKXG7zSGeatYT36Kw5W">
            Handläggningen kring ansökningar bör förenklas avseende godkännande
            av växt-skyddsmedel och myndigheterna bör sträva efter en större
            harmonisering med övriga EU-länder i fråga om ansökningar om godkännande
            och dispenser. Det är viktigt att i detta arbete ha ett brett
            perspektiv, där hänsyn tas till såväl företagens intressen som
            de övergripande miljökonsekvenserna av ökad import. Det senare
            blir resultatet om svenska jordbrukare inte kan konkurrera med
            aktörer i andra länder.
          </p>
          <head xml:id="i-CoBUXHLwqQuCbQjKCUpxex" type="h1">
            Skatt på bekämpningsmedel
          </head>
          <p xml:id="i-T5BhCvokkoqKJ3vt2rEe8V">
            Användningen av bekämpningsmedel i Sverige styrs av ett omfattande
            regelverk för godkännande, hantering och miljöövervakning. Bedömningar
            av bekämpningsmedel och fortsatt breda säkerhetsmarginaler vad
            gäller miljö och hälsa, är att föredra. Däremot finns ingen anledning
            att lägga extra skatt på dessa produkter när de väl har godkänts,
            eftersom detta i praktiken slår direkt mot det svenska jordbrukets
            konkurrens­kraft. Bättre är möjliggörande av alternativ, exempelvis
            mekanisk bekämpning av ogräs genom sänkt dieselskatt för ökad
            lönsamhet i jordbruket samt mer tillämpad forskning för nya typer
            av material. Kemikalieanvändningen kan alltså styras mot minskade
            nivåer genom att skapa konstruktiva alternativ och genom forskning
            och utveckling.
          </p>
        </div>
        <div xml:id="i-7uFoB7fmdSqaAJ7FtxNdQd" type="motSignatures">
          <list xml:id="i-8zXHtiSVGWCVDgZeB4wuyW">
            <item xml:id="i-3Wsb1wERVLSnuUB31vKbaC">
              Yasmine Eriksson (SD)
            </item>
            <item xml:id="i-B14aFvTEjW2Kebm8Hkut51">
              Martin Kinnunen (SD)
            </item>
            <item xml:id="i-4Wxi7GYBsVSfjqPqtoV2f4">
              Staffan Eklöf (SD)
            </item>
            <item xml:id="i-ACYNqPMMYWG4AKWz3FxQFD">
              Runar Filper (SD)
            </item>
            <item xml:id="i-55Xf92T3HZd4KtYM2YMkvF">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
