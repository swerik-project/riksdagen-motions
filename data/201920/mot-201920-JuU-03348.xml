<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03348">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3348 av Andreas Carlson m.fl. (KD)</title>
          <idno type="rdwebb">H7023348</idno>
          <rs type="number">3348</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023348/text</ref>
          <ref type="dokument_url_html">http://data.riksdagen.se/dokument/H7023348</ref>
          <ref type="dokumentstatus_url_xml">http://data.riksdagen.se/dokumentstatus/H7023348</ref>
          <ref type="docx">http://data.riksdagen.se/fil/23ECBE34-23B2-422D-B621-E97763EA5EC2</ref>
          <ref type="pdf">http://data.riksdagen.se/fil/8704A86E-C057-4198-9B43-9CF181573836</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-aVvK8BSGUkbKVer3rjSK1" type="signed"/>
        <correspContext corresp="i-aVvK8BSGUkbKVer3rjSK1">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-4D8fz7QnscG15vxHkFkbTG" type="submitted">
          <date when="2019-10-03"/>
          <time when="18:19:37"/>
        </correspAction>
        <correspAction xml:id="i-XNzDAWZGsX3RgoYGbhaa62" type="reviewed">
          <date when="2019-10-03"/>
          <time when="20:26:37"/>
        </correspAction>
        <correspAction xml:id="i-CpBVG35HfYQYmETpfssu5R" type="referred">
          <date when="2019-10-11"/>
        </correspAction>
        <correspAction xml:id="i-AQ2UfAh8ARbmieWnfLDasM" type="assigned">
          <date when="2020-08-17"/>
          <time when="15:51:34"/>
        </correspAction>
        <correspContext corresp="i-AQ2UfAh8ARbmieWnfLDasM">
          <ref type="assignedTo">Justitieutskottet</ref>
        </correspContext>
        <correspAction xml:id="i-Qi7LSuDDGZncxJmrYvGSgt" type="behandlas_i"/>
        <correspContext corresp="i-Qi7LSuDDGZncxJmrYvGSgt">
          <ref type="uppgift">2019/20:JuU41</ref>
          <ref type="ref_dok_id">H701JuU41</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU41</ref>
          <ref type="ref_dok_titel">Inget grundavdrag vid bestämmande av brottsskadeersättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FBajfjAZgvHHv96dg8Yjxo" type="behandlas_i"/>
        <correspContext corresp="i-FBajfjAZgvHHv96dg8Yjxo">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KgMKy7WLufEatPapwsvbe9" type="behandlas_i"/>
        <correspContext corresp="i-KgMKy7WLufEatPapwsvbe9">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BkmLJwx72EwvdzwAsHKWom" type="behandlas_i"/>
        <correspContext corresp="i-BkmLJwx72EwvdzwAsHKWom">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3348 av Andreas Carlson m.fl. (KD)
          Brottsoffer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YUEAWrW25crbJ7dEVZn31G">
            Förslag till riksdagsbeslut
          </head>
          <list style="ol">
            <item xml:id="i-VdtGKBqXpVPc2PgZpfbZKh">
              Riksdagen ställer sig bakom det som anförs i motionen om att
              se över det offentliga stödet till brottsofferjourer och tillkännager
              detta för regeringen.
            </item>
            <item xml:id="i-N4XpDvuENnB95xvc8f5A63">
              Riksdagen ställer sig bakom det som anförs i motionen om att
              utöka avgiften till Brottsofferfonden och tillkännager detta för
              regeringen.
            </item>
            <item xml:id="i-UFvSos983hWFfkQDaGUp4e">
              Riksdagen ställer sig bakom det som anförs i motionen om att
              medling ska erbjudas oberoende av gärningsmannens ålder och tillkännager
              detta för regeringen.
            </item>
            <item xml:id="i-5S1V3aCcXHjamtMBrMxNGa">
              Riksdagen ställer sig bakom det som anförs i motionen om att
              tillsätta en nationell samordnare för medling och tillkännager
              detta för regeringen.
            </item>
            <item xml:id="i-A1WcdA5SYcg5tmXqnFnKa8">
              Riksdagen ställer sig bakom det som anförs i motionen om polisens
              arbetssätt, kunskapslyft för de som kommer i kontakt med brottsoffer
              samt information till brottsoffer och tillkännager detta för regeringen.
            </item>
            <item xml:id="i-GYvUw6e7Qm78zz755keNhw">
              Riksdagen ställer sig bakom det som anförs i motionen om kommuners
              skyldighet att finansiera brottsofferstöd och tillkännager detta
              för regeringen.
            </item>
            <item xml:id="i-CFvBPycWHeepyPXyqUzXHb">
              Riksdagen ställer sig bakom det som anförs i motionen om en översyn
              av skadeståndsnivåerna och tillkännager detta för regeringen.
            </item>
            <item xml:id="i-NqVUHiqpMkZNZS8RY25CrP">
              Riksdagen ställer sig bakom det som anförs i motionen om kunskapslyft
              och tillkännager detta för regeringen.
            </item>
            <item xml:id="i-C1EmqXTmAdbMK2Un9iuEVZ">
              Riksdagen ställer sig bakom det som anförs i motionen om kvalitet
              i brottsofferstödet och tillkännager detta för regeringen.
            </item>
            <item xml:id="i-5MQq4kM8ZUgShaipWynD7J">
              Riksdagen ställer sig bakom det som anförs i motionen om utredning,
              uppföljning och återkoppling till brottsoffer och tillkännager
              detta för regeringen.
            </item>
            <item xml:id="i-7UbzyDNDb1WhHE6xYBCRJA">
              Riksdagen ställer sig bakom det som anförs i motionen om brott
              mot äldre och tillkännager detta för regeringen.
            </item>
            <item xml:id="i-8KxBG3zpDJxUWC8mmF8pBD">
              Riksdagen ställer sig bakom det som anförs i motionen om viktimologisk
              forskning och tillkännager detta för regeringen.
            </item>
            <item xml:id="i-C6LWo9QvrhiwXvx1h5Xjmv">
              Riksdagen ställer sig bakom det som anförs i motionen om möjligheten
              att överklaga nedlagda förundersökningar och tillkännager detta
              för regeringen.
            </item>
            <item xml:id="i-812woDkDX3Hhm5ida6Hojm">
              Riksdagen ställer sig bakom det som anförs i motionen om automatisk
              utbetalning av skadestånd och tillkännager detta för regeringen.
            </item>
            <item xml:id="i-FwUhsRoFjuBd6ertNfB2yn">
              Riksdagen ställer sig bakom det som anförs i motionen om en s.k.
              civilkuragelag och tillkännager detta för regeringen.
            </item>
            <item xml:id="i-LunT6AnjnxDGu33HipM2xF">
              Riksdagen ställer sig bakom det som anförs i motionen om stödcentrum
              för unga brottsoffer och tillkännager detta för regeringen.
            </item>
            <item xml:id="i-KQhx5gXUqPjLNisxT6Cxqv">
              Riksdagen ställer sig bakom det som anförs i motionen om att
              tillsätta en utredning för att möjliggöra att vittnen i vissa
              fall avlägger sina vittnesmål anonymt i domstolsförhandlingar
              och tillkännager detta för regeringen.
            </item>
            <item xml:id="i-3t9Xww1uepCDjdxSDgw1hQ">
              Riksdagen ställer sig bakom det som anförs i motionen om kronvittnen
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8a7g1F9Bjn7dKwp2qDKUkK" type="h1">
            Motivering
          </head>
          <p xml:id="i-KLvWaZM2WAcQnSyuRLKGp1">
            Den kristdemokratiska rättspolitiken bygger på insikten om människans
            ofullkomlighet. Brottslighet har alltid förekommit och kommer
            alltid att förekomma. Ett fungerande rättssamhälle förutsätter
            att de som bryter mot lagen lagförs och straffas. Det är viktigt
            för att skydda laglydiga, ge brottsoffer upprättelse och upprätthålla
            ett signalsystem om vad som är rätt och fel, men också för att
            ge förbrytare möjlighet att sona sina brott. Människan är en moralisk
            varelse som hela tiden har ett ansvar för att förhålla sig till
            vad som är rätt och fel.
          </p>
          <p xml:id="i-We5XDKcYNaw5eA8Ro1pBkY">
            Rättvisa handlar om det rätta handlandet i relation till våra
            medmänniskor. Rättvisa är ett grundvärde som i en samhällsgemenskap
            förutsätter en balans mellan alla männi­skors intressen, rättigheter
            och skyldigheter. Denna rättvisebalans rubbas när någon begår
            ett brott och handlar orätt. I många fall har gärningsmannen med
            uppsåt låtit sin handlingsfrihet gå ut över andras rättigheter
            att förverkliga grundläggande värden. Det är då det offentligas
            uppgift att skipa rättvisa och att återställa balansen så långt
            det är möjligt.
          </p>
          <p xml:id="i-DAEE8cgwcoVpGXZBohZpkS">
            Det är en väsentlig skillnad mellan att vara ett brottsoffer
            och att vara drabbad av exempelvis en olyckshändelse eller naturkatastrof.
            Brottsoffret är berättigat till upprät­telse. Denna erhålls bland
            annat genom att gärningsmannen tar sitt straff och sonar sitt
            brott. Samhället ska återställa en rättvisa när en orättvisa har
            blivit begången.
          </p>
          <p xml:id="i-HRFYzTxBXAoSt6McCttEim">
            Straffet innebär en upprättelse för brottsoffret då omvärlden
            erkänner kränkningen, det offentliga tydliggör skuldfrågan och
            brottslingen får ta ansvar för sina handlingar. Den som har tagit
            sitt straff har sonat sitt brott och har med det återupprättats
            som moralisk person. Man har fått en chans att i andras ögon återinträda
            i samhället som en ansvarstag­ande person. Straff är därför ett
            nödvändigt inslag i rättsskipningen. Påföljden tjänar flera ändamål:
            den ska ge upprättelse åt brottsoffret, den ska avhålla förövarna
            från nya brott och uppmuntra till ånger och den ska avhålla andra
            från liknande handlingar och skydda samhället. Det ska också så
            långt som möjligt tillförsäkras att förövaren gottgör brotts­offret
            ekonomiskt.
          </p>
          <p xml:id="i-QUQiPuxsqYSMDDUmydGuhn">
            Hela rättsväsendet ska genomsyras av ett tydligt brottsofferperspektiv
            där brotts­drabbade får ökad uppmärksamhet. Detta innefattar ett
            respektfullt och korrekt bemöt­ande av de aktörer som kommer i
            kontakt med brottsoffret samt upprättelse genom att rättsväsendet
            gör sitt yttersta för att klargöra skuldfrågan och utdöma rättvisa
            straff samt att skadestånd betalas ut. Hanteringen av brott mot
            ungdomar är rättssamhällets ”skylt­fönster” gentemot denna generation.
            Fungerar polisens, åklagarnas och domstolarnas insatser stärks
            förtroendet, annars riskerar det att undergrävas. Stödcentrum
            för unga brottsoffer har dessutom visat att det finns en förhöjd
            risk att unga brottsoffer som inte får rätt stöd själva begår
            brott. Därför är det av stor vikt att ta brott mot unga på största
            allvar.
          </p>
          <p xml:id="i-GUAchNtsmg5rgMyqUxA7D">
            Ett brott är en allvarlig kränkning, oavsett offrets ålder. Till
            de erfarenheter som unga brottsoffer vittnar om hör att vuxna
            har funnits i närheten och sett, eller borde ha sett, vad som
            pågick men valt att titta bort. Det är, inte minst för unga brottsoffer,
            centralt att brottsoffret får upprättelse för den kränkning som
            brottet utgör. I de fall då också gärningsmannen är ung utreds
            inte alltid brottet, och en domstolsprocess och ett straff uteblir.
            Därigenom går brottsoffret miste om viktiga delar i bearbetnings-
            och upprättelseprocessen.
          </p>
          <p xml:id="i-4KFV6a6Z5eu4pNn8CEyXdo">
            Samordningen mellan samhällets insatser för brottsoffer är ofta
            bristfällig. Bland annat uppfattar många polisens förundersökning
            som ifrågasättande. Alltför ofta väljer åklagaren att lägga ner
            utredningen eller att inte väcka åtal. Det händer också att för­säkringsbolag
            eller Brottsoffermyndigheten inte betalar ut något skadestånd,
            trots att detta blivit utdömt. Kunskapsnivån kring hur sårbar
            en ung person kan vara efter ett brott är inte tillräcklig i de
            yrkeskategorier som möter unga brottsoffer. Att vara ung och brottsutsatt
            kan därigenom många gånger upplevas som en serie av kränkningar,
            snarare än ett enda traumatiskt tillfälle.
          </p>
          <head xml:id="i-8PYooFjyJpBDdWM9FNuiib" type="h1">
            Sätt brottsoffret i fokus
          </head>
          <p xml:id="i-9vePAqzqFeLTZbZt2m3NJA">
            Länge dominerades svensk kriminalpolitik av ett tänkande som
            fokuserade på ökad för­ståelse för brottslighetens orsaker och
            vilka samhälleliga faktorer som påverkade den kriminelles beteende
            och handlingar. Detta var naturligtvis viktiga perspektiv, men
            om tyngdpunkten hamnar där riskerar brottsoffret att få en alltför
            undanskymd roll. Exem­pelvis kom frågorna om straffsatser nästan
            uteslutande att handla om huruvida långa eller korta straff var
            bäst för att förebygga brott. Hur brottsoffret och dess anhöriga,
            de som de facto råkat ut för en kränkning, upplevde straffet –
            om de upplevde det som att rättvisa skipats – ansågs länge som
            närmast irrelevant.
          </p>
          <p xml:id="i-5fBNkF6gb14TWcfZXVdG3Q">
            I slutet av 1980-talet började allt fler intressera sig för brottsoffrets
            situation, bland annat utifrån FN:s deklaration från 1985 om brottsoffers
            rättigheter. Brottsofferjourer växte fram runtom i landet. I Sverige
            infördes 1988 lagen om rätten till målsägarbiträde och samma år
            lagen om besöksförbud för vissa gärningsmän. Den borgerliga regeringen
            bildade 1994 Brottsoffermyndigheten och instiftade Brottsofferfonden.
            I socialtjänstlag­en infördes det 2001 en skyldighet för kommunerna
            att erbjuda stöd till brottsoffer.
          </p>
          <p xml:id="i-WRbnvUTxiaipkqw1z6mv98">
            Bemötandet av brottsoffer är dock fortfarande i flera avseenden
            än i dag bristfälligt. Den drabbade möter ifrågasättande, upplever
            sig fastna i byråkrati och får inte alltid rätt stöd. Den som
            har tilldömts ett skadestånd i domstol kan inte räkna med att
            få beloppet utbetalt.
          </p>
          <p xml:id="i-QPuZ5w6LqKSm2j9h6skNXL">
            För vissa brottstyper är anmälningsbenägenheten oacceptabelt
            låg. Det rör exempel­vis personrån mot ungdomar. Detta kan tyda
            på låg tilltro till att rättsväsendet kan klara upp dessa brott
            och skydda brottsoffret.
          </p>
          <p xml:id="i-6Hv5dahkG5EAx7jT536KfX">
            Gärningspersonens ålder är i alltför hög grad avgörande för straffet.
            Detta är ett ut­tryck för att man nästan har räknat bort straffets
            betydelse för brottsoffrets upprättelse. Ett exempel på detta
            är när unga våldtäktsmän får relativt låga straff, vilket riskerar
            att sända fel signaler till brottsoffret. Vi anser att ungdomar
            som begår brott måste mötas av konsekventa reaktioner. Det är
            viktigt att åtgärderna är tydliga för att förhindra att ungdomar
            fastnar i kriminalitet. En person som i dag är mellan 18 och 21
            år och som döms för brott får lindrigare straff än vad en vuxen
            person hade fått för samma brott. Det kan få till följd att två
            personer som har begått samma brott men har olika ålder kan få
            väsentligt olika straff. Då vissa ungdomar har hunnit återfalla
            i brott flera gånger vill vi att man ser över den generella nedsättning
            av straffet som unga bedöms efter. När det gäller ungdomar över
            18 år är de dessutom myndiga i lagens mening och har samma rättigheter
            och skyldigheter som alla andra medborgare i Sverige, och en myndig
            person ska ta ansvar för sina handlingar. Vi anser därför att
            straffrabatten för unga gärningsmän mellan 18 och 21 år ska avskaffas.
            Regeringen har aviserat att den ska gå fram med ett mycket urvattnat
            förslag, som endast kommer träffa den som återfaller i grov brottslig­het.
            Kristdemokraterna anser inte att det är rättfärdigt. Straffrabatten
            för ungdomar mel­lan 18 och 21 år borde därför avskaffas. Detta
            bör ges regeringen till känna.
          </p>
          <p xml:id="i-Vt24GrJjJn2jMi4ckpB9e2">
            De skadestånd som tilldöms i Sverige är låga både i ett internationellt
            perspektiv och i förhållande till vad allmänheten anser vara en
            rimlig nivå. Skadestånden för kränkning i samband med brott står
            inte i rimlig proportion till de belopp som utdöms i samband med
            andra typer av kränkningar. När en person nekas inträde på en
            krog utifrån någon av diskrimineringsgrunderna, eller när en person
            är misstänkt för brott och frihetsberö­vas, uppgår skadestånden
            till betydligt större summor än vad som utgår till ett vålds­brottsoffer.
            Justitieutskottet hänvisade vid behandling av denna fråga under
            riksmötet 2015/16 till att det är rättstillämpningens uppgift
            att avgöra skadeståndsnivåer. Utskottet hänvisar också till en
            15 år gammal proposition (2000/01:68). Vi menar att tiden är mogen
            för en översyn av skadeståndsnivåerna. Detta bör ges regeringen
            till känna.
          </p>
          <head xml:id="i-5xcFYVEpWCqDbd665wdpc7" type="h1">
            Stöd till föreningar
          </head>
          <p xml:id="i-MPRLcFCv27w3cmZHGa39sK">
            De ideella organisationerna har stor betydelse för att förebygga
            våld, hjälpa dem som har utsatts för brott och vara ett stöd för
            personer som vill lämna kriminalitet och/eller missbruk. Det finns
            i dag 73 aktiva brottsofferjourer i Sverige, som genomförde 86
            556 kontakter och åtgärder inom ramen för 29 493 ärenden i den
            brottsofferstödjande delen av verksamheten. Genom brottsofferjourerna
            kan offret få en ideell brottsofferstödjare. Brottsofferstödjaren
            kan exempelvis följa med vid rättegången.
          </p>
          <p xml:id="i-DxiTi8rvtYWarhRzGD7oum">
            I alla landets tingsrätter finns det volontärer som helt utan
            ersättning ställer upp som stöd för målsägande och vittnen. De
            finns där för att informera och ge stöd åt den som känner sig
            rädd och orolig. Stödverksamheten finansieras i dag i huvudsak
            ur Brottsoffer­fonden och genom donationer från företag, men saknar
            helt finansiering från statens sida. Stödet till brottsoffer och
            vittnen i rättegångar är i dag underfinansierat. Det vore rimligt
            att staten gick in och finansierade en del. Kristdemokraterna
            vill öka statens finansiering av vittnesstödet. Brottsoffermyndigheten
            och Domstolsverket bör få i uppdrag att se över hur ett sådant
            ekonomiskt stöd ska vara utformat för att förbättra vittnesstödsverksam­heten.
          </p>
          <p xml:id="i-BtsDFMPMWohLaZtYSTADDJ">
            Till stor del har det statliga stödet till den ideella sektorns
            arbete med brottsoffer utgjorts av projektbaserade pengar som
            har utbetalats under begränsade tidsperioder. Staten har flera
            olika finansieringskanaler för det lokala brottsofferstödjande
            arbetet. Dels fördelas bidrag till centralorganisationerna Roks
            och SKR via Socialstyrelsen, dels kan lokala kvinnojourer tillsammans
            med kommunen söka bidrag hos länsstyrelsen. För att skapa kontinuitet
            och långsiktighet i verksamheterna är det angeläget att stödet
            blir förutsägbart. Därför föreslås att statens bidrag till föreningar
            som verkar inom brotts­offersektorn ska fördelas direkt till de
            lokala verksamheterna av Brottsoffermyndighet­en. Det statliga
            ekonomiska stödet till de lokala ideella brottsofferstödjande
            verksamhet­erna bör vara långsiktigt och inte projektbaserat.
            Brottsofferjourerna arbetar med ideella resurser och knappa medel.
            Kristdemokraterna vill stärka detta arbete.
          </p>
          <p xml:id="i-VytmMmHtnXZTBUyQvPu9ZS">
            Sveriges Kvinnojourers Riksförbund, SKR, som 2015 bytte namn
            till Unizon, bildade 16 kvinnojourer 1996. Kvinnojourerna, som
            finns runt om i landet, är nu 130 till antalet och bedriver bland
            annat rådgivning och stöd samt skyddade boenden för kvinnor som
            har utsatts för våld i nära relationer. Att stödet till brottsutsatta
            kvinnor sker genom den ideella sektorn sänker tröskeln för enskilda
            kvinnor att ta kontakt. Det är viktigt att kom­munerna tar ett
            stort ansvar för att stödja denna verksamhet ekonomiskt. Den första
            tjej­jouren startade 1996 och finns fortfarande som Stockholms
            Tjejjour. I dag finns 50 tjej­jourer och 20 ungdomsjourer runt
            om i landet. Tjejjourer arbetar ofta mer förebyggande än kvinnojourerna
            med syftet att tjejerna inte ska behöva ta kontakt med en kvinnojour
            senare i livet. Vi ser ett behov av en översyn av det offentliga
            stödet till brottsofferjour­erna med motivering enligt ovan för
            att säkerställa långsiktighet. Detta bör ges regering­en till
            känna.
          </p>
          <head xml:id="i-Rz2rJvFdziw5bdzBMrVztr" type="h1">
            Straffen för brott mot person
          </head>
          <p xml:id="i-E7tsAN5iSngngDUNPMUDAd">
            Straffen för brott mot person ska i högre grad grunda sig på
            den brottsliga handlingens straffvärde snarare än brottslingens
            ålder. Sett ur brottsoffrets perspektiv är straffet i viss mån
            ett mått på hur allvarligt samhället ser på den kränkning som
            man har blivit utsatt för. Straffets storlek har därför betydelse
            för offrets känsla av upprättelse. Därför bör straffen i högre
            utsträckning än i dag grunda sig på den brottsliga handlingens
            straffvärde. Hänsyn ska tas till brottslingens ålder, tidigare
            brottshistoria och andra faktorer, men inte i lika hög grad som
            i dag. Riksdagen biföll Kristdemokraternas förslag att straffen
            i högre ut­sträckning än i dag ska grunda sig på den brottsliga
            handlingens straffvärde. Därmed har riksdagen tillkännagivit detta
            för regeringen.
          </p>
          <p xml:id="i-G56f14RqhA7NAaEy9vyxi7">
            Regeringen har nyligen höjt straffen för grov våldtäkt, vilket
            Kristdemokraterna in­stämmer i. Men det är betydligt vanligare
            att gärningsmän döms för våldtäkt av normal­graden, och vi anser
            att det behövs straffskärpningar även här. Vi föreslår därför
            att mini­mistraffet för våldtäkt höjs från två till tre års fängelse.
            Detta bör ges regeringen till känna.
          </p>
          <p xml:id="i-9BbvqLrAhtTk1SsyvVySHq">
            De som begår brott ska bli straffade och brottsoffer ska synliggöras
            så att de kan återvinna tryggheten. Straffen ska stå i proportion
            till brottet så att brottsoffret får upprättelse, och brottslingen
            ska kunna sona sitt brott och få möjlighet till en ny chans. Kristdemokraterna
            har varit med och genomfört en rad straffskärpningar med fokus
            på grova våldsbrott. Avsikten var att väsentligt skärpa de straff
            som döms ut. Men reform­en har inte fullt ut fått önskat genomslag.
            För att de allvarligaste brotten ska straffas hårdare har vi därför
            föreslagit att minimistraffen ska höjas för ett antal brott. Syftet
            med förändringarna har varit att få till en ökad spridning av
            utdömda påföljder och där­med en mer proportionerlig tillämpning
            av straffskalan. Det finns ibland en obalans i straffskalorna,
            där våldsbrott och sexualbrott ofta straffas mycket lindrigare
            än exempel­vis ekonomisk brottslighet och narkotikabrott.
          </p>
          <head xml:id="i-Kx9buhowDodVcpG84LepMz" type="h2">
            Ökad inbetalning till Brottsofferfonden
          </head>
          <p xml:id="i-Pokv8AawmqcbEKRfMW9Zm7">
            Den summa som brottslingen betalar till Brottsofferfonden bör
            utökas till 1 000 kronor. Brottsofferfondens syfte är att ge ekonomiskt
            stöd till brottsofferprojekt och viktimolog­isk forskning. Brottsofferfonden
            byggs huvudsakligen upp av en särskild avgift som varje dömd person
            ska betala om brottet kan straffas med fängelse samt den dagliga
            av­giften för fotboja. I dag är denna avgift 800 kronor. Den bör
            utökas till 1 000 kronor. Detta bör ges regeringen till känna.
          </p>
          <head xml:id="i-7RLFsDoHdHEBbM2RpQD4Pp" type="h2">
            Medling
          </head>
          <p xml:id="i-CDEtcPp44cgtdawjwu2ECJ">
            Kommunerna ska bli skyldiga att alltid erbjuda medling även i
            de fall där gärningsper­sonen uppfyller medlingslagens kriterier,
            oavsett de inblandade personernas ålder. En nationell samordnare
            för medling ska tillsättas med uppdraget att sprida fungerande
            verksamhet i landet.
          </p>
          <p xml:id="i-8wctRVK71QjSoKY16AuJmH">
            Medling innebär att en gärningsman och en målsägande möts inför
            en medlare för att tala om brottet och följderna av detta. Den
            ska ske i bägge parters intresse. Att en förövare kan be om ursäkt
            och få insikt om skadorna av sitt handlande kan vara än mer effektivt
            när det gäller ungdomar. Medling fyller en viktig funktion för
            att en gärnings­person ska inse vilka konsekvenser det egna handlandet
            får för andra människor och fungera som en delåtgärd mot att gärningspersoner
            inte ska återfalla i brottslighet. Med­ling kan också ses som
            en rehabiliteringsåtgärd för den som har utsatts för brott. Här
            kan brottsoffret få svar på frågor om varför brottet inträffade
            och i bästa fall minska rädslan för gärningsmannen.
          </p>
          <p xml:id="i-SacKKbwQ6TntQn26myYsSR">
            I dag är kommunerna skyldiga att erbjuda medling då gärningspersonen
            är under 21 år. Detta innebär återigen att gärningspersonens förhållanden
            står i fokus. Kommunerna borde vara skyldiga att erbjuda medling
            oavsett de inblandade personernas ålder.
          </p>
          <p xml:id="i-6q58DCdvUR8UKo1E44XZ88">
            Socialstyrelsen har följt upp medlingsverksamheten i Sverige
            och funnit att den inte fungerar som det var tänkt i alla kommuner.
            Därför bör en nationell samordning för medling inrättas, som kan
            tydliggöra och följa upp samverkansparternas uppdrag och ansvar.
            Detta bör ges regeringen till känna.
          </p>
          <head xml:id="i-6oS6rBUgKR5GyjfyF3tL35" type="h2">
            Anmälningsstatistik
          </head>
          <p xml:id="i-4hKTDUQT6LgA7zN5M4jkZN">
            År 2017 anmäldes 1 550 626 brott i Sverige. Det brott som har
            uppmärksammats mest under den senaste tiden torde vara det dödliga
            våldet. Det har ökat kraftigt. År 2008 an­mäldes 209 fullbordade
            mord, dråp samt misshandlar med dödlig utgång, som statistiken
            kategoriseras. År 2018 hade den siffran mer än fördubblats, till
            436. Av de brott mot en­skild person som rapporterades i Brottsförebyggande
            rådets förra nationella trygghets­undersökning (NTU 2016) uppgavs
            26 procent vara anmälda till polisen. Det är en till­bakagång
            till nivån då undersökningen inleddes 2005. Då låg anmälningsbenägenheten
            på 24 procent. Därefter ökade den till 33 procent 2010, för att
            ligga på samma nivå till 2014, då andelen brott mot person som
            uppgavs vara anmälda till polisen minskade och återgick till samma
            nivå som när undersökningen inleddes.
          </p>
          <p xml:id="i-Gr2WPxWFQFTWpsQ3PBkYK6">
            I NTU 2016 uppgav 13,3 procent att de under 2015 utsattes för
            någon eller några av de brottstyper som kallas brott mot enskild
            person. Dessa brottstyper är misshandel, hot, sexualbrott, personrån,
            bedrägeri eller trakasserier. Det är en ökning jämfört med före­gående
            år 2014, då andelen var 11,3 %. Störst var ökningen för hot, sexualbrott
            och trakasserier.
          </p>
          <p xml:id="i-UFqt5NrruNkRiFx1BWpwHx">
            Anmälningsbenägenheten är högst för allvarlig misshandel (61
            %) och lägst för sexualbrott (9 %). År 2015 var andelen personer
            som uppgav att de hade blivit utsatta för sexualbrott 1,7 procent.
            Det är en kraftfull ökning jämfört med 2014, då 1,0 procent uppgav
            att de hade blivit utsatta. Utsatthet för sexualbrott är betydligt
            vanligare bland kvinnor än bland män och vanligast i åldersgruppen
            20–24 år. Den vanligaste brotts­platsen är en allmän plats, och
            det vanligaste är att gärningspersonen är okänd för den som har
            utsatts.
          </p>
          <p xml:id="i-PJQis6yUdfRMrr2UYkB9n9">
            Sedan början av 1980-talet har antalet anmälda fall av misshandel
            i Sverige mer än tredubblats. Sedan 1997 har antalet sjukvårdsbehandlade
            på grund av misshandel legat relativt konstant.
          </p>
          <p xml:id="i-NaMmG4Lgisk5EsqFSndJWS">
            Den senaste nationella trygghetsundersökningen är från 2018.
            Precis som tidigare år är trenden alarmerande. Mellan 2014 och
            2017 ökade den självrapporterade utsattheten för brott markant.
            Hoten ökade med 45 procent, trakasserier med 34 procent, misshandel
            med 37,5 procent, personrån med 116 procent och sexualbrott med
            häpnadsväckande 220 procent. Sexualbrottens särskilda ökning behöver
            lyftas mer och undersökas grundligt. År 2017 svarade 34 procent
            av alla kvinnor mellan 16 och 24 år att de hade utsatts för sexualbrott
            det senaste året. Sammanlagt hade 10,7 procent av alla kvinnor
            och 1,6 pro­cent av alla män utsatts för sexualbrott. 20 procent
            av alla kvinnor oroar sig för att bli utsatta för sexualbrott
            och 44 av alla kvinnor känner sig otrygga om de går ut i det egna
            bostadsområdet sent på kvällen. Detta är rekordsiffror. Utsattheten
            för just sexualbrott har exploderat sedan 2014. Även otryggheten
            har ökat. En del kan troligen förklaras med en ökad medvetenhet
            om vad som är ett brott, att fler vågar tala öppet och anmäla.
            Antalet anmälda sexualbrott ökade från 14 342 år 2008 till 21
            991 år 2017. En del av den ökade utsattheten kan också grunda
            sig i den uppmärksamhet som metoo-rörelsen fick under 2017 och
            2018. En våg av övergrepp avslöjades, och med dem en våg av avslöjan­den
            av personer, kulturer och institutioner som möjliggjort dessa.
            Metoo kan dock inte förklara hela uppgången. För utsattheten för
            sexualbrott har ökat kraftigt sedan 2014, varje år. Det är en
            av de största frihetsinskränkningarna för unga kvinnor. Att mer
            än en tredjedel av dem har utsatts för sexualbrott och nära hälften
            avstår från att gå ut i sina egna bostadsområden på kvällen är
            ett oerhört problem, som vi måste gå till botten med.
          </p>
          <head xml:id="i-FA47SHj2HpcZoCsGbqSJZg" type="h2">
            Utveckla polisens arbetssätt
          </head>
          <p xml:id="i-Lc7EijD1WY36xnLxQx7VyY">
            I varje lokalpolisområde ska det finnas en brottsofferstödjande
            person. Den som anmäl­er ett brott kan på så sätt tidigt få hjälp
            och stöd. Brottsofferstödjaren bör helst vara en person från brottsofferjouren
            eller någon annan förening, men det kan också vara en socialsekreterare
            från kommunen. Polismyndigheten i Uppsala län var först i landet
            med en enhet med fokus enbart på brottsoffren. Brottsofferenheten
            startade 2003 och består till hälften av poliser och till hälften
            av civila, bland annat psykologer, jurister och kri­minologer.
            Syftet med enheten är att utveckla hela myndighetens brottsofferstödjande
            och brottsförebyggande arbete samt att utveckla alla anställdas
            arbete i dessa frågor. Det handlar bland annat om att utveckla
            samverkansformer, finna rutiner, bedriva utbildning samt genomföra
            kartläggningar och utvärderingar. Relativt små förändringar i
            polisens arbetssätt kan göra stor skillnad för att brottsoffret
            ska orka medverka i en utredning. Exempelvis kan polisen hålla
            förhör hemma hos den utsatta. Varje polisman har ett viktigt ansvar
            i det brottsofferstödjande arbetet. I Brottsförebyggande rådets
            nationella trygghetsundersökning 2016 framkommer att betydligt
            fler är nöjda med polisens be­mötande och tillgänglighet än med
            den information som de har fått om ärendet och med polisens effektivitet
            vad gäller förmågan att utreda brottet.
          </p>
          <p xml:id="i-URVenkvQZBok5JwspPQozA">
            Det är angeläget att säkerställa att polisens ökade resurser
            går till kärnverksamheten, fler i yttre tjänst och fler utredare.
            Vidare är det viktigt att renodla polisens arbetsupp­gifter och
            exempelvis förenkla avrapporteringssystemet, som i dag stjäl tid
            från andra arbetsuppgifter. På så sätt kan informationen till
            brottsoffer förbättras och utrednings­effektiviteten öka.
          </p>
          <head xml:id="i-NDK5frZo8zmGLDq3AQyaxY" type="h2">
            Kunskapslyft för professioner som kommer i kontakt med unga brottsoffer
          </head>
          <p xml:id="i-DqvMvabC59H1ZaxFTdns84">
            Ett kunskapslyft ska genomföras inom de professioner som ofta
            kommer i kontakt med unga brottsoffer.
          </p>
          <p xml:id="i-Sx9msMpviRbPwvAyoeD2mu">
            Rättsväsendet, skolan, sjukvården och socialtjänsten behöver
            bli bättre i sitt bemöt­ande av brottsoffer. Många unga brottsoffer
            kränks av att bli ifrågasatta av de vuxna som har till uppgift
            att hjälpa dem. I utbildningarna till de yrken som kommer i kontakt
            med unga brottsoffer bör det läggas in moment om bemötande av
            barn och unga som har utsatts för brott. Det behövs också en löpande
            fortbildning bland dem som redan arbetar inom dessa yrken. Detta
            bör ges regeringen till känna.
          </p>
          <head xml:id="i-Tw6v6yo1hpt874JA4Uhc97" type="h2">
            Utredning, uppföljning och återkoppling till brottsoffer
          </head>
          <p xml:id="i-C7AucrTKQAsHA5Vyukxqvc">
            Den som har utsatts för ett brott ska automatiskt kontaktas av
            polisen efter tre månader. Under riksdagsåret 2015/16 tillkännagav
            riksdagen för regeringen att regeringen skulle återkomma till
            riksdagen med en redogörelse för vilka åtgärder som vidtagits
            för att förbättra brottsutredningen, uppföljningen och återkopplingen
            till brottsoffer. Reger­ingen har återkommit med en redogörelse
            i skrivelse 2016/17:75.
          </p>
          <p xml:id="i-LhsWgcb2btiBgyhsYJtTiq">
            Regeringen hänvisar till ändringar i förundersökningskungörelsen
            (1947:948) som bland annat innebär en stärkt informationsskyldighet
            till målsäganden generellt under förundersökningen, till exempel
            med information om den fortsatta handläggningen av ärendet. De
            har också gett ett uppdrag till Brottsoffermyndigheten om digital
            informa­tion och anser därmed punkten slutbehandlad. Uppdraget
            redovisades den 31 maj 2017, men få av de rekommendationer som
            Brottsoffermyndigheten kommer med är genomförda. Till exempel
            är varken polisen, Kriminalvården eller domstolarna anslutna till
            tjänsten Mina meddelanden, detta trots att andra myndigheter som
            behandlar känslig information, som Socialstyrelsen, Kronofogden
            och Migrationsverket, är det. Inte heller fick Brotts­offermyndigheten
            i regleringsbrevet för 2018 i uppdrag att verka för att information
            till brottsutsatta som presenteras på rättsväsendets webbplatser
            blir mer likformig och omfat­tar en beskrivning av hela rättsprocessen
            eller att ta fram myndighetsgemensam webbin­formation riktad till
            brottsutsatta. Regeringen har helt enkelt gett myndigheten ett
            upp­drag vars rekommendationer de sedan valt att strunta i. Dessa
            bör snarast följas upp.
          </p>
          <p xml:id="i-Lop9mg8rN2bXaqU92G2L8S">
            Kristdemokraterna menar att den som har polisanmält ett brott
            ska erbjudas rutin­mässig kontakt med en brottsofferstödjare.
            Det är inte säkert att det är direkt efter brot­tet som den drabbade
            känner att hon eller han behöver stöd. Därför bör den som har
            polisanmält kontaktas efter tre månader och få återkoppling om
            vad som har hänt med utredningen och återigen få information om
            möjligheten att träffa en brottsofferstödjare.
          </p>
          <p xml:id="i-AtTDBSrqxtG95JntbMfSwv">
            Polisen behöver bli bättre på att lämna information om vad som
            händer med utred­ningen av brottet och vilka åtgärder som har
            vidtagits med anledning av anmälan. För det fall att polis och
            åklagare avstår från att utreda brottet bör brottsoffret få information
            om varför detta har gjorts. Till följd av riksdagens tillkännagivande
            gav regeringen under 2016 Brottsoffermyndigheten i uppdrag att
            kartlägga brottsutsattas behov av stöd under brottmålsprocessen
            och analysera i vilken utsträckning dessa behov kan tillgodo­ses
            genom digitaliseringens möjligheter. Uppdraget redovisades i maj
            2017.
          </p>
          <p xml:id="i-Wbgfhvf77t9M9EUs79tV1">
            Resultatet från Brottsoffermyndighetens kartläggning visar att
            brottsoffer har haft svårt att ta till sig information och att
            de har upplevt att de inte fick den information som de behövde
            vid det aktuella tillfället. I efterhand har det dock visat sig
            att de har fått in­formationen, men i en standardiserad form.
          </p>
          <p xml:id="i-9sRF1YaRZyeyJ1c9E5Ds5J">
            En viktig slutsats, enligt Brottsoffermyndighetens generaldirektör,
            var att brottsoffer även kan få för mycket information och att
            informationen inte alltid är relevant i det enskilda fallet. Informationen
            behöver därför struktureras och anpassas. Det bör ges regeringen
            till känna.
          </p>
          <head xml:id="i-XyAqv8xWc4K2VZiXfk24d5" type="h2">
            Säkerställ kvalitet i brottsofferstödet
          </head>
          <p xml:id="i-XM83uaEAdSVeoJqzvHFGD1">
            Kommunerna ska vara skyldiga att finansiera professionellt brottsofferstöd
            skilt från soci­altjänsten. Stödet till brottsoffren fungerar
            i dag olika bra i olika kommuner. Kommun­erna har enligt socialtjänstlagen
            ett ansvar för att ge stöd åt brottsoffer och deras anhöriga,
            men i praktiken gör kommunerna olika tolkningar. Vissa kommuner
            låter socialtjänsten sköta stödet till brottsoffren, vilket är
            olyckligt eftersom de främst arbetar med gärnings­personerna.
            Många kommuner ger bidrag till brottsofferjourerna och/eller kvinnojourerna
            på orten. Vid svårare brott behövs kunskap om kris- och traumabearbetning
            samt rättsliga frågor och försäkringsfrågor. Kommunerna bör vara
            skyldiga att finansiera professionellt brottsofferstöd skilt från
            socialtjänsten. Stödet kan ges av anställda i ideella föreningars
            regi eller av kommunen själv. Detta bör ges regeringen till känna.
          </p>
          <head xml:id="i-HHFVzi5rFCWiNeyBrcj4q1" type="h1">
            Brott mot äldre
          </head>
          <p xml:id="i-PEto3LuqdXWETWrC7RNaKf">
            Sveriges äldre är särskilt utsatta för bedrägerier. Ofta handlar
            det om faktura- och kort­bedrägerier. Totalt anmäldes cirka 3
            700 bedrägerier 2018. Bedrägerierna mot äldre har fördubblats
            på bara ett år och på fem år har antalet anmälda brott fyrdubblats.
            Situation­en är allvarlig och många äldre drabbas mycket hårt.
            Det är inte ovanligt att man efteråt känner oro i det egna hemmet,
            inför att gå ut eller av en sådan enkel sak som att telefon­en
            ringer. Andra skäms över att man har blivit lurad, men de enda
            som ska skämmas är de fega och hänsynslösa brottslingar som ljuger
            och bedrar Sveriges äldre.
          </p>
          <p xml:id="i-37mkkMV1HtJsuGVthQzhoJ">
            Äldre ska inte behöva utsättas för brott. De ska bemötas med
            respekt. Att behandla äldre med respekt är en grundläggande värdering
            som vi kristdemokrater vill slå vakt om. I Sverige ska man kunna
            känna att vi kan lita på våra medmänniskor, men samhäll­et behöver
            göra mer för att fler äldre ska känna så.
          </p>
          <p xml:id="i-G36eFZdqUHbzSdCBKNZv6R">
            Kristdemokraterna vill satsa mer på polisen och skärpa straffen
            för brott som riktar sig mot äldre. De försvårande omständigheterna
            behöver ses över. Vi behöver skaffa en djupare kunskap kring äldres
            utsatthet för brott och genom informationsinsatser stärka äldres
            beredskap. Så menar vi att risken att drabbas kan minska. Äldre
            som drabbas behöver också få hjälp och stöd när de har drabbats
            av brott, och riktade stödinsatser och brottsofferstöd för äldre
            bör finnas i alla delar av vårt land.
          </p>
          <p xml:id="i-4xFNtf766i3dttMc4HpWjD">
            Kristdemokraterna står på de äldres sida. Det krävs åtgärder
            för att öka tryggheten. Det behövs också ett värderingsskifte
            till förmån för de goda värderingar som en gång byggde landet
            starkt. Alla ska kunna känna sig trygga, friheten får inte begränsas
            av rädslan för att utsättas för brott och äldre människor ska
            bemötas med både värdighet och respekt.
          </p>
          <head xml:id="i-Pnv8fRQoyfi9mgVnJR9B5Q" type="h2">
            Viktimologisk forskning
          </head>
          <p xml:id="i-3n995e2gr2dqrhBpjuzRMM">
            Den viktimologiska forskningen i Sverige ska stärkas. Forskning
            kring brottsoffer, även kallad viktimologisk forskning, pågår
            sedan 2002, då Brottsoffermyndigheten på reger­ingens uppdrag
            startade det första viktimologiska forskningsprogrammet i Sverige.
            I många länder är viktimologi i dag en väl etablerad akademisk
            disciplin, vilket ännu inte är fallet i Sverige. Undervisning
            om brottsoffer ges endast på ett fåtal ställen i grundut­bildningarna
            och det finns få viktimologiska specialkurser tillgängliga. Den
            forskning som hittills har bedrivits har huvudsakligen varit av
            kartläggande natur och den behöver fördjupas. Man kan ännu inte
            finna någon uttalad viktimologisk forskningsmiljö i Sverige, även
            om arbete pågår i den riktningen på några platser. Regeringen
            bör ge Brottsoffermyndigheten i uppdrag att utveckla den viktimologiska
            forskningen. Detta bör ges regeringen till känna.
          </p>
          <head xml:id="i-CaJ7pnBtZ3RYaHCPnMNoCV" type="h2">
            Information om möjligheten att överpröva en nedlagd förundersökning
          </head>
          <p xml:id="i-9cmBiWdwgdSDmBuw4kqTr9">
            Beslut om att en förundersökning har lagts ner ska innehålla
            information om på vilka grunder beslutet har fattats och hur man
            kan begära att beslutet överprövas. I dag underrättas brottsoffret
            när en förundersökningsledare (polis eller åklagare) har fattat
            beslut om att en förundersökning har lagts ner. Det finns en möjlighet
            att begära en omprövning/överprövning av beslutet men det är ovanligt
            att det sker. Det finns i dag inte information om möjligheten
            till överprövning på det besked som brottsoffret får.
          </p>
          <head xml:id="i-HT3rWZ6BAKezj7Jf6ErynL" type="h2">
            Fortsatt maktlöshet efter brottet
          </head>
          <p xml:id="i-QGm49PiH3DM4BAcEFz9KJW">
            Förvirring och kaos är vanliga och naturliga reaktioner hos brottsoffer.
            Tyvärr förstärks dessa inre tillstånd också ibland av en lika
            kaotisk yttre situation. Många brottsoffer vet inte när, hur och
            av vem de kan få hjälp. Samordningen är ofta bristfällig mellan
            olika instanser såsom sjukvård, polis, rättsväsende, brottsofferjour,
            försäkringsväsende och socialtjänst. Effektiv hjälp till brottsoffer
            måste därför bygga på ett nära och väl funger­ande samarbete.
          </p>
          <p xml:id="i-BFev6PsBJ5LGeUfeXfTYZe">
            Om det går så långt att den skyldige blir fälld i domstol och
            döms att betala skade­stånd är det inte alls säkert att den brottsdrabbade
            får några pengar. I stället måste brotts­offret ge sig i kast
            med en byråkratisk process för att få pengar från sitt försäkringsbolag
            eller från Brottsoffermyndigheten.
          </p>
          <head xml:id="i-QPWXPjm1XtfBz2bE8TfXgu" type="h2">
            Automatisk utbetalning av skadestånd
          </head>
          <p xml:id="i-W1Jj5v3bAk9H46vxQ41GQJ">
            En brottsutsatt bör få skadestånd av den som har begått brottet.
            Det är dock inte rimligt att, som ofta sker i dag, den brottsutsatte
            själv tvingas ägna både tid och kraft för att få sin självklara
            rätt. Personer aktiva inom brottsofferstödet vittnar om att brottsoffer
            ofta inte vet hur de ska få sitt skadestånd.
          </p>
          <p xml:id="i-Dw2f6KjTVsUyURgW8vCe8f">
            När ett skadestånd har dömts ut i en domstol går ärendet i dag
            automatiskt vidare till kronofogden som kontaktar brottsoffret
            med förfrågan om denne vill ge kronofogden i uppdrag att driva
            in skulden. Om den skyldige har tillgångar ser kronofogden till
            att brottsoffret får skadeståndet utbetalat till sig. Om kronofogden
            kommer fram till att det inte finns något att utmäta återkommer
            fogden till brottsoffret och meddelar detta. Brotts­offret kan
            då vända sig till sin hemförsäkring. Vissa försäkringsbolag använder
            sig inte av skadeståndsrättsliga bedömningar utan betalar ut schablonbelopp.
            Om schablonbelop­pet inte motsvarar praxis kan brottsoffret ansöka
            om resterande del (upp till praxis) från Brottsoffermyndigheten.
            När brottsoffret söker ersättning via hemförsäkringen eller Brottsoffermyndigheten
            dras alltid självrisken på 1 500 kronor. Om gärningsmannen har
            en låg inkomst och kan betala, men inte allt på en gång, drivs
            beloppet in under en ut­dragen tid. I vissa fall går Brottsoffermyndigheten
            då in och förskotterar en brottsskade­ersättning så att brottsoffret
            ska slippa vänta på pengarna. Systemet med att kronofogden automatiskt
            kontaktar brottsoffret angående skadeståndet tycks inte fungera
            tillförlitligt i hela landet. En skuld till staten skrivs aldrig
            av. Det ska vara statens uppgift att kräva in pengarna. Detta
            kan lämpligen ske genom att domstolen skickar ett inbetalningskort,
            och om den dömde inte betalar överlämnas ärendet till kronofogden
            för indrivning. I Norge finns sedan 1976 regler liknande det som
            här föreslås. Kristdemokraterna vill att en utred­ning tillsätts
            med syftet att skadestånd bör betalas ut direkt från staten till
            brottsoffret när en dom vunnit laga kraft. Detta bör ges regeringen
            till känna.
          </p>
          <head xml:id="i-Q9ZioUjgLxeLBtzK2cS6hT" type="h2">
            Inför civilkuragelagstiftning
          </head>
          <p xml:id="i-LSsV8MEcFSnyGQ9YeAoFT4">
            I en undersökning från Brå (2000:6) uppgav en fjärdedel av pojkar
            som blivit rånade att det funnits vuxna i närheten som inte ingrep
            trots att de förstod vad som pågick. Enligt samma rapport utfördes
            hälften av alla ungdomsrån på dagtid i miljöer där vuxna var närvarande.
            Enligt en tidigare undersökning från Umeå universitet fanns det
            vittnen till 45 procent av de brott som de deltagande ungdomarna
            utsattes för, men ingen hade ingripit.
          </p>
          <p xml:id="i-Y6gRT7wyvGBy6oiGmAnrZs">
            Att vuxna ofta finns på plats utan att ingripa utgör ett svek
            från vuxenvärlden. För att minska antalet brottsoffer bland ungdomar
            är det alltså viktigt att vuxna kliver fram och avstyr brott när
            de pågår.
          </p>
          <p xml:id="i-Qjanm4x3hein7FYADhgzbb">
            Det finns i svensk lag inte någon allmän skyldighet att hjälpa
            en person i nöd. Krist­demokraterna verkar för att ändra på det.
            Vi har länge förespråkat att Sverige ska införa en så kallad civilkuragelag.
            En civilkuragelag skulle göra var och en skyldig att hjälpa en
            medmänniska i nöd, utifrån situationen och sina egna förutsättningar.
            Det handlar inte om att avbryta våldsamma slagsmål med risk för
            sitt liv. Men de flesta av oss kan kalla på hjälp genom att ta
            upp mobilen och larma. Att vi inte redan har en motsvarande lag
            ser vi som en stor brist i lagstiftningen.
          </p>
          <p xml:id="i-K5bRqiHwdnNxACdjS6dRVM">
            Det finns i dag ingen allmänt gällande plikt i svensk rätt att
            bistå den som befinner sig i fysisk fara eller som löper risk
            att få sin egendom skadad. Ett exempel som synlig­gör problemet
            är en otäck badolycka som skedde sommaren 2015, där en femårig
            pojke förolyckades. Det rapporterades att när räddningspersonal
            kom till stranden och bad om hjälp att hitta pojken som var försvunnen
            vägrade ett flertal att hjälpa till. Historien är ofattbar.
          </p>
          <p xml:id="i-LWpfLpyXq4Ru6hSXxRoreE">
            Handlingspliktsutredningen kom fram till att Sverige inte bör
            införa en lag som kriminaliserar människor som inte agerar i situationer
            där en person är nödställd. Detta är beklagligt. Utredaren menade
            att en sådan lag inte skulle få någon nämnvärd effekt utan i stället
            skulle kunna leda till att fler avstod från att anmäla brott och
            vittna om övergrepp eller olyckshändelser därför att de inte hade
            gjort tillräckligt för att hjälpa. Ett utkast till lagförslag
            formulerades dock:
          </p>
          <p xml:id="i-CYnJmUWs8XewTM5oWdRdrb">
            Böter eller fängelse i upp till två år ska enligt modellen kunna
            följa för den som låter bli att bistå någon som befinner sig i
            allvarlig fara för liv, hälsa eller trygghet till person. Ansvar
            ska utdömas bara om underlåtenheten med hänsyn till omständigheterna
            är uppenbart oförsvarlig. Härigenom tydliggörs att den som av
            fruktan för sin egen säkerhet avstår från att ingripa inte riskerar
            att straffas.
          </p>
          <p xml:id="i-NhwRcjTK7V4B9vysB24SVa">
            I flertalet andra länder i Europa, såsom Norge, Finland, Tyskland,
            Frankrike, Belgien, Schweiz och Danmark, finns redan en motsvarighet
            till en civilkuragelag. Det som i andra länder är en självklarhet
            är inte en självklarhet i Sverige. Självklart skulle de flesta
            av oss hjälpa en medmänniska i nöd. Kanske skulle en lag enbart
            ha marginell effekt på människors beteende. Men det skulle ge
            en tydlig vägledning om vad som är rätt att göra. Det skulle även
            kunna vara ett stöd för människor att agera. Vi menar att det
            skulle vara av vikt för människor som är i nöd, och brottsoffer
            som utsätts för brott, om personer som ser eller uppmärksammar
            situationen var skyldiga att ingripa efter omständighet och förmåga.
            Detta bör ges regeringen till känna.
          </p>
          <head xml:id="i-EAX52bHNZfuCpqvZ6Moorq" type="h2">
            Stödcentrum för unga brottsoffer
          </head>
          <p xml:id="i-USD1m2wpJ4bNZJJYKsui6A">
            Kristdemokraterna vill att verksamheten med stödcentrum för unga
            brottsoffer byggs ut till att omfatta hela landet. Kring millennieskiftet
            startades Sveriges första stödcentrum för unga brottsoffer. Därefter
            har liknande stödcentra spridits över landet. Dessa stöd­centrum
            drivs av olika kommuner och har frivilliga stödpersoner kopplade
            till sig. I Stockholms län är stödcentren placerade vid polisstationerna.
            Den unge brottsutsatte får en stödperson som är jurist och som
            kan förklara hur rättsväsendet fungerar och varför exempelvis
            åklagare och domstolar agerar som de gör. Stödcentrum kan också
            erbjuda medling mellan brottsoffer och förövare. Föräldrar som
            får veta att deras barn har drab­bats av brott känner i grund
            och botten samma sak som det drabbade barnet: chock, för­lorad
            trygghet, att vara kränkt, skuldkänslor och oro inför framtiden.
            Därför får även föräldrar samtalsstöd av Stödcentrum för unga
            brottsoffer. Stödcentrum för unga brotts­offer bör få ökat stöd.
            Verksamheten bör byggas ut så att den omfattar hela landet. Flera
            kommuner kan samverka om ett centrum. Kommunerna ska vara skyldiga
            att tillse att stödcentrum finns för unga som har utsatts för
            brott.
          </p>
          <head xml:id="i-K4Pqhv9j2C5EhSz9Jn8Z5k" type="h2">
            Gör det möjligt att vittna anonymt
          </head>
          <p xml:id="i-XZ1k6ay2Rois8T1gVFr2Bg">
            Att vittna är en samhällsplikt i Sverige. Den som inte infinner
            sig i rätten för att vittna kan hämtas av polisen, bli skyldig
            att betala vite eller ersätta andra kostnader som till­kommit
            domstolen för att en rättegång har fått ställas in när ett vittne
            inte har dykt upp. Det finns få legitima skäl att inte inställa
            sig som vittne. Sveriges domstolar listar dessa som avbrott i
            allmänna kommunikationer, plötslig sjukdom (för vilken läkarintyg
            alltid krävs) eller andra hindrande omständigheter som var omöjliga
            att förutse. Arbete eller semesterresa godkänns inte för frånvaro.
            Inte heller godtas rädslan för repressalier som skäl för att avstå
            att vittna. Ändå är repressalier en högst verklig företeelse.
            Exempelvis detonerades en bomb utanför ett hus i Staffanstorp
            i februari 2018. Huset tillhörde en familj som hade vittnat mot
            en gängkriminell. Sex veckor efter att en man blivit dömd för
            ett mord i Hallonbergen bröt sig ett flertal maskerade män in
            hos vittnet och mörd­ade honom och hans fru. Två minderåriga barn
            blev föräldralösa för att deras pappa hade gjort sin samhälleliga
            plikt. Vittnesplikten är en viktig grundbult i rättssystem, men
            den utmanas av element i samhället som vill etablera parallella
            rättsstrukturer eller stoppa enskilda rättegångar. Varje år anmäls
            cirka 5 000 fall av övergrepp i rättssak i Sverige. Siffran har
            legat relativt stabilt, men det ska sägas att antalet lagförda
            för brot­tet ökade med 70 procent mellan 1996 och 2006. Men brottstypen
            har blivit mer och mer uppmärksammad i och med polisens rapporter
            om de särskilt utsatta områdena. Där lyfter de att förekomsten
            av övergrepp i rättssak är vanlig i alla undersökta områden. Det
            handlar om direkta hot och våld i samband med brottet, att personer
            söks upp efter brottet eller att de erbjuds ekonomisk ersättning
            för att inte delta i rättsprocessen. Även Brottsförebyggande rådet
            har uppmärksammat fenomenet i rapporten Relationen till rättsväsendet
            i utsatta områden (BRÅ 2018:6). Där skriver de att det som ”syns
            tydli­gast” i deras intervjuer är just övergrepp i rättssak och
            att ”skrämselkapitalet svävar också över området, där vissa kriminella
            uppvisar territoriella anspråk, på bekostnad av boende och företagare”.
          </p>
          <p xml:id="i-A3J9Lwgz2ZTHbf9U1szwBG">
            I en annan undersökning från Brå var de vanligaste skälen till
            att ungdomar inte anmälde brott att de inte trodde att polisen
            kunde få fast gärningsmannen, att de ändå inte skulle få tillbaka
            det stulna samt att gärningsmannen ändå inte skulle få något straff.
            Cirka 30 procent uppgav att de var rädda att gärningsmannen skulle
            få reda på att de gått till polisen och anmält brottet. Ofta känner
            den som har utsatts också skuld och skam, i synnerhet om offret
            har varit påverkat av alkohol eller droger vid brottstillfället.
          </p>
          <p xml:id="i-17jHgd6atYKFDeRuEwsLGF">
            När det gäller ungas obenägenhet att vittna tycks föräldrarna
            spela en stor roll; i en enkätundersökning uppgav 58 av 70 polismän
            att de hade varit med om att föräldrars oro fått barnet att inte
            stå fast vid sin berättelse om brott.
          </p>
          <p xml:id="i-SmX1wSdpBMgAigawLk8qFK">
            Många känner en stor oro inför att vittna. Det gäller särskilt
            vittnesmål som rör gängbrottslighet och grov organiserad brottslighet.
            Det är ett nederlag för hela samhället när människor tystnar av
            rädsla för repressalier. Därför föreslår vi ett stärkt vittnesstöd
            i vårt budgetalternativ som redovisas i utgiftsområdesmotion 4
            Rättsväsendet. Vi ser också ett behov av att pröva möjligheten
            att vittna anonymt.
          </p>
          <p xml:id="i-MgnPB5apeT15YvsrHdCVzy">
            Sven-Erik Alhem, ordförande för Brottsofferjouren Sverige och
            f.d. överåklagare, sa i en intervju med Sveriges Radio Ekot (18/6
            2015) att situationen är så allvarlig att möj­ligheten att i vissa
            fall kunna vittna anonymt bör införas i Sverige. ”Under årtionden
            kämpade jag emot det, men jag har ändrat mig. För jag ställde
            mig själv frågan om jag är beredd att ställa upp som vittne även
            under de allra mest extrema situationer. Och när jag inte kunde
            svara ett entydigt ja på den frågan, så kan jag inte begära det
            heller av andra”, sa Sven-Erik Alhem till Ekot.
          </p>
          <p xml:id="i-MvciPrRaEoEkRAyrj2xNRS">
            I Danmark, Norge och Nederländerna är det möjligt att i vissa
            exceptionella situa­tioner ha anonyma vittnesmål. Möjligheten
            är också godkänd av Europadomstolen, givet att det rör sig om
            speciella omständigheter. Hoten mot rättssäkerheten är därför
            inte av den vikt som det tidigare har anförts av andra politiska
            partier. Möjligheten att vittna anonymt i vissa specifika typer
            av brottmål bör prövas i Sverige. Det kan exempelvis vara när
            det finns allvarliga hot från gäng. Vi föreslår att en utredning
            tillsätts för att möjliggöra för vittnen att, i vissa fall, avlägga
            sina vittnesmål anonymt i domstolsförhandlingar.
          </p>
          <p xml:id="i-YTpVsef9iaZyUqa6AcbKwv">
            Sverige borde också införa ett system med kronvittnen. Kronvittnen
            vittnar i utbyte mot vissa fördelar, exempelvis viss strafflindring.
            Detta är avgörande för att bryta tyst­nadskulturen i framför allt
            utsatta områden. Detta tillkännagavs regeringen på våren 2019
            och bör snarast genomföras.
          </p>
          <head xml:id="i-EFyJcczrnHnku2jAzirRvS" type="h1">
            Nationellt centrum för kvinnofrid
          </head>
          <p xml:id="i-CGgXumg2AJzbAiDz1wuscG">
            Nationellt centrum för kvinnofrid är ett kunskaps- och resurscentrum
            (NCK) vid Uppsala universitet som arbetar på regeringens uppdrag
            med frågor gällande mäns våld mot kvinnor, våld i samkönade relationer
            och hedersrelaterat våld. NCK arbetar främst med metodutveckling,
            utbildning, forskning och kunskapssammanställningar uppdelat i
            en universitetsdel inriktad på forskning, utbildning och information
            samt en klinisk del med praktiskt inriktad verksamhet.
          </p>
          <p xml:id="i-6JsxPw1jQnFMTS8RSQEZsk">
            Som nämnts under rubriken om Jämställdhetsmyndigheten påverkades
            NCK nega­tivt av inrättandet av Jämställdhetsmyndigheten. I och
            med att vi föreslår att myndighet­en ska läggas ner, stärker vi
            också upp NCK. Vi gör det också eftersom NCK har gjort och gör
            ett mycket viktigt arbete i de frågor som de hanterar. Att stärka
            deras verksam­het ger bättre förutsättningar för ett långsiktigt
            och systematiskt arbete mot våld i nära relationer och hedersförtryck.
            Kristdemokraterna föreslår därför att NCK får ett tillskott om
            10 miljoner kr per år 2020–2022, under anslag 3:1.
          </p>
          <head xml:id="i-L1UYQoUtBbFBZBWXTfxd5Z" type="h1">
            Länsstyrelsen i Östergötland
          </head>
          <p xml:id="i-GchqVw6TamuEfh3FYNmnwr">
            Utöver det föreslår vi tillskott till Länsstyrelsen i Östergötland
            som arbetar med att förebygga hedersvåld. Dels stärker vi upp
            länsstyrelsen eftersom vi föreslår att Jämställdhetsmyndigheten
            läggs ner. Dels gör vi det eftersom vi anser att arbetet som Länsstyrelsen
            i Östergötland gör bör permanentas. Anslag 3:1 tillskjuts därför
            32 miljoner kr per år.
          </p>
          <head xml:id="i-H1xEjkCdrp9a28WrMdvBnC" type="h1">
            Barnahus
          </head>
          <p xml:id="i-FcMqXWVowMmRKNB9peEjfQ">
            Barn som har utsatts för våld eller sexuella övergrepp av någon
            närstående är i ett oer­hört underläge. Samhället måste bli bättre
            på att lyssna på signaler från barn som far illa och vara berett
            att agera. Samarbetet mellan rättsväsendet, sjukvården och socialtjänsten
            måste fungera så att inte det utsatta barnet hamnar mellan stolarna.
            Därför är barnahus något som ska finnas tillgängligt över hela
            landet. Barnahus är ett samarbete mellan myndigheter kring barn
            som har utsatts för brott. Polis, socialtjänst, psykolog, åklagare
            och läkare är samlokaliserade. Barnet får vara i en barnvänlig
            miljö vid förhör eller undersökningar. Polisförhören brukar hållas
            av en särskilt utbildad person, och åklagare, socialtjänst med
            flera följer förhöret så att barnet inte behöver berätta sin historia
            fler gånger än nödvändigt.
          </p>
          <p xml:id="i-4R217XGkshqy3H9TqRXTG1">
            Barnahus finns på många platser i landet men de fungerar olika
            bra, inte minst när det gäller tolkningen av respektive myndighets
            sekretesslagstiftning. Vissa barnahus verkar ha löst sekretessfrågan
            på ett funktionellt sätt medan andra barnahus tolkar sekretess­reglerna
            på ett mer bokstavsbundet sätt, vilket riskerar att medföra att
            samarbetet mellan de olika parterna inte kan fungera på avsett
            sätt. För att komma till rätta med detta måste regeringen snarast
            inleda en översyn av sekretesslagstiftningen som säkerställer
            att de olika parterna i barnahusen kan samarbeta fullt ut för
            den unges skull. En förändring av sekretesslagstiftningen skulle
            också vara välkommen på fler områden där olika myndig­heter samverkar
            kring barn, som exempelvis riskerar att hamna i kriminalitet.
          </p>
        </div>
        <div type="motSignatures">
          <list>
            <item xml:id="i-ANjWQs2tiVGuRCyLTpmCaK" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-9aMmvuNfWrBDpL37d7rFde" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-SDnxVqhMbs3T3f4H5rRXDV" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-F2oYHsDSgSRdr5Bx7HQox4" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-Xt9rccLQqbaEmF8UJSzkem" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-6xynXXGeG4gQFMGp6FD1yU" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
