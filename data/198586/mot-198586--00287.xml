<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00287">
  <teiHeader>
    <fileDesc>
      <titleStmt>
        <title>Ändring i lagen (1960:729) om upphovsrätt till litterära och  konstnärliga verk (prop. 1985/86:79) 287-289</title>
        <author corresp="i-Ds7sSTFH4EAscvdepjuZf3">Lisbet Calner (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i lagen (1960:729) om upphovsrätt till litterära och  konstnärliga verk (prop. 1985/86:79) 287-289</title>
          <idno type="rdwebb">G902287</idno>
          <rs type="number">287</rs>
          <ref type="dokument_url_text">http://data.riksdagen.se/dokument/G902287/text</ref>
          <ref type="dokument_url_html">http://data.riksdagen.se/dokument/G902287</ref>
          <ref type="dokumentstatus_url_xml">http://data.riksdagen.se/dokumentstatus/G902287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ds7sSTFH4EAscvdepjuZf3</idno>
            <name>Lisbet Calner</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U6QdyKC9dUUJb7AnPdFDDu" type="signed"/>
        <correspContext corresp="i-U6QdyKC9dUUJb7AnPdFDDu">
          <note type="signatory" corresp="i-Ds7sSTFH4EAscvdepjuZf3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__287/mot_198586__287-001-001.pdf"/>
      <div type="motHeader" xml:id="i-9GYLuheS5LwGzjc3i6MPBv">
        <div type="motTitle" xml:id="i-JZmcQDPZuDcPyHuSrHdjsd"/>
        <div type="motSubmissionInfo" xml:id="i-D3KkYRpBUX3qWVYq6ivFz7"/>
      </div>
      <div type="motBody" xml:id="i-HFbzm4PqHRLoUFqb1AuQFC">
        <div xml:id="i-Ax6zZ9uyHmgTfgqHUQSP1c">
          <p xml:id="i-JTdfLsv2T6PmN4b5dK4MZb">
            SJR)
          </p>
          <pb facs="riksdagen-motions-pdf/data/198586/mot_198586__287/mot_198586__287-001.pdf"/>
          <p xml:id="i-5q9pAAqXLdBu32itfH5skN">
            Motion till riksdagen 1985/86:287
          </p>
          <p xml:id="i-SmRMBjKW9GaRLKuQgcm7YB">
            Lisbet Calner (s)
          </p>
          <p xml:id="i-W6tgLpmLoThztFRkPftymm">
            Ändring i lagen (1960:729) om upphovsrätt till litterära och
            konstnärliga verk (prop. 1985/86:79)
          </p>
          <p xml:id="i-2hUPFVUe48pRuWp8bEedP4">
            Mot. 1985/86 287—289
          </p>
          <p xml:id="i-JZ377EDZQnjBJk3gyNtTHR">
            Genom upphovsrättslagen är det tre kategorier som bereds skydd,
            nämligen egentliga upphovsmän såsom författare, tonsättare och
            konstnärer, utövare såsom skådespelare och musiker samt vissa
            producenter. Det är uppenbart att bl. a. den tekniska utvecklingen
            gör det nödvändigt att efter hand bygga ut det upphovsrättsliga
            skyddet i skilda avseenden. Genom propositionen föreslås det på
            olika sätt ske för utövare och vissa producenter. Det är värdefullt
            att så sker, men det kan beträffande producenterna enligt min
            mening ifrågasättas om inte tiden är mogen för ett mera allmänt
            producentskydd. I dag finns ett självständigt producentskydd i
            upphovsrättslagen på tre områden, nämligen för fonogramproducenter
            (46 $ URL), för radio- och TV-företag (48 $) och för framställare
            av kataloger, tabeller och andra sådana sammanställningar. I propositionen
            föreslås nu att skyddet vidgas till att också omfatta film- och
            videoproducenter. Däremot avstår utredningen från att föreslå
            skydd för teatrar för dessas föreställningar, något som begärts
            i en gemensam petition till upphovsrättsutredningen av Nordens
            samtliga teatrar. Också för orkes- terföretag och andra producenter
            av konserter kan ett producentskydd tänkas. Det existerande producentskyddet
            liksom det nu föreslagna har motiverats på olika sätt. För fonogramframställan
            har främst åberopats två skäl. Det ena är att den verksamhet som
            resulterar i de färdiga grammofonskivorna är av synnerligen komplicerad
            beskaffenhet och kräver uppdriven teknik behärskad av konstnärlig
            smak. Det andra är att kostnaderna för fabrikationen är betydande
            och att det inte kan vara riktigt att utomstående skulle ha rätt
            att utan vidare tillgodogöra sig resultaten av en sådan verksamhet
            (prop. 1960:17 s. 229). När det gäller radioföretagens skydd uttalades
            i propositionen s. 257 att för svenskt vidkommande behovet av
            ett privaträttsligt skydd var mindre framträdande eftersom det
            finns möjligheter att ingripa på administrativ väg. Att ett privaträttsligt
            skydd ändå ansågs önskvärt berodde dels på att den då diskuterade
            internationella regleringen förutsågs komma att omfatta också
            radion, dels att radion otvivelaktigt var i behov av ett effektivare
            skydd mot obehöriga inspelningsåtgärder än det som den kunde få
            i administrativ ordning. Skyddet för kataloger och andra arbeten
            som nämns i 49 $ URL
          </p>
          <p xml:id="i-8gcirbHTwq3XVaFWTJDpq1">
            1 Riksdagen 1985/86. 3 saml. Nr 287-289
          </p>
          <pb facs="riksdagen-motions-pdf/data/198586/mot_198586__287/mot_198586__287-002.pdf"/>
          <p xml:id="i-HkZkSdfz2fvg8asDtMLxCY">
            motiverades i propositionen främst med att sådana alster ofta
            representerar ett betydande värde med hänsyn till det arbete och
            de kostnader som utgivaren måste lägga ner på att insamla och
            anordna materialet. Obehöriga kopieringar kan ofta utföras med
            billiga metoder och är ägnade att vålla kännbara förluster. Produkterna
            borde därför få ett självständigt skydd mot eftergörande. Skyddet
            borde gälla till förmån för framställaren, dvs. det företag som
            har föranstaltat om produktens utarbetande (prop. s. 259). När
            det slutligen gäller filmföretagens rättigheter säger upphovsrättsutred-
            ningen i det nu aktuella betänkandet bl. a. följande (SOU 1983:65
            s. 176): ”I betydande omfattning kan enligt vår mening de skäl
            som har anförts för att ge skydd åt fonogramproducenterna anföras
            också när det gäller producenter av filmverk och då särskilt videogramproducenter.
            Både videogram och fono- gram distribueras till allmänheten i
            en form som gör dem lätta att kopiera. Ett stort behov finns därför
            av möjligheter till snabba och effektiva ingripanden mot olovliga
            kopieringsåtgärder. Möjligheterna härtill ökar självfallet om
            producenten av de alster som kopierats har en egen befogenhet
            att ingripa mot sådana åtgärder och inte behöver förlita sig på
            samtycke från rättsinne- havarna till själva verket.” Upphovsrättsutredningen
            har även övervägt att skydda teaterföreställ- ningar (s. 56).
            Efter att ha konstaterat att det ”helt visst finns beaktansvärda
            skäl för ett självständigt skydd för producenter av teaterföreställningar”
            och att ett sådant redan finns i västtysk rätt, avvisar dock utredningen
            tanken. Detta motiverar utredningen framför allt med två skäl.
            Dels har en teaterproducent stora möjligheter att rent praktiskt
            hindra obehöriga att utan tillstånd göra upptagningar från föreställningar,
            dels har producenten möjligheter att genom avtal med de medverkande
            hindra icke önskvärda nyttjanden av föreställningen. Enligt min
            mening är detta en alltför konventionell uppfattning som inte
            tar hänsyn till den pågående integreringen mellan olika mediaformer.
            Tvärtom anser jag att flertalet av de skäl som motiverat ett producentskydd
            på andra områden med icke mindre styrka talar för ett motsvarande
            skydd för teaterföreställningar och konserter. Teaterproducentens
            kostnader torde inte vara mindre än katalogframställarens, i allmänhet
            väsentligt högre. Påpekandet beträffande filmproducenterna att
            möjligheterna till ingripande mot olovliga åtgärder ökar om producenten
            har ”egen befogenhet att ingripa mot sådana åtgärder och inte
            behöver förlita sig på samtycke från rättighets- havarna till
            själva verket”, dvs. de medverkande, vänds beträffande teatrarna
            till ett argument att avvisa ett motsvarande skydd. Att det oavsett
            de faktiska möjligheterna att hindra upptagningar finns ett stort
            antal inspelade teaterföreställningar och konserter, vars vidareanvändning
            behö- ver garderas, är enligt min mening klart. Över huvud förefaller
            det vara orimligt att en upptagning avt. ex. ett videogram i en
            filmstudio skyddas men inte en upptagning av en föreställning
            i en teaterlokal, åtminstone inte till förmån för den konstnärliga
            producenten. Men till detta kommer enligt min mening ett växande
            behov att skydda den levande teatern och musiken i förhållande
            till de återgivande bild- och ljudmedierna. Som de nordiska teaterledarna
            skriver: ”Detta i forbindelse med den teknologiske udvikling,
            der vill medföre en vodsom stigning af
          </p>
          <p xml:id="i-8t7gFPpQPpDLLn1eHwN7Ap">
            Mot. 1985/86:287
          </p>
          <pb facs="riksdagen-motions-pdf/data/198586/mot_198586__287/mot_198586__287-003.pdf"/>
          <p xml:id="i-PEjxLp4ksAyYmGAkT3f8HG">
            fjernsynsudsendelser pr satellit, gennem bredbåndsnet og andre
            kommuni- kationsanordninger, krever efter teaterledernes opfattelse,
            at der omgående gennemföres en effektiv beskyttelse af de teaterskabte
            verdier gennem en endring af ophavsretsloven.” Den häftiga utvecklingen
            på massmediaområdet är i färd med att snabbt ändra förutsättningarna
            i kulturutbudet. Det kan inte vara riktigt att den ökade efterfrågan
            på program kan tillgodoses genom att inspelade föreställ- ningar
            — även lagligt gjorda — kan utnyttjas i oförutsedda sammanhang
            utan producentens medgivande. Det är icke minst ett samhälleligt
            intresse att de offentligt stödda kulturinstitutionerna bereds
            tillfälle att bevaka sina både kulturpolitiska och ekonomiska
            betydande intressen i den nya mediasitua- tionen.
          </p>
          <p xml:id="i-MMy7BctGrpPwuKfJ8PE8R4">
            Hemställan
          </p>
          <p xml:id="i-4NTDLDTdAmF56yErBgdSqm">
            Mot bakgrund av det anförda hemställs att riksdagen som sin mening
            ger regeringen till känna att frågan om producentskydd för sceniska
            och musikaliska verk i den upphovsrätts- liga lagstiftningen på
            lämpligt sätt och vid lämpligt tillfälle ånyo bör tas upp till
            diskussion på samnordiskt plan.
          </p>
          <p xml:id="i-SwE5vzFLhE4JhzUaGoMZV">
            Stockholm den 4 februari 1986
          </p>
          <p xml:id="i-MXAfCeJvLhJ6zEC26DBj9t">
            Lisbet Calner (s)
          </p>
          <p xml:id="i-DCYUheNwxXMVi2vhrASv9V">
            Mot. 1985/86:287
          </p>
        </div>
      </div>
    </body>
  </text>
</TEI>
