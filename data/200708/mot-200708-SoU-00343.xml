<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00343">
  <teiHeader>
    <fileDesc>
      <titleStmt>
        <title>Mat som medicin</title>
        <author corresp="i-NRb4HpaQ87qUwhLNcKt7Gz">av Annika Qarlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mat som medicin</title>
          <idno type="rdwebb">GV02So343</idno>
          <rs type="number">So343</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So343/text</ref>
          <ref type="dokument_url_html">http://data.riksdagen.se/dokument/GV02So343</ref>
          <ref type="dokumentstatus_url_xml">http://data.riksdagen.se/dokumentstatus/GV02So343</ref>
          <ref type="doc">http://data.riksdagen.se/fil/E4FB5EB2-47CB-451D-88F1-60E25B3766D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GBv3eP9kjmuDHQcKBgXvFU" type="signed"/>
        <correspContext corresp="i-GBv3eP9kjmuDHQcKBgXvFU">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction type="referral" xml:id="i-KrshfzWfwUy6uKw8tqArop">
          <date when="2007-10-16"/>
        </correspAction>
        <correspAction type="dismissal" xml:id="i-HG869sWXyDNmZ9eoGeXMcx">
          <date when="2007-10-16"/>
        </correspAction>
        <correspAction type="numbering" xml:id="i-AmtSmPnvixTDNu5VDaAcAK">
          <date when="2007-10-04"/>
        </correspAction>
        <correspAction type="submission" xml:id="i-SJHJhKkYiPVnU9fHN4etbE">
          <date when="2007-10-03"/>
        </correspAction>
        <correspAction type="transfer" xml:id="i-HfSoRa59Wa1s2CnsSd6k4y">
          <date when="2007-10-03"/>
        </correspAction>
        <correspAction type="assigned" xml:id="i-C1HGuPeoyqfAPutg7foNn8"/>
        <correspContext corresp="i-C1HGuPeoyqfAPutg7foNn8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3MK5oRbD9MP9L4YREw3hkc">
            Förslag till riksdagsbeslut
          </head>
          <p xml:id="i-K1NnQWEB4jGfEoq9XRqdjP">
            Riksdagen tillkännager för regeringen som sin mening vad som
            anförs i motionen om att slå fast en tidsplan för när en ny merkostnadsersättning
            för glutenallergiker ska införas.
          </p>
        </div>
        <div type="motContent">
          <head type="h1" xml:id="i-K8JbWiQnkNvZuQrsmu6QuD">
            Maten som medicin
          </head>
          <p xml:id="i-QUzniauC1oobnKm8MW4UZ2">
            Med mat som medicin kan glutenallergiker leva ett normalt liv
            utan ytterligare vårdbehov. Trots denna specialkosts goda inflytande
            över dessa personers hälsa har frågan om en merkostnadsersättning
            dragits i långbänk med utredningar i snart 20 år. Det jag föreslår
            är att ge klara besked när den kan genomföras i enlighet med det
            beslut riksdagen fattade 2005, och den inriktning jag förespråkar
            är att merkostnadsersättningen ska ta kraft i och dra nytta av
            de marknadsekonomiska krafterna. För med rätt utformat stöd kommer
            det att gynna framväxten av fler produkter, prisutvecklingen av
            dessa varor och att produkterna finns tillgängliga i många fler
            butiker.
          </p>
          <head type="h1" xml:id="i-RXgGgWeVrMxabpMqX4M3mN">
            Glutenintolerans en dyr sjukdom
          </head>
          <p xml:id="i-KS5H6vvmE7Szv3CpB9jVFR">
            Diagnosen celiaki medför att man inte tål proteinet gluten som
            finns i de fyra sädesslagen vete, råg, korn och havre. Behandlingen
            är att äta glutenfria ersättningsprodukter och övrig mat som är
            fri från detta protein. Sjukdomen är livslång och kan inte botas.
            Glutenfria ersättningsprodukter finns att tillgå men dessa är
            dyra och ibland svåra att få tag på. Utbudet varierar beroende
            på livsmedelskedja och ort. Apoteket har ett begränsat sortiment
            av glutenfria ersättningsprodukter som man beställer med en leveranstid
            på cirka en vecka. Det är också av stor vikt att kosten blir så
            näringsriktig som möjligt för att kompensera det näringsbortfall
            som inträder vid glutenfri kost. Glutenfria ersättningsprodukter
            är dyrare än vanliga spannmålsbaserade livsmedel. En glutenfri
            mjölmix är exempelvis sex gånger dyrare än vetemjöl och den glutenfria
            spagettin är fyra gånger dyrare än vanlig spagetti. En glutenfri
            kost är nödvändig för att glutenallergiker ska vara symptomfria
            och därmed förebygger rätt kost även ytterligare vårdbehov.
          </p>
          <head type="h1" xml:id="i-DffKo3HHzpJhtKAwoMMBHE">
            Det ekonomiska stödsystemet idag
          </head>
          <p xml:id="i-6djzoJGXwW7Ej2PCunF9X9">
            Barn upp till 16 år kan få ett begränsat bassortiment av glutenfria
            specialprodukter på apotek. Livsmedelsanvisningen fungerar och
            kostar ungefär som när man får ett recept för vanlig medicin.
            Förskrivningen av specialprodukter ska ske av läkare med speciell
            behörighet. I praktiken sker det ofta i samråd mellan dietist
            och patient.
          </p>
          <p xml:id="i-FstEP1Xs6kK6LEWu4u4mf9">
            När patienten fyller 16 år upphör livsmedelsanvisningen och kan
            ej tillgodoräknas högkostnadsskyddet. Bostadsorten blir avgörande
            för om ekonomiskt stöd utgår:
          </p>
          <list style="ul">
            <item xml:id="i-R4PtjepTdKgVF88Kzx5aqq">
              I vissa landsting utgår ett kontantbidrag till glutenfria ersättningsprodukter
              som dock inte täcker hela merkostnaden.
            </item>
            <item xml:id="i-6BapjmLBi5chvUaCYgAdb2">
              I vissa landsting kan vuxna glutenintoleranta erhålla glutenfria
              ersättningsprodukter till ett visst belopp eller till ett rabatterat
              pris. Reglerna är mångskiftande och ibland är stödet i praktiken
              ingen förmån.
            </item>
            <item xml:id="i-8evvnr4MfK2FmrNy6AuFx5">
              I en del landsting utgår inget ekonomiskt stöd alls.
            </item>
          </list>
          <p xml:id="i-SY2zCZPtgEF2qbwgEyncAu">
            Systemet med livsmedelsanvisning och möjligheten att handla glutenfria
            ersättningsprodukter ur apotekets sortiment medför en dyr och
            tidsödande hantering. Läkare och dietister lägger ner stort administrativt
            arbete på att förskriva glutenfria ersättningsprodukter; tid som
            istället kan läggas på mer patientkontakt. Vidare måste sedan
            apoteket lagerhålla, eller beställa hem, dessa produkter, packa
            dem och registrera uttaget på patienten. Denna hantering är fysiskt
            tung för apoteks personal, kräver mycket transport av varor till
            apotek från olika lager och är skrymmande. För de personer med
            glutenintolerans som bor på landsbygd eller i glesbygd resulterar
            dagens system i dels resor till sjukhus, dels resor till apotek.
            Ibland måste man återkomma vid ett senare tillfälle för att hämta
            produkter som måste beställas. Om apotekets hantering av glutenfria
            livsmedel flyttas till livsmedelshandeln blir kostnaderna för
            hanteringen 0 kronor för staten.
          </p>
          <head type="h2" xml:id="i-73vyyxgvH5e54BK7LMbcV7">
            Regeringar komma och gå frågan bestå
          </head>
          <p xml:id="i-Kz97GxFJrC88ZFqgZdeLJ3">
            I över 15 år har frågan om ett merkostnadsskydd för personer
            som inte tål gluten och andra med behov av speciallivsmedel varit
            aktuell i Regeringskansliet. Redan 1989 sa dåvarande socialminister
            Gertrud Sigurdsen att hon delar riksdagens bedömning att det finns
            brister i det gällande förmånssystemet och att det finns vissa
            grupper som inte alls omfattas av systemet. Gertrud avlöstes av
            Ingela Thalén som efter Merkostnadskommitténs betänkande, 1992,
            hade liknande direktiv. Hon ansåg dessutom att förslaget skulle
            ta hänsyn till att skatteavdrag för sjukdomskostnader avskaffats
            1991. I Hälso- och sjukvårdsutredningens betänkande 1995 poängterade
            ordföranden Leni Björklund att alla ska ha råd med sin behandling.
            I Speciallivsmedelsutredningen 1999 framhölls det att det fanns
            goda skäl att jämställa speciallivsmedel med annan medicinsk behandling
            och att de glutenintoleranta skall få en normal matkostnad samt
            en kontant merkostnadsersättning.
          </p>
          <p xml:id="i-UyUnFbxTiHihCWKGNmB69Q">
            Efter Speciallivsmedelsutredningen tillkallades ytterligare en
            utredare att utreda frågan. Resultatet blev en rekommendation
            till regeringen att snarast normalisera matkostnaden för den som
            behöver speciallivsmedel så mycket som möjligt. Det senare hände
            under Lars Engqvists tid som socialminister. När han lämnade regeringen
            var frågan under beredning. I mars 2005 tillkännagav socialutskottet
            för regeringen att den bör återkomma till riksdagen med ett förslag
            till nytt förmånssystem som åtgärdar de brister som nuvarande
            system har. I ett svar på en interpellation jag ställde till föregående
            regering svarade statsrådet Ylva Johansson: Frågan huruvida subventionssystemet
            eventuellt skall förändras bereds fortsatt inom Regeringskansliet.
          </p>
          <p xml:id="i-3pr8YvnH5QVRbPuKnkCF5b">
            Ylva Johanssons svar är tyvärr också en bra sammanfattning på
            hur denna fråga har hanterats under snart två decennier.
          </p>
          <head type="h2" xml:id="i-HAZgkhqGqtxSUoZXGVnLE5">
            Dagens system otidsenligt
          </head>
          <p xml:id="i-XLL8swfvwjFMXXQjoXxkne">
            Idag råder ett stillestånd för det kommer inga nya produkter
            in på Apoteken i väntan på beslut om det framtida stödsystemet.
            Nya varor som t ex fiberrik pasta som är en utmärkt produkt för
            personer med glutenintolerans finns inte att tillgå för dem som
            får livsmedelsanvisning. Det nuvarande systemet är otidsenligt.
            Det är orättvist eftersom stödet varierar mellan åldersgrupper
            och mellan bostadsorter. Dessutom hämmar det individens valmöjligheter,
            effektiv priskonkurrens och produktutveckling. De produkter som
            finns på livsmedelanvisning konkurrerar ut andra produkter som
            säljs i dagligvaruhandeln trots att dessa kan vara både billigare
            och bättre. Läkare, dietister och apotek tvingas till onödig hantering,
            och transporter och resor blir många och långa. Regeringen svarade
            i februari 2007 att den är medveten om att det finns viss problematik
            när det gäller speciallivsmedel och subventionen av desamma. Detta
            är en viktig fråga, men regeringen har för tillfället inte för
            avsikt att vidta några åtgärder.
          </p>
          <p xml:id="i-GaiheWjETy4GTffzvHMqav">
            Med riksdagens tillkännagivande i ryggen från 2005 anser jag
            att det är nu frågan ska komma till avslut i den politiska processen
            för att äntligen ta sin början i alla glutenallergikers vardag.
            Därför bör regeringen lägga fast en tidsplan för när en ny merkostnadsersättning
            ska införas. En merkostnads­ersättning som ska ta kraft i och
            dra nytta av de marknadsekonomiska krafterna. För med rätt utformat
            stöd kommer det att gynna framväxten av fler produkter, prisutvecklingen
            av dessa varor och att produkterna finns tillgängliga i många
            fler butiker. Det kommer att gynna alla glutenallergiker, deras
            familjer och deras anhöriga.
          </p>
          <p xml:id="i-Vja8hSt1wRZz7QrsFEMaSq">
            Detta ges regeringen till känna.
          </p>
        </div>
        <div type="motSignatures">
          <list>
            <item xml:id="i-3LF4x5yZktbjyxGdpBEecH" who="i-NRb4HpaQ87qUwhLNcKt7Gz">
              Annika Qarlsson (c)
            </item>
          </list>
        </div>
      </div>
    </body>
  </text>
</TEI>
