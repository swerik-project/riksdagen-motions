<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02281">
  <teiHeader>
    <fileDesc>
      <titleStmt>
        <title>En ny könstillhörighetslag</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2281 av Ulrika Westerlund m.fl. (MP)</title>
          <idno type="rdwebb">HA022281</idno>
          <rs type="number">2281</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022281/text</ref>
          <ref type="dokument_url_html">https://data.riksdagen.se/dokument/HA022281</ref>
          <ref type="dokumentstatus_url_xml">https://data.riksdagen.se/dokumentstatus/HA022281</ref>
          <ref type="pdf">https://data.riksdagen.se/fil/9032C937-C216-445A-B0CC-EA15897B8C4B</ref>
          <ref type="docx">https://data.riksdagen.se/fil/8DC3ED65-10BE-48AC-A672-68C7F476BC58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-12SVyPbA5jyRoA3GXMtGpf" type="signed"/>
        <correspContext corresp="i-12SVyPbA5jyRoA3GXMtGpf">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction type="submitted" xml:id="i-RxKsyfu8m437pT1GGtP7Dm">
          <date when="2022-11-23"/>
          <time when="17:25:34"/>
        </correspAction>
        <correspAction type="reviewed" xml:id="i-VJsXR3LKqJc2q3J4y5NyXz">
          <date when="2022-11-23"/>
          <time when="19:10:43"/>
        </correspAction>
        <correspAction type="referred" xml:id="i-36x5jGcb3hji1XsVTyUouk">
          <date when="2022-12-01"/>
        </correspAction>
        <correspAction type="assigned" xml:id="i-8gSU74hVzFds4fshqw54n7">
          <date when="2023-10-20"/>
          <time when="08:16:47"/>
        </correspAction>
        <correspContext corresp="i-8gSU74hVzFds4fshqw54n7">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-THESEcw4DJiKkAtJEvFBz9"/>
        <correspContext corresp="i-THESEcw4DJiKkAtJEvFBz9">
          <ref type="uppgift">2022/23:SoU13</ref>
          <ref type="ref_dok_id">HA01SoU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU13</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2281 av Ulrika Westerlund m.fl. (MP) En ny könstillhörighetslag</div>
      </div>
      <div type="motBody">
        <div type="motProposal" subtype="förslag">
          <head xml:id="i-Lc7H9RoaLPFVW2FsuJZtPj">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-5UtMsy72CD3HM48ZDPvhE6">
              Riksdagen ställer sig bakom det som anförs i motionen om att
              ersätta lagen om fastställande av könstillhörighet i vissa fall
              med två nya lagar – lagen om vissa kirurgiska ingrepp i könsorganen
              och lagen om ändring av det kön som framgår av folkbokföringen
              – i enlighet med det förslag som fanns i S2021/07285 och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3ibb2QDtUVLEWRUBM6DByr">
            Motivering
          </head>
          <p xml:id="i-B39HXAGBL4zJVZoMJMRdLd">
            Den svenska könstillhörighetslagen (1972:119 lagen om fastställande
            av könstillhörighet i vissa fall) är världens äldsta i sitt slag.
            Sedan drygt femton år tillbaka har lagen varit föremål för olika
            utredningar och en hel del förändringar har också genomförts.
            Den mest betydelsefulla förändringen hittills kom 2013 då kravet
            på att den som ändrade juridiskt kön skulle sakna fortplantningsförmåga
            togs bort. Det var alltså i praktiken ett krav på tvångssterilisering
            som stod inskrivet i den svenska lagen fram tills för mindre än
            tio år sedan. Innan beslutet gick igenom i riksdagen hade också
            en dom redan meddelats av Kammarrätten i Stockholm, med innebörden
            att steriliseringskravet bland annat bröt mot regeringsformen
            och europakonventionen.
          </p>
          <p xml:id="i-EHmDPeHWNQJ1A1tqnQn5CA">
            Den lag som är nu gällande är alltså en något förbättrad version
            av en 50 år gammal lag och spåren av de utgångspunkter som präglade
            utformningen av lagen då finns fortfarande kvar. Kraven som ställs
            på den som vill ändra juridiskt kön har formulerats om något och
            förmildrats, och kraven på att sakna fortplantningsförmåga eller
            vara ogift har tagits bort. Kvar finns däremot formuleringar som
            inte på något sätt är precisa eller går att objektivt fastställa,
            som till exempel att det endast är möjligt att få ändra juridiskt
            kön om en person ”sedan en lång tid upplever att han eller hon
            tillhör det andra könet” och ”sedan en tid uppträder i enlighet
            med denna könsidentitet”. Bedömningen av om detta är fallet görs
            av en extern part, Socialstyrelsens rättsliga råd. Risken för
            att kriterier av detta slag leder till godtyckliga beslut får
            anses vara mycket hög.
          </p>
          <p xml:id="i-WedcJdn9ZFKmwiTxCLbueX">
            Vid en jämförelse med lagar från andra länder, som tillkommit
            betydligt senare än den svenska lagen, syns skillnaden i ingång
            i frågan mycket tydligt. Där den svenska lagen ställer upp krav
            på den person som vill ändra juridiskt kön, betonar senare tiders
            lagar dessa personers rättigheter. 2012 kom exempelvis Argentinas
            lag på området. Delar av den första paragrafen lyder, i fri översättning:
            ”Alla människor har rätt till erkännande av sin könsidentitet;
            till att fritt utveckla sin person i enlighet med sin könsidentitet;
            att behandlas i enlighet med sin könsidentitet och, särskilt,
            att identifieras på så sätt i dokument som visar en persons namn,
            bild och kön.” Det skrivs också särskilt ut att det aldrig kommer
            att ställas några krav på att en person har genomgått någon form
            av psykologisk eller medicinsk behandling för att få ändra juridiskt
            kön.
          </p>
          <p xml:id="i-3rQjdEr3ZZwiz7kTKxpanv">
            I SOU 2014:91 Juridiskt kön och medicinsk könskorrigering föreslogs
            att den gamla lagen skulle delas upp i två lagar. Bland annat
            konstaterade utredaren att den juridiska delen och den medicinska
            delen fortsatt var tätt sammankopplade, trots att steriliserings­kravet
            hade avskaffats. Sedan denna utredning lämnade sitt förslag har
            det nu gått närmare åtta år.
          </p>
          <p xml:id="i-77pfEGwNsw3Jah1jndhbUU">
            Under denna tid har såväl Norge som Danmark genomfört förändringar
            av sina motsvarigheter till vår könstillhörighetslag och även
            Finland är nu på gång med en reform. Andra europeiska länder som,
            enligt en sammanställning från 2020 av Europeiska kommissionen,
            har lagar på området som baseras på självbestämmande är Belgien,
            Irland, Island, Luxemburg, Malta och Portugal. Det är dags att
            Sverige blir ett av dessa länder.
          </p>
          <p xml:id="i-FBP8PfFE3jXY71oARvwMA5">
            Hösten 2021 la den dåvarande regeringen, bestående av Miljöpartiet
            och Social­demokraterna, fram ett gemensamt utkast till en lagrådsremiss
            (Vissa kirurgiska ingrepp i könsorganen och ändring av det kön
            som framgår av folkbokföringen, S2021/07285) som föreslog en uppdelning
            av den nuvarande lagen i två separata lagar, så att medicin och
            juridik skiljs åt. Förslaget hade föregåtts av en lång process
            där flera olika utredningar gjorts och hänsyn tagits till, till
            exempel, invändningar som kommit från lagrådet på ett tidigare
            framlagt förslag från 2018. Förslaget innehåller därför bland
            annat en kortare väntetid och dessutom ett krav på godkännande
            av en extern part om en person skulle vilja ändra juridiskt kön
            flera gånger. Dessa kontrollfunktioner har lagts in i syfte att
            minska riskerna för missbruk, av till exempel personer som vill
            ändra juridiskt kön av helt andra skäl än att de vill få juridiskt
            erkännande av sin könsidentitet. Som exempel på vad detta kan
            vara för personer har bland annat personer som försöker undkomma
            straff och personer som försöker utföra olika bedrägerier nämnts.
            Det är olyckligt att detta förslag sedan inte togs vidare av den
            socialdemokratiska regeringen, utan att man istället valde att
            lägga fram en lagrådsremiss som frångick principen om självbestämmande
            som grund för det juridiska könet. Bland annat hänvisades till
            risken för utnyttjande av systemet av kriminella personer.
          </p>
          <p xml:id="i-PY6nxB17gPaU29F6n7VaMp">
            I den, ibland ganska hätska, offentliga debatten har också getts
            uttryck för att denna lagändring skulle innebära en övergång till
            en helt ny syn på vad kön är. Men, en syn på kön där könsidentitet
            ligger till grund för det juridiska könet har vi haft sedan 1972,
            då könstillhörighetslagen först infördes. Om juridiskt kön inte
            alls anses kunna baseras på könsidentitet, utan endast kroppsligt
            kön, så skulle vi inte ha haft någon könstillhörig­hetslag alls.
            Själva poängen med lagen är att möjliggöra ändring av juridiskt
            kön, baserat på individens egen könsidentitet. Det nya med lagförslaget
            är just själv­bestämmandet, det vill säga att olika krav tas bort.
            Synen på kön är densamma.
          </p>
          <p xml:id="i-C6YWQpqixocKUWzrFkar3s">
            I sammanhanget kan det vara intressant att ta del av erfarenheter
            från andra länder. Har Norge och Danmark erfarenhet av att personer
            som gjort sig skyldiga till kriminella handlingar utnyttjat könstillhörighetslagens
            utformning?
          </p>
          <p xml:id="i-YHDkrxUAZJyNthEkeDz3my">
            Dessa länder har haft lagar som liknar det svenska förslaget
            från hösten 2021 sedan 2016 respektive 2014. Det har inte påvisats
            några exempel på att lagen missbrukats av kriminella personer.
            Det har dock i offentlig debatt och i forskning getts exempel
            på potentiella och faktiska problem i tillämpningen. Exempel på
            faktiska problem har varit dels sådant som rört den berörda personen
            själv (som till exempel utfärdande av utbildningsbevis) och sådant
            som också kan beröra andra (som till exempel tillträde till omklädningsrum).
            Det har dock endast funnits enstaka exempel på att problem har
            uppstått. Under de första dryga två åren förekom i Norge tre diskrimineringsärenden
            som hade koppling till lagen och Stortingets motsvarighet till
            RUT har uppmärksammat ytterligare fyra ärenden fram till och med
            2021. Av dessa sju exempel handlar tre om sådant som också kan
            påverka andra, det vill säga till exempel användande av omkläd­ningsrum
            och toaletter. Från Danmark har det rapporterats om två liknande
            exempel, ett gällande tillträde till omklädningsrum och ett som
            gällde en vilja att avtjäna ett straff vid en avdelning för kvinnor.
            Naturligtvis är det möjligt att det har uppstått situationer som
            inte kommit till allmänhetens kännedom, men ingenting tyder på
            att det har rört sig om ett större antal händelser.
          </p>
          <p xml:id="i-6Y2tGe3VUzGpuGUa1KG42k">
            I Finland har regeringen valt att gå vidare med ett förslag om
            fastställelse av kön baserat på självbestämmande. Även i Finland
            har risken för missbruk diskuterats, men i propositionen görs
            uttryckligen ändå bedömningen att de betydande positiva konsek­venserna
            för målgruppen överväger eventuella negativa konsekvenser. Sverige
            borde kunna göra samma bedömning.
          </p>
          <p xml:id="i-UsRH5GyGbDQU4yz5QkRs3q">
            Även om bland annat systemet med en kontrollfunktion då en person
            önskar ändra juridiskt kön flera gånger har kritiserats förordar
            vi ändå att riksdagen nu går vidare med förslaget från 2021. Det
            fanns då uttryckligt stöd från två av riksdagens partier, och
            sannolikt finns stöd hos flera, åtminstone verkar det vara så
            baserat på vad parti­representanter har uppgett i kontakt med
            civilsamhällesorganisationer. Förslaget är en kompromiss där hänsyn
            tagits till olika intressen och att gå vidare med det i sin helhet
            nu är den enklaste vägen framåt. Frågan är utredd under mycket
            lång tid och trans­personer i Sverige förtjänar bättre än att
            fortsätta leva med en könstillhörighetslag med tydliga spår av
            ett femtio år gammalt tänkesätt, där mänskliga rättigheter för
            minoriteter inte står i fokus.
          </p>
        </div>
        <div type="motSignatures">
          <list>
            <item xml:id="i-RKsDiNUugnoZXCrYNEBkda" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-6Gf4Lzhvdf9qYUP3eiE13h" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-D9pYL5ZrVoLjmjhh91Avvv" who="i-4K631U2FyQthafuME3cNGX">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
