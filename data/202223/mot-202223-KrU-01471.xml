<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-01471">
  <teiHeader>
    <fileDesc>
      <titleStmt>
        <title>Barns och ungas tillgång till kultur</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1471 av Amanda Lind m.fl. (MP)</title>
          <idno type="rdwebb">HA021471</idno>
          <rs type="number">1471</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA021471/text</ref>
          <ref type="dokument_url_html">https://data.riksdagen.se/dokument/HA021471</ref>
          <ref type="dokumentstatus_url_xml">https://data.riksdagen.se/dokumentstatus/HA021471</ref>
          <ref type="pdf">https://data.riksdagen.se/fil/DB54A528-022A-4E48-9837-4E3EDB48A252</ref>
          <ref type="docx">https://data.riksdagen.se/fil/192E9715-5D80-4E9A-9E42-789C16AACDCA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CHsSmi5xCYL9GGbYoWcYN5" type="signed"/>
        <correspContext corresp="i-CHsSmi5xCYL9GGbYoWcYN5">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-Jeh5BvkTz5se77H7n8f5hB" type="submitted">
          <date when="2022-11-22"/>
          <time when="17:14:37"/>
        </correspAction>
        <correspAction xml:id="i-MeezeMzEpgxUZFqkyd2JM8" type="reviewed">
          <date when="2022-11-23"/>
          <time when="11:23:03"/>
        </correspAction>
        <correspAction xml:id="i-RmPW8LQ61bxu3PwmPDaitp" type="referred">
          <date when="2022-12-01"/>
        </correspAction>
        <correspAction xml:id="i-XZjpXYgoRnURAdhi9T9ZnZ" type="assigned">
          <date when="2023-09-20"/>
          <time when="10:29:17"/>
        </correspAction>
        <correspContext corresp="i-XZjpXYgoRnURAdhi9T9ZnZ">
          <ref type="assignedTo">Kulturutskottet</ref>
        </correspContext>
        <correspAction xml:id="i-Tt2rML7hh1meDjx48KFwvf" type="behandlas_i"/>
        <correspContext corresp="i-Tt2rML7hh1meDjx48KFwvf">
          <ref type="uppgift">2022/23:KrU3</ref>
          <ref type="ref_dok_id">HA01KrU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU3</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AxFvaguGeWkvyh439jb1Kp" type="behandlas_i"/>
        <correspContext corresp="i-AxFvaguGeWkvyh439jb1Kp">
          <ref type="uppgift">2022/23:UbU10</ref>
          <ref type="ref_dok_id">HA01UbU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU10</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NG73XjB3idM8gQVeiQeNjd" type="behandlas_i"/>
        <correspContext corresp="i-NG73XjB3idM8gQVeiQeNjd">
          <ref type="uppgift">2022/23:UbU8</ref>
          <ref type="ref_dok_id">HA01UbU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU8</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1471 av Amanda Lind m.fl. (MP)
          Barns och ungas tillgång till kultur
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HLZ2B668KHrA4EYYwh9qHw">
            Förslag till riksdagsbeslut
          </head>
          <list>
            <item xml:id="i-EqpWhG4JSME71EqEtSCHw9" sortKey="Yrkande 1">
              Riksdagen ställer sig bakom det som anförs i motionen om att
              stärka barns och ungas tillgång till kultur under hela uppväxten
              och tillkännager detta för regeringen.
            </item>
          </list>
          <list>
            <item xml:id="i-AeDXYqmnbxiahnWHW1i3XH" sortKey="Yrkande 2">
              Riksdagen ställer sig bakom det som anförs i motionen om att
              tillsätta en skolkulturutredning i syfte att säkra alla barns
              rättvisa tillgång till kulturupplevelser och eget skapande i skolan
              och tillkännager detta för regeringen.
            </item>
          </list>
          <list>
            <item xml:id="i-CfVaoyMu1vCNipxE6tWNPW" sortKey="Yrkande 3">
              Riksdagen ställer sig bakom det som anförs i motionen om att
              införa estetiska ämnen på alla gymnasieprogram och tillkännager
              detta för regeringen.
            </item>
          </list>
          <list>
            <item xml:id="i-WPP5dH6w5MNBXFBFCtbDiw" sortKey="Yrkande 4">
              Riksdagen ställer sig bakom det som anförs i motionen om att
              stärka den nationella statistiken för barns och ungas scenkonstupplevelser
              och tillkännager detta för regeringen.
            </item>
          </list>
          <list>
            <item xml:id="i-NCiWxiSWNYn1cu8Nyod5iJ" sortKey="Yrkande 5">
              Riksdagen ställer sig bakom det som anförs i motionen om att
              stärka inslagen om kultur och musik på förskollärarutbildningen
              och tillkännager detta för regeringen.
            </item>
          </list>
          <list>
            <item xml:id="i-FDorbqR2VQrUNAaeE13tab" sortKey="Yrkande 6">
              Riksdagen ställer sig bakom det som anförs i motionen om att
              värna Unga Klara och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BvYjokUo2mpajZ7wdNT6Yd" type="h1">
            Motivering
          </head>
          <p xml:id="i-6oBpitURyBLGMTwXATHWTp">
            Kulturen och konsten är fundamentala för oss människor. Kulturen
            sätter färg, ton och form på vår tillvaro och gör att vi förstår
            oss själva, livet och vår värld bättre. Med kulturen växer vi
            som människor.
          </p>
          <p xml:id="i-APsB49WqzvKvHVQR6iftHG">
            Men det finns en klyfta i ungas tillgång till kultur. En del
            barn har ett rikt estetiskt liv, med gott om estetiska verksamheter
            i skolan, skolbibliotek och tillgång till kulturskola, medan andra
            har det betydligt sämre. Detta har förvärrats under pandemin.
            Barn och unga i familjer med lägre socioekonomisk status och i
            redan utsatta miljöer löper större risk än andra att drabbas negativt
            av pandemins kort- och långsiktiga effekter. Vi vet sen tidigare
            att barn och ungas kulturupplevelser i hög utsträckning påverkas
            av socioekonomisk bakgrund. I en rapport från Assitej drar organisationen
            slutsatsen att tillgången till scenkonstupplevelser för barn och
            unga i skolan är mycket ojämlik och att skolan är den plats som
            har möjlighet att utjämna sådana orättvisor.
          </p>
          <p xml:id="i-XQS3qrZPbmiRKP1eozcs8A">
            Det får vara slut på fluffigt prat om ungas rätt kultur – det
            måste till konkreta reformer! Politiken måste gå från ord till
            handling. Och det måste få kosta – en investering i våra ungas
            estetiska skapande ger mångfalt tillbaka i form av barn som får
            växa och utvecklas genom eget skapande, större välmående, bättre
            skolgång och ett samhälle där konsten och kulturen är mer närvarande.
            Det tjänar vi alla på.
          </p>
          <head xml:id="i-JtfozbVGJKuzHAqZYTb7gs" type="h2">
            Tillsätt en skolkulturutredning
          </head>
          <p xml:id="i-X8bT8TaAH8i9FX1TdxDhQh">
            Miljöpartiet vill tillsätta en skolkulturutredning med målet
            att säkra alla barns rättvisa tillgång till kulturupplevelser
            och eget skapande. Alla barn har rätt till en jämlik tillgång
            till kulturupplevelser och kontakt med professionella kulturskapare,
            oavsett var i landet du bor och vilken skola du går på. En skolkulturutredning
            bör ha till syfte att säkra denna rätt. En sådan utredning kan
            även kartlägga nuläget vad gäller barn och ungas tillgång till
            kulturupplevelser så som scenkonst och besök på museer.
          </p>
          <head xml:id="i-M45MzMRDfu4TbdyxQwukjc" type="h2">
            Stärk barns tillgång till kulturskola och bemannade skolbibliotek
          </head>
          <p xml:id="i-7QqntYn6PNgo8kkptsD6xZ">
            För Miljöpartiet är barn och ungas jämlika tillgång till kultur
            prioriterat. I regering införde vi ett nationellt mål för den
            kommunala kulturskolan i syfte att tydliggöra de stora värden
            som finns i kulturskolan, vilka staten genom sina insatser kan
            bidra till att bevara och utveckla. Det nationella målet syftar
            bland annat till att skapa bättre förutsättningar för den kommunala
            kulturskolan att nå fler barn och unga. Mellan 60 och 70 procent
            av kulturskolorna menade att elevantalet ökade med hjälp av stödet,
            där bland annat uppsökande verksamhet är en vanlig metod för kulturskolorna
            att nå nya målgrupper. Till exempel kunde kulturskolorna locka
            fler elever från områden med inget eller lågt deltagande i kulturskolorna,
            barn med funktionsnedsättningar, nyanlända och tonåringar.
          </p>
          <p xml:id="i-YE5aDn79EwiPiyuHAy5R1P">
            Unga läser både mindre och sämre jämfört med för femtio år sedan.
            De som läser för dåligt för att fullt ut förstå en vanlig dagstidning
            blir fler. Under Miljöpartiets tid på Utbildningsdepartementet
            införde vi en läsa-skriva-räkna-garanti för att säkerställa att
            inget barn går igenom lågstadiet utan att skolan upptäckt svårigheter
            med läsningen och vidtagit åtgärder. Utöver läsningen har skolbiblioteken
            en annan central uppgift för att rusta eleverna att bli aktiva
            deltagare i demokratin – nämligen medie- och informations­kunskapen.
            Vi har i regering även genomfört stora satsningar på läsfrämjande,
            exempel­vis genom projektet Bokstart och förstärkningar av de
            nationella minoritetsbiblioteken.
          </p>
          <p xml:id="i-5royR2c4Z6cx1nhkj1fVWG">
            Vi har också drivit att återföra estetiska ämnen på gymnasiet
            och att samtliga skol­bibliotek ska bemannas av utbildad personal.
            Hittills har de andra partierna, i olika konstellationer, sagt
            nej till dessa viktiga förslag. De borgerliga partierna, inklusive
            C och L, sa nej till estetiska ämnen och den socialdemokratiska
            regeringen har hittills avstått från att gå fram med det förslag
            om bemannade skolbibliotek som ligger utrett och klart i utbildningsdepartementets
            bokhylla.
          </p>
          <p xml:id="i-SP1aktXTbCSDwgzAsV3NvN">
            För Miljöpartiet är det självklart att satsningar på kultur för
            barn och unga är en förutsättning för att demokratin ska stärkas
            och att samhället ska må bra. Det behövs en offensiv reformagenda
            för alla barns tillgång och rätt till kultur – i skolan och på
            fritiden. Biblioteken är avgörande för att alla elever ska lyckas
            i sin skolgång. Därför måste skolbiblioteken vara bemannade med
            utbildad personal.
          </p>
          <head xml:id="i-S1ag4TYfYbvhguXJmzKb7U" type="h2">
            Läsfrämjande insatser
          </head>
          <p xml:id="i-7a5MERtLn9xPX5ZTAzoy55">
            Läsförmåga är helt avgörande för möjligheten att orientera sig
            i samhället. Det är nyckeln till lärande, arbete och utveckling
            genom hela livet. En väl utvecklad läs­förmåga är den viktigaste
            basfärdigheten för att leva i vårt samhälle.
          </p>
          <p xml:id="i-EtSbw5pZjUBRVhktVUfy3A">
            Miljöpartiet har bidragit till arbetet med att öka läsförmågan
            bland annat genom ökade läsfrämjande insatser i skolan och bättre
            bemanning i skolbiblioteken. Biblioteks­väsendet har utvecklats
            och fått mera resurser samtidigt som satsningar som Hela Sverige
            läser med barnen och Läsdelegationen har startats och utvecklats.
          </p>
          <p xml:id="i-DvRya9waXjuEDLE7nbEDkD">
            För ett fortsatt arbete för ökad läsförmåga krävs att ambitionerna
            skruvas upp ytter­ligare. Skolan och biblioteken har en nyckelroll.
            Läsfrämjande insatser ska utvecklas både inom ramen för skolan
            och inom kulturområdet. Inom kulturen handlar det om att ge Statens
            kulturråd möjlighet att utveckla sitt arbete och om att ge biblioteken
            mer resurser så att de kan finnas närvarande i skolan och i hela
            landet nära människor.
          </p>
          <head xml:id="i-DPt9t6ikqP73ed6sq39dPb" type="h2">
            Medie- och informationskunnighet
          </head>
          <p xml:id="i-Mp4bkFVg7L4fom9VvkhcEX">
            I en tid där de flesta människor, inte minst unga, tillbringar
            mycket tid i den digitala miljön och där exponeras för en flod
            av olika budskap är förmågan att kritiskt analysera information
            och olika källor viktigare än någonsin tidigare. Utan en sådan
            förmåga ökar sårbarheten för propaganda, felaktigheter och förvanskade
            budskap av olika slag. Den som saknar förmåga att särskilja sant
            från falskt, eller inte kan sätta information i rätt sammanhang,
            får svårare att bygga solid kunskap. Det ökar också risken för
            att anti­demokratiska budskap får genomslag. Därför har det som
            brukar kallas för medie- och informationskunnighet (MIK) en självklar
            plats i skolan.
          </p>
          <head xml:id="i-CDXyBxrQypXZ1pHdHcNwxS" type="h2">
            Återinför estetiska ämnen på alla gymnasieprogram och ge estetiska
            kunskaper större plats i alla delar av utbildningskedjan
          </head>
          <p xml:id="i-GvUh1XqYJdzP31qWRwpsCW">
            Miljöpartiet har under många år arbetat för att kulturen ska
            få en stark roll i skolan. Undervisning med inslag av estetik
            och kreativitet kan förbättra inlärning och förmåga till kritiskt
            tänkande. Det är viktigt att även elever som kommer från studieovana
            hem får tillfälle att lära känna estetiska ämnen, därför är det
            nödvändigt att detta ämne är obligatoriskt. Undervisning i estetiska
            ämnen kan även bidra till att elever mår bättre, minskar stress
            och att de får en mer positiv inställning till skola och lärande.
          </p>
          <p xml:id="i-GmHSqKrNvVZSSAbRDrWutJ">
            Konst och kultur är inte ytlig smyckning eller enkel förströelse.
            Det är vägar för att förstå världen, att kunna arbeta kreativt
            och nyskapande med avancerade processer. Det vi lär oss i de estetiska
            ämnena hjälper lärandet i stort. Miljöpartiet vill ge estetiska
            kunskaper större plats i utbildningen, från förskola till folkbildning.
            Vi backar inte på vårt krav om att estetiska ämnen ska återinföras
            på samtliga nationella gymnasie­program.
          </p>
          <head xml:id="i-CjrZRX4phwdy43cpL7hS1i" type="h2">
            Nationell scenkonststatistik för barn och unga
          </head>
          <p xml:id="i-FkPaSYZ5mKSXigSfVCFdDX">
            I de kulturpolitiska målen fastslås att kulturpolitiken ska ”särskilt
            uppmärksamma barn och ungas rätt till kultur”. Assitej Sverige
            presenterar i sin kulturpolitiska rapport från 2022 en undersökning
            av barn och ungas tillgång till scenkonst i skolan. Rapportens
            syfte är att bidra med förslag och lösningar för att råda bot
            på den ojämlika tillgången till scenkonst för barn och unga i
            skolan, och därigenom säkra alla barns lika rätt. För precis som
            var känt innan rapporten presenterades, är tillgången på scenkonst
            bland barn och unga ojämlik. Assitej:s rapport visar också att
            en fjärdedel av kommunerna inte kan, eller vill, visa att grundskoleeleverna
            får ta del av en enda scenkonstföreställ­ning under skoltiden.
            Organisationen mellan stat, regioner och kommuner är rörig och
            statistiken bristfällig. Samtidigt har Norge och Danmark fungerande
            system med hög måluppfyllelse där kontinuerlig statistik förs.
          </p>
          <p xml:id="i-GsxBzF42ozKFyqSHj4CNVY">
            Assitej pekar på avsaknaden av samlad nationell statistik för
            scenkonstupplevelser för barn och unga och föreslår att en sådan
            statistik tar form. För Miljöpartiet är det viktigt med nationell
            statistik inom kulturområdet och vi har tidigare verkat för att
            stärka den inom bland annat filmen. Statistik inom scenkonst behöver
            stärkas och vi vill gärna verka för det.
          </p>
          <head xml:id="i-WjnDfRsQoYHbjTjzMbN2zx" type="h2">
            Stärk kultur och musik på förskollärarutbildningen
          </head>
          <p xml:id="i-M1DkTrHmsotvJ2bzwAjLd6">
            Idag sjungs och spelas mycket mindre på landets förskolor. Vi
            vill vända den trenden genom stärkta inslag på förskollärarutbildningen
            kring kultur och musik.
          </p>
          <head xml:id="i-FFYxSbWU68YbC1nMmcP37Z" type="h2">
            Värna Unga Klara
          </head>
          <p xml:id="i-XbV4UWs4n8oAyYMhDBGMT4">
            Barn och ungdomskultur är en viktig fråga för Miljöpartiet, och
            vi har nått goda resultat under mandatperioden. Inrättandet av
            Unga Klara är ett exempel. Sverigedemokraterna har flera förslag
            på det kulturpolitiska området som kan uppfattas som radikala.
            Det handlar bland annat om att avskaffa Sveriges nationalscen
            för barn och unga, Unga Klara i Stockholm. Vi värnar Unga Klara
            och förordar att regeringen tydligt ställer sig bakom vikten av
            scenkonst av högsta kvalitet och betonar Unga Klaras vikt för
            barn- och ungdomskulturen i Sverige.
          </p>
          <p xml:id="i-Pop6tvQffgkZtavYxpvp46">
            Vi behöver mer konst och kreativitet i samhället – inte mindre.
            Detta gäller särskilt unga, som i sin start i livet behöver få
            pröva på konst och kultur i olika former och möjlighet att utveckla
            sitt eget skapande. Estetiken ger unga en positiv bas för hela
            livet och skapar en stimulerande ram att möta livets utmaningar
            med.
          </p>
        </div>
        <div type="motSignatures">
          <list>
            <item xml:id="i-QZTs9ADK1FryjoGFJukXSf" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-CH9EyW7NvCwMoHPrXKUbcq" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-Pev2aTGjH39RSP2DWzGqki" who="i-4K631U2FyQthafuME3cNGX">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
