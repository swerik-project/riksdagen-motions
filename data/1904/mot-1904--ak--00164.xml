<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__164/mot_1904__ak__164-001.pdf"/>
      <div type="motHeader" xml:id="i-DsvYx2cSHsUAA2YkCE9bGh">
        <div type="motTitle" xml:id="i-3bLomDjsifQjNazYyRxkWK"/>
        <div type="motSubmissionInfo" xml:id="i-WF1mJprMbUgLh4jygQLc2"/>
      </div>
      <div type="motBody" xml:id="i-Gvnqzq1ZG4X6e4xBn4CiKG">
        <div xml:id="i-N36xh2WwhS8qgQBsE2mFZP">
          <p xml:id="i-UJyRVarSkQaY6w34DSZzJH">
            Motioner 1 Andra Kammaren, N:o 164. 1
          </p>
          <p xml:id="i-L5DiVsQXBNAn1u8Sn1bXEa">
            N:o 164.
          </p>
          <p xml:id="i-QYjmd5KiPU41sKT74dki2x">
            Af herr E. Beckman, om skrifvelse till Kungl. Maj:t angående
            lagstiftningsåtgärder i syfte att område, hvarå lifligare byggnadsverksamhet
            är att emotse, må kunna regleras redan innan detsamma erhållit
            större sammanträngd befolkning.
          </p>
          <p xml:id="i-CFfty6X5RbsNk8Nx2EF4fD">
            Med hvarje år som går framträda allt skarpare de svåra olägenheterna
            däraf, att i skilda delar af vårt land uppväxa tätt bebyggda,
            stundom stadsliknande samhällen, utan att för dem finnes en på
            förhand fastställd regleringsplan med bestämmelser om gatulinjer,
            gatumark, öppna platser, afloppsledningar m. m. Sambhälligheter
            af det slag, jag här åsyftar, förekomma ingalunda blott i städernas
            omedelbara närhet, där markens upplåtande för styck- ning och
            bebyggande mycket ofta ger anledning till anläggande af egna-
            hemskolonier, arbetareförstäder, villastäder och liknande samhällen
            af olika slag. Tack vare förbättrade kommunikationer uppstå de
            numera ofta äfven på ett rätt betydligt afstånd från städernas
            område. De uppväxa också ofta vid järnvägsstationer, vid större
            industriella verk o. 8. v. För att här omnämnda brist i lagstiftningen
            måtte afhjälpas, väckte jag vid 1903 års riksdag en motion, i
            hvilken jag hemställde, att Riks- dagen ville i skrifvelse till
            Kungl. Maj:t anhålla, att Kungl. Maj:t ville låta utarbeta och
            för Riksdagen framlägga förslag till sådan lagstiftning, »hvarigenom,
            då ett i hufvudsak obebyggdt, enskild ägare tillhörigt om- råde
            utom stad utbjudes till bebyggande, i syfte att där skall uppstå
            ett tätare bebyggdt samhälle, förbud stadgas mot försäljning af
            delar af sådant område, med mindre på ägarens bekostnad blifvit
            uppgjord och i behörig Bih. till Riksd. Prot. 1904. 1 Saml. 2
            Afd. 2 Band. 50 Häft. (N:o 164). 1
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-002.pdf"/>
          <p xml:id="i-Fhh9uSgWg9fzkSJciMdF6a">
            2 Motioner 1 Andra Kammaren, N:o 164.
          </p>
          <p xml:id="i-TSHNDzudgfk1UnExjtbfVb">
            ordning fastställd en regleringsplan, som uppfyller de i byggnadsstadgan
            för rikets städer för sådan plan i tillämpliga delar uppställda
            fordringar». Sedan jag erinrat om dessa samhällens betydelse för
            den af stats- makterna allt mera behjärtade egnahemsfrågan, anförde
            jag till stöd för mitt förslag i hufvudsak följande: Orsaken till
            dessa samhällens allt talrikare förekomst och deras snabba befolkningstillväxt
            är tvåfaldig: dels hägrar det för mången såsom ett af lifvets
            mest eftersträfvansvärda mål att komma i besittning af ett eget
            hem utanför stadens i flere afseenden tryckande förhållanden,
            dels äro i flere af våra städer hyrorna så högt uppdrifna och
            bostadsnöden så stor, att det blir snart sagdt en tvingande nödvändighet
            att söka sig en tillflyktsort utom stadens område, åtminstone
            för den arbetare, som vill undvika en för familjen hälsovådlig
            trångboddhet eller det äfven från moralens syn- punkt betänkliga
            systemet att taga inneboende. Genom lättad ägostyckning har lagstiftningen
            gjort mycket för att landtegendomar må kunna utbjudas till försäljning
            i mindre, för bostadshus afsedda lotter. Den enskilda spekulationen
            har också med begärlighet kastat sig öfver tillfället att genom
            sådan styckning och försäljning draga hög vinst af den mark, som
            ligger inom städernas närmaste kommunikations- område. TI allmänhet
            torde väl markens ägare — det må vara en enskild person eller
            ett bolag — efter eget tycke och smak uppgöra ett slags plan för
            bebyggandet. Men i många fall är denna plan långt ifrån lämpad
            efter de anspråk 1 fråga om gatumark, öppna platser, dränering
            och sanitära förhållanden i öfrigt, hvilka måste anses som ett
            oeftergifligt kraf vid tätare bebyggande. Och mången gång händer
            det såsom en följd häraf, att de inflyttade, efter att med stora
            uppoffringar och mångårigt arbete sträfvat för att vinna ett eget
            hem, finna sina förhoppningar om hälsa och trefnad i hög grad
            besvikna eller alldeles grusade. Då en jordägare styckar sitt
            område 1 spekulationssyfte och till köpare söker vinna personer
            af den mera bemedlade klassen, lär han väl knappast kunna undgå
            att uppgöra en jämförelsevis tillfredsställande regleringsplan.
            Han inser, att han i fråga om denna klass af köpare icke kan utan
            en sådan plan lyckas att afyttra sina tomter. Han vet allt för
            väl, att de själfva eller deras juridiska ombud äro i stånd att
            granska planen för anläggningen och att de icke torde inlåta sig
            på affären, om de icke anse sig äga full trygghet i nyss berörda
            afseende. Trots detta har det dock genom ganska många tvistigheter
            mellan säljare och köpare inom våra jämförelsevis fåtaliga s.
            k. villastäder för mera bemedlade visat sig, att äfven för denna
            klass af kolonister svårighet
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-003.pdf"/>
          <p xml:id="i-XkP7zAnSqeE49RVvZUt2rZ">
            Motioner i Andra Kammaren, N:o 164. 3
          </p>
          <p xml:id="i-BzotUBmCjRGSvtuAaGmaYf">
            råder att icke genom bristande förutseende eller genom förbiseende
            vid köpets uppgörande riskera nödig säkerhet för framtiden. Det
            behöfver knappt påpekas, att faran är långt större för en köpare
            tillhörande små- folket. Han saknar ofta biträde af jurist och
            har sällan haft tillfälle att personligen sätta sig in i hithörande
            frågor. Här såsom så ofta annars är det de ekonomiskt svagare
            som lättast blifva de lidande. De äro ofta genom omständigheternas
            makt ur stånd att tillvarataga sina egna intressen. Så mycket
            angelägnare är det då, att lagstiftningen ingriper för att lämna
            just dem det skydd de framför andra behöfva. Lagstiftningen har
            visserligen icke förbisett de olägenheter och vådor 1 sanitärt,
            ekonomiskt och moraliskt hänseende, som en okontrollerad byggnadsverksamhet
            kan medföra inom tätt bebyggda samhällen äfven på landet. Sådana
            samfälligheter, af hvilka många för närvarande till folk- mängd
            och betydelse öfverträffa de mindre städerna, ha på senare tid
            i flere afseenden likställts med stad. Sålunda har föreskrifvits,
            att den del af hälsovårdsstadgan den 25 september 1874, som handlar
            om hälsovården i stad, ordningsstadgan för rikets städer den 24
            mars 1868, äfvensom brandstadgan och byggnadsstadgan den 8 maj
            1874 skola i tillämpliga delar gälla äfven för köping, hamn, fiskeläge
            eller annat ställe med större sammanträngd befolkning, om Konungens
            befallningshafvande efter veder- börandes hörande sådant förordnat
            genom beslut, som blifvit af Kungl. Maj:t fastställdt. Onekligen
            är denna föreskrift bättre än intet. Men den lider af ett mycket
            väsentligt fel: den kommer i tillämpningen för sent. Lagen in-
            skrider icke förr än samhället i fråga redan hunnit få karaktären
            af ett » ställe med större sammanträngd befolkning». Då har i
            månget fall från- varon af en lämplig på förhand fastställd regleringsplan
            gjort det så godt som omöjligt att utan allt för stora kostnader
            på ett tillfredsställande sätt ordna gatuförhållanden, aflopp
            m. m. Äfven på detta område synes mig därför det enda riktiga
            vara att tillämpa den gamla regeln att hellre förekomma än förekommas.
            Det gäller att på förhand skydda sig mot uppkomsten af missförhållanden,
            för hvilka man, när de en gång uppstått, måhända är ur stånd att
            råda bot. Lagstiftningens ingripande synes mig så mycket mera
            påkalladt, som det icke är blott för den enskilde individen här
            åsyftade missförhållanden kunna innebära faror. Det gäller att
            skydda hela det uppväxande samhället så väl mot sanitära och andra
            vådor som mot en ägares vinningslystnad, då han, på grund af bristande
            öfverenskommelser om gatumarks upplåtande
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-004.pdf"/>
          <p xml:id="i-U9ogXYXvkno1rXKvcYkMDh">
            4 Motioner i Andra Kammaren, N:o 164.
          </p>
          <p xml:id="i-LNfQZUEENjoVygzDTbVXHr">
            och dylikt, finner sig hafva samhället i sina händer. Äfven för
            den kommun, där samhället uppväxer, kan frånvaron af fastställd
            reglerings- plan innebära en källa till mångahanda olägenheter.
            Det är således till skyddande af ganska omfattande allmänna intressen
            som lagstiftningens bistånd påkallas.
          </p>
          <p xml:id="i-LHukGNMnAfpZYXPgzG3NCx">
            vw +
          </p>
          <p xml:id="i-R958MEaxoxkeXHo3wnLpKo">
            Sedan jag därefter i motionen framhållit föreskrifterna i den
            sachsiska byggnadsordningen, upptager jag till bemötande ett par
            nära till hands liggande invändningar mot mitt ofvan framställda
            förslag. Härom heter det i motionen: Den första af dessa rör svårigheten
            att afgöra, om ett område verk- ligen är upplåtet till bebyggande
            i sådant omfång, att en regleringsplan kan anses behöflig. Tänkbart
            är ju, att en bit efter annan försäljes, utan att man kan med
            visshet påstå, att ägarens afsikt är att drifva tomt- försäljningar
            1 större skala. Men i det stora flertalet fall behöfver ingen
            tvekan råda rörande hans afsikt. Det ligger nämligen i ägarens
            intresse att genom mer eller mindre vidsträckt annonsering locka
            kunder, och då är ju afsikten lätt uppvisad. »Enligt språkbruket»,
            heter det i motiven till den sachsiska lagen, »förutsätter uttrycket
            öppnande för bebyggande” af ett obebyggdt område, att bebyggandet
            skall, om också blott så små- ningom, sträcka sig öfver hela området».
            Och föreligger denna afsikt eller »kan man skäligen antaga att
            detta blir resultatet», så måste redan från första början föreskriften
            om regleringsplan tillämpas. Den andra invändningen rör det ingrepp,
            som genom det af mig före- slagna stadgandet skulle göras i den
            enskildes rätt att fritt förfoga öfver sin egendom och af densamma
            draga största ekonomiska nytta. Men här- vidlag må erinras att,
            såsom jag redan påpekat, de missförhållanden, icke minst i sanitärt
            afseende, hvilka kunna uppstå i följd af bristen på fast- ställd
            regleringsplan, kunna vara af den allmänna natur, att lagens ingripande
            redan på denna grund måste anses fullt befogadt. Härtill kommer
            vidare, att i de flesta fall den ofantliga värdestegringen å mark,
            som lämpar sig för dylikt bebyggande, väsentligen beror antingen
            på ett i närheten liggande stadssamhälles tillväxt eller på framdragandet
            af allmänna kommunikations- leder eller på båda dessa orsaker
            tillsammans, hvarjämte, så snart bebyg- gandet, som betingas just
            af dessa förhållanden, något framskridit, nästan alltid en betydande
            prisstegring ytterligare inträder för den återstående
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-005.pdf"/>
          <p xml:id="i-8pLhfsjvtVnA1T4RaUMdZh">
            Motioner 1 Andra Kammaren, N:o 164. 5
          </p>
          <p xml:id="i-MGBxs8DKgHFEpWETSkxjt4">
            marken. Vid detta förhållande synes det med all billighet öfverensstäm-
            mande, att markens ursprungliga ägare, såsom ett slags ersättning
            för någon ringa del af det spekulationsvärde hans egendom uteslutande
            genom andras åtgöranden erhållit, ålägges visa, att åtgärder äro
            vidtagna till skyddande af de inflyttandes billiga kraf på vissa
            förmåner af allmän natur. Skulle man ändtligen invända, att det
            dock i sista hand blir köparen, som får betala sitt »egnahem»
            så mycket dyrare, enär ägaren nog skall veta att hålla sig skadeslös,
            så betyder detta i själfva verket alls icke, att fördelen för
            köparen vore för dyrköpt. Den jämförelsevis obetydliga höjningen
            i köpeskillingen skulle vida vara att föredraga framför de obehag
            och sannolikt äfven kostnader, som blifva en följd af ett planlöst
            bebyggande. Denna min motion blef af lagutskottet afstyrkt. Vid
            utskottets ut- låtande var fogad en reservation af herrar Zetterstrand,
            Lindhagen, Styr- lander och A. Olsson, som ansågo att utskottet,
            med hänvisning särskildt till nuvarande innehållet i 50 8 byggnadsstadgan
            för rikets städer bort hemställa, att Riksdagen, i anledning af
            förevarande motion, måtte i skrif- velse till Kungl. Maj:t anhålla
            »det täcktes Kungl. Maj:t taga i öfver- vägande, hvilka åtgärder
            kunna vidtagas i syfte att områden, hvarå lifligare byggnadsverksamhet
            är att emotse, må på lämpligt sätt regleras, redan innan desamma
            erhållit större sammanträngd befolkning». Af motiveringen till
            utskottets afstyrkande utlåtande framgår, att utskottet erkänner
            behofvet af ifrågavarande lagstiftning. »Otvifvelaktigt&gt;, säger
            utskottet, »vore det en fördel, om något kunde på lagstiftningens
            väg åtgöras för vinnande af det med motionen åsyftade ändamålet».
            Men enligt utskottets mening »möta härutinnan allt för stora svårigheter».
            Såsom skäl för denna pessimistiska uppfattning anför utskottet
            i främsta rummet det »stötande och oegentliga» i att ålägga en
            jordägare en inskränk- ning i hans rätt att fritt disponera öfver
            sin egendom »&gt;allenast på en så obestämd grund, som att i framtiden
            liflig byggnadsverksamhet möjligen kan uppstå därstädes», samt
            påpekar svårigheten att alltid kunna afgöra, om ett område verkligen
            är upplåtet till bebyggande i sådant omfång att en regleringsplan
            kan anses bebhöflig, hvarjämte utskottet erinrar, att en regleringsplan
            icke kan tillfredsställande uppgöras utan att detta i allmänhet
            måste medföra »ej obetydliga kostnader», dem motionären förutsatt
            skola gäldas af vederbörande jordägare — allt invändningar, hvilka
            jag sökt att i motion, till hvilken jag i detta stycke hänvisar,
            på förhand bemöta. Jag vill här blott i afseende på kostnaden
            tillägga, att utskottet längre fram förklarar sig anse, »att det
            i de flesta fall torde ligga i dens välförstådda
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-006.pdf"/>
          <p xml:id="i-7sf9x497P26ozjk7ruofE3">
            6 Motioner i Andra Kammaren, N:o 164.
          </p>
          <p xml:id="i-BBtp4r2FPBmcX1QtvFtMAT">
            intresse, hvilken vill försälja tomter till bebyggande, att på
            förhand låta uppgöra en tillfredsställande regleringsplan, enär
            tomterna härigenom lättare vinna köpare». Vid sådant förhållande
            skulle ju jordägaren utöfver den utgift han frivilligt ikläder
            sig för regleringsplanens uppgörande, genom föreskriften om skyldighet
            att låta uppgöra en sådan plan, endast få vid- kännas den knappast
            nämnvärda kostnaden af planens fastställande af vederbörlig myndighet.
            Utskottet påpekar vidare det onekligen beklagliga förhållandet,
            att det icke alltid lärer vara möjligt att för regleringsplanens
            ändamålsenliga genomförande lyckas att få dess bestämmelser utsträckta
            äfven till mark, som gränsar till den, hvarom det omedelbart är
            fråga. Men det är ju uppenbarligen bättre att vinna något än intet,
            och utskottet synes icke heller ha velat gifva detta skäl någon
            afgörande betydelse. Återstår nu den invändning, som under öfverläggningen
            i Första Kammaren af herr Sjöcrona betecknades såsom »det enda
            egentliga skäl, som utskottet anfört för sitt afstyrkande», nämligen
            faran att en sådan lagstiftning som den ifrågavarande i tillämpningen
            skulle vara föga effektiv, då ju en jordägare ej kan »hindras
            att bygga i strid mot (reglerings)- planen, därest ej expropriationsförfarande
            å det allmännas sida användes». » Sådant», fortsätter utskottet,
            »kan ju emellertid ej ifrågasättas förr än ett samhälle blifvit
            bildadt och således ej tillämpas i de fall motionären afsett&gt;.
            Häremot vill jag först erinra, att man väl torde i de allra flesta
            fall kunna förutsätta den laglydnad, som ställer sig gifna föreskrifter
            till efter- rättelse. Och för öfrigt framhölls af den nyss anförda
            talaren i Första Kammaren, att kommunen mycket väl kan finna det
            med sitt intresse förenligt, att träda emellan och begära expropriation,
            på det att kommunen ej skall utsättas för fara, att där bygges
            »på ett för hälsovården ytterst menligt sätt eller på ett sätt
            som kan medföra eldfara». Härmed har jag i största korthet sökt
            bemöta de invändningar, som utskottet framställt mot det af mig
            framlagda förslaget. För min del kan jag alldeles icke finna dem
            egnade att bevisa utskottets påstående, att allt för stora svårigheter»
            skulle stå hindrande i vägen för en lagstiftning, sådan som jag
            åsyftat, och som redan vunnit tillämpning i utlandet. Allra minst
            synas mig berättigade invändningar kunna göras, ifall man väljer
            att ansluta sig till den synnerligen försiktiga formulering, som
            förekommer i den ofvannämnda reservationen, genom hvilken den
            vidsträcktaste pröfnings- rätt rörande de åtgärder, som böra vidtagas,
            lämnas Kungl. Maj:t, och så den farhåga undanröjes, att »det skulle
            kunna föranleda till ytterligheter,
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-007.pdf"/>
          <p xml:id="i-98g7bXn868jH65Nsgm161K">
            Motioner 1 Andra Kammaren, N:o 164. 7
          </p>
          <p xml:id="i-2L4MFBhgKpd6RYxnWnTqRZ">
            så att dylik plan skulle behöfva upprättas äfven då fråga är
            om vanliga markupplåtelser till ganska begränsadt antal». Att
            Andra Kammaren godkände denna uppfattning framgår däraf, att herr
            Zetterstrands m. fl. ofvannämnda reservation antogs utan votering,
            blott med den oväsentliga förändring, att mellan orden »må» och
            »på lämpligt sätt» insköts ordet »kunna». Första Kammaren afslog
            visserligen reserva- tionen med nyssnämnda tillägg, men med den
            svaga majoriteten af 52 röster mot 41. Vid sådant förhållande
            tillåter jag mig att ånyo draga frågan under Riksdagens pröfning.
            En lagstiftning i det syfte jag här påyrkar synes mig nämligen
            vara af synnerligen brådskande natur. Gång efter annan lämnas
            meddelande om planläggning af nya företag af här i fråga varande
            art. Såväl för de inflyttandes, som för kringliggande kommuners
            tryggande borde ovillkorligen åtgärder för lämplig reglering vidtagas,
            innan dessa områden = »erhållit en större sammanträngd befolkning».
            Man söker ju därjämte nu på många håll väcka kommunerna till en
            vidhjärtad och förutseende kommunalpolitik, så att de måtte på
            förhand förvärfva dylika områden, reglera dem och upplåta dem
            för billigt pris. Men ansträng- ningar i sådan riktning försvåras
            eller rent af omöjliggöras af den enskilda, okontrollerade spekulationen
            i förbund mö&amp;d köpares brist på förutseende. För hvarje år en
            lagstiftning i den af mig angifna riktning låter vänta på sig,
            blifva de tillfällen talrikare, då en kommun, när den står inför
            denna uppgift, mötes af angränsande områden som redan äro bebyggda
            på sådant sätt, att det blir så godt som omöjligt att genomföra
            en lämplig regleringsplan. Som bekant har regeringen visat sitt
            intresse för denna fråga och infordrat myndigheters utlåtande
            med anledning af densamma, hvarjämte inom justitiedepartementet
            pågår arbete för en stadsplanelag. Men långt ifrån att häruti
            se ett skäl för undanskjutande af det särskilda spörsmål, som
            här beröres, ser jag en särskild anledning till en erinran från
            Riksdagens sida af vådan att uppskjuta utfärdande af lagbestämmelser
            för ifrågavarande fall, ända till dess fullständigt förslag till
            den mycket vidlyftiga lagstift- ningen i hela dess omfattning
            kan föreläggas Riksdagen. Med stöd af hvad jag här anfört hemställer
            jag vördsamt,
          </p>
          <p xml:id="i-LhLrNy6Kvqdgx8uy7TTRai">
            att Riksdagen måtte i skrifvelse till Kungl. Maj:t anhålla, att
            Kungl. Maj:t ville taga i öfvervägande, hvilka lagstiftningsåtgärder
            kunna vidtagas, i syfte att
          </p>
          <pb facs="riksdagen-motions-pdf/data/1904/mot_1904__ak__164/mot_1904__ak__164-008.pdf"/>
          <p xml:id="i-VTN32jmyAapVaM5StZUEGP">
            Motioner 1 Andra Kammaren, N:o 164.
          </p>
          <p xml:id="i-5xU417JXva1YRX9R7V2Fb3">
            områden, hvarå lifligare byggnadsverksamhet är att emotse, må
            kunna på lämpligt sätt regleras, redan innan desamma erhållit
            större sammanträngd befolkning.
          </p>
          <p xml:id="i-TDDQJpTb3LtFdGZknofCtw" type="date">
            Stockholm den 22 januari 1904.
          </p>
          <p xml:id="i-SeqXBSNx8WZj88Q4gHKtYd">
            Ernst Beckman.
          </p>
          <p xml:id="i-BqDgXv7vvXpqHH2hjicS2H">
            Victor Pettersons A.-B. Tr., Stockholm, 1904.
          </p>
        </div>
      </div>
    </body>
  </text>
</TEI>
