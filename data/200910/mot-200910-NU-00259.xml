<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00259">
  <teiHeader>
    <fileDesc>
      <titleStmt>
        <title>TRIPS-avtalet</title>
        <author corresp="i-K3yJ7rruozYUK99nj91ffc">av Hans Linde m.fl. (v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>TRIPS-avtalet</title>
          <idno type="rdwebb">GX02N259</idno>
          <rs type="number">N259</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N259/text</ref>
          <ref type="dokument_url_html">http://data.riksdagen.se/dokument/GX02N259</ref>
          <ref type="dokumentstatus_url_xml">http://data.riksdagen.se/dokumentstatus/GX02N259</ref>
          <ref type="doc">http://data.riksdagen.se/fil/59530EF2-3C93-42D6-894A-2197C2735C50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GcQiN3gPF31bDytws1BNDX" type="signed"/>
        <correspContext corresp="i-GcQiN3gPF31bDytws1BNDX">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction xml:id="i-Ghvr5nRTz3VJKo9g9zgyrt" type="numbering">
          <date when="2009-10-06"/>
        </correspAction>
        <correspAction xml:id="i-TGPt5HkMmSeCwitwkENFP4" type="submission">
          <date when="2009-10-02"/>
        </correspAction>
        <correspAction xml:id="i-Qj84XcibwkvHYyBeHumZAF" type="transfer">
          <date when="2009-10-01"/>
        </correspAction>
        <correspAction xml:id="i-EFd4WU97dpRATULWeiuKMw" type="assigned"/>
        <correspContext corresp="i-EFd4WU97dpRATULWeiuKMw">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PJ5gRC9fNt1K2vq3QoBaVk">
            Förslag till riksdagsbeslut
          </head>
          <list style="ol">
            <item xml:id="i-E46JQhnF4KnvuQTm456BTN">
              Riksdagen tillkännager för regeringen som sin mening vad som
              anförs i motionen om uppföljningen av den nya TRIPS-paragrafen.
            </item>
            <item xml:id="i-W8bcm7b8sqsx937D18Wgk5">
              Riksdagen tillkännager för regeringen som sin mening vad som
              anförs i motionen om att Sverige ska verka för snabbast möjliga
              revidering av EU:s förordning om tvångslicensiering av läkemedel.
            </item>
            <item xml:id="i-WwseVNanXkiWeLMRrnUace">
              Riksdagen tillkännager för regeringen som sin mening vad som
              anförs i motionen om att Sverige bör utreda förutsättningarna
              för att erbjuda licenser åt svensk läkemedelsindustri för att
              tillverka generiska läkemedel avsedda för export till länder som
              saknar egen tillverkningskapacitet.
            </item>
            <item xml:id="i-AZUUfUSDeWA3NEe8ZM8mvx">
              Riksdagen tillkännager för regeringen som i sin mening vad som
              anförs i motionen om att Sverige ska öka insatserna för att föra
              över kunskap och teknologi för uppbyggnaden av en starkare inhemsk
              produktion av mediciner, vacciner och diagnostiska verktyg i utvecklingsländer.
            </item>
            <item xml:id="i-YRx2JzXPP5aFf73dGEr8dC">
              Riksdagen tillkännager för regeringen som i sin mening vad som
              anförs i motionen om att Sverige i alla sammanhang ska verka för
              att nuvarande internationella regelverk och kommande revideringar
              av immateriella rättigheter till läkemedel säkerställer möjligheten
              för människor i fattiga länder att få tillgång till billiga livsnödvändiga
              läkemedel.
            </item>
            <item xml:id="i-W1uXpffbMQN78LXUkoKsYo">
              Riksdagen tillkännager för regeringen som i sin mening vad som
              anförs i motionen om att Sverige ska driva kravet att nuvarande
              TRIPS-avtal utvärderas utifrån millenniemålen om hälsa och FN-konventionerna
              om de mänskliga rättigheterna.
            </item>
          </list>
        </div>
        <div type="motContent">
          <head xml:id="i-AKif5yCdKEpt3WPK6Zfg9N" type="h1">
            Motivering
          </head>
          <p xml:id="i-9pUEkmWLeHQBu8Cp5YNovu">
            Varje år dör 1415 miljoner människor av smittsamma sjukdomar,
            trots att det i många fall finns effektiva läkemedel. Rätten till
            hälsa är en mänsklig rättighet, uttryckt av FN och dess medlemsstater,
            bl.a. i den internationella konventionen om de ekonomiska, sociala
            och kulturella rättigheterna. Men många människor har inte råd
            att köpa den medicin de skulle behöva för att överleva. För höga
            priser är en betydande orsak.
          </p>
          <p xml:id="i-Rt1r3PaceAmNCdiM9AkiVi">
            Det internationella TRIPS-avtalet (Trade Related Aspects of Intellectual
            Property Rights), där patentfrågorna regleras, har fått omfattande
            konsekvenser för människors tillgång till livsviktiga mediciner.
            Fattiga länder, som tidigare kunde tillverka och importera billiga
            läkemedelskopior med fullgod kvalitet, måste nu anpassa sina lagar
            till en byråkratisk snårskog som i hög utsträckning försvårar
            och fördyrar detta.
          </p>
          <p xml:id="i-FiF7JsXPFgbnsKQ3wN6ZDF">
            Det här orsakade en debatt mellan WTO:s medlemsländer, och under
            WTO:s ministermöte i Doha, Qatar, antogs en särskild deklaration
            om TRIPS-avtalet och hälsa. Ministerdeklarationen är principiellt
            viktig genom att den erkände att TRIPS-avtalet ska bidra till
            att lösa de allvarliga hälsoproblemen i utvecklingsländerna. Avtalet
            kan och ska tolkas och tillämpas på så sätt att det understödjer
            WTO-medlemmarnas rätt att värna folkhälsan och, i synnerhet, att
            främja allas tillgång till mediciner. I december 2005 i Hong Kong
            togs till slut det formella beslutet att revidera avtalet. Syftet
            var att göra det möjligt för länder som inte själva kan producera
            de läkemedel som behövs att utnyttja s.k. tvångslicenser för att
            importera billigare läkemedelskopior från andra länder. Tillägget
            är nödvändigt men fyllt med detaljregleringar som hindrar utvecklingsländer
            att utnyttja det.
          </p>
          <p xml:id="i-AUJYeHdG3tQa9hkZEiAW3M">
            Sverige bör driva på för att uppföljningen av den nya TRIPS-paragrafen,
            som enligt WTO-beslutet ska genomföras årligen, tar som sin utgångspunkt
            hur bestämmelserna ska kunna ändras så att den avsedda effekten
            att tillhandahålla livsnödvändiga mediciner, vacciner och diagnostiska
            verktyg till människor i de fattigaste länderna kan uppnås. Detta
            bör riksdagen som sin mening ge regeringen till känna.
          </p>
          <p xml:id="i-WPkwjLyn2tfPAUtV3w2AiT">
            Vidare bör Sverige inom EU verka för snabbast möjliga revidering
            av EU:s förordning av tvångslicensiering av läkemedel i syfte
            att den ska erbjuda så enkla och snabba möjligheter till tvångslicensiering
            som TRIPS-avtalet över huvud taget i dag tillåter. Detta bör riksdagen
            som sin mening ge regeringen till känna.
          </p>
          <p xml:id="i-JJHenSvGNa2qGGaN5ynNRQ">
            Sverige bör också utreda förutsättningarna att erbjuda licenser
            åt svensk läkemedelsindustri för att tillverka generiska läkemedel
            avsedda för export till länder som saknar egen tillverkningskapacitet.
            Detta bör riksdagen som sin mening ge regeringen till känna.
          </p>
          <p xml:id="i-7h4QZxbfaj4Y8Wnp58BnWZ">
            Detta bör kompletteras med att Sverige ökar sina insatser för
            att föra över kunskap och teknologi för uppbyggnaden av en starkare
            inhemsk produktion av mediciner, vacciner och diagnostiska verktyg
            i utvecklingsländer. Detta bör riksdagen som sin mening ge regeringen
            till känna.
          </p>
          <p xml:id="i-GEM89zg1XzHXyDmbXKhetF">
            EU förhandlar just nu med ett stort antal länder om olika former
            av samarbets- och handelsavtal, bl.a. i Latinamerika. I dessa
            länder bor miljontals extremt fattiga människor som står helt
            utanför sjukförsäkringar. Inom ramen för en del av dessa förhandlingar
            förordar EU-kommissionen en utökning av TRIPS-avtalet (s.k. TRIPS
            plus). Bland annat vill EU liksom USA få igenom en förlängning
            av skyddet av data från läkemedelstester från fem till tio år.
            Betydelsen av detta är att en tillverkare som erhåller en tvångslicens
            för att tillverka ett läkemedel lokalt inte kan använda sig av
            den ursprungliga tillverkarens tester, utan kan behöva upprepa
            dem i sin helhet för att kunna få en generisk variant godkänd
            för användning. Detta är både tidsödande och kostsamt. De kliniska
            testerna står enligt uppgifter som refereras av Cipih (Commission
            on Intellectual Property Rights, Innovation and Public Health)
            för nästan 60 % av kostnaden för att utveckla nya läkemedel. Att
            av enbart rättighetsskäl upprepa medicinska försök strider dessutom
            mot Världsläkarförbundet WMA:s deklaration om etiska principer
            för medicinsk forskning på människor.
          </p>
          <p xml:id="i-V4xLTLN17nN2n6p8sy7uFn">
            Exempelvis utgörs 70 % av medicinerna i de andinska länderna
            av generiska läkemedel och i Peru kostar originalmediciner 4 till
            35 gånger mer än de generiska, enligt en rapport från den brittiska
            biståndsorganisationen Oxfam. Effekterna av ett Trips plus, t.ex.
            genom utökat skydd av läkemedelstester, kommer att leda till att
            tillgången till läkemedel för fattiga människor minskar ytterligare.
            Det går tvärs emot ministerdeklarationen i Doha och skulle leda
            till ytterligare kränkningar av människors rätt till hälsa.
          </p>
          <p xml:id="i-5J9MKrHdKnMgAwKDz8DTCq">
            Sverige bör i enlighet med rättighetsperspektivet och samstämmighetsprincipen
            i Sveriges politik för global utveckling i första hand verka för
            att respektera, skydda och uppfylla allas rätt till hälsa. Sveriges
            politik för global utveckling slår fast att rika länder skall
            stödja de fattiga ländernas kamp mot ohälsan och se till att fattiga
            människor får tillgång till läkemedel till rimliga kostnader.
            Därför ska Sverige inte acceptera att EU-kommissionen förhandlar
            fram handels- och samarbetsavtal som försvårar fattiga länders
            möjlighet att bekämpa ohälsa och uppfylla rätten till hälsa. Läkemedelsindustrins
            intressen måste i denna målkonflikt komma i andra hand.
          </p>
          <p xml:id="i-2mMAEHeEzkCXYyq4PxurLS">
            Sverige bör i alla sammanhang verka för att nuvarande internationella
            regelverk och kommande revideringar av immateriella rättigheter
            av läkemedel säkerställer möjligheten för människor i fattiga
            länder att få tillgång till billiga livsnödvändiga läkemedel.
            Detta bör riksdagen som sin mening ge regeringen till känna.
          </p>
          <p xml:id="i-S7H9EqUGhhfAeapbtFHJet">
            Inom ramen för EU bör Sverige driva kravet att nuvarande TRIPS-avtal
            utvärderas utifrån millenniemålen om hälsa och FN-konventionerna
            om de mänskliga rättigheterna. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-39tvEaT36ghAt6MFqZ6gzy" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-BYd4MrB4TcWdrnuaHDD4tb" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-DtozDHMwsqwB6hCNMHXyVv" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-QWUJvqGpCfFBVjoie85fy7" who="i-mN8mVTBvBYjtHLNThWLo4">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
