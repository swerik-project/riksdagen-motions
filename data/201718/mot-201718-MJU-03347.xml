<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03347">
  <teiHeader>
    <fileDesc>
      <titleStmt>
        <title>Skogspolitik</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3347 av Jonas Jacobsson Gjörtler m.fl. (M)</title>
          <idno type="rdwebb">H5023347</idno>
          <rs type="number">3347</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023347/text</ref>
          <ref type="dokument_url_html">http://data.riksdagen.se/dokument/H5023347</ref>
          <ref type="dokumentstatus_url_xml">http://data.riksdagen.se/dokumentstatus/H5023347</ref>
          <ref type="docx">http://data.riksdagen.se/fil/CA8F3925-9039-4C89-BD89-6027C8EED5A8</ref>
          <ref type="pdf">http://data.riksdagen.se/fil/6AB88E76-5C6E-47CA-A25E-47F5403120F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-T7qZ6yumbScnhJ2QqYFerC" type="signed"/>
        <correspContext corresp="i-T7qZ6yumbScnhJ2QqYFerC">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-CwYGCitsfWjYgaoDb6yQvY" type="submitted">
          <date when="2017-10-05"/>
          <time when="12:47:22"/>
        </correspAction>
        <correspAction xml:id="i-AojBK5YyYT4nCnQ4t2NWFb" type="reviewed">
          <date when="2017-10-05"/>
          <time when="12:58:48"/>
        </correspAction>
        <correspAction xml:id="i-6bPgqpCRThfuxHJH85AGpF" type="referred">
          <date when="2017-10-13"/>
        </correspAction>
        <correspAction xml:id="i-VzfN4TPMrZWsS6dRsWSx61" type="assigned">
          <date when="2018-06-20"/>
          <time when="17:35:11"/>
        </correspAction>
        <correspContext corresp="i-VzfN4TPMrZWsS6dRsWSx61">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DeQEYy6PETjsahgRsE6KQy" type="behandlas_i"/>
        <correspContext corresp="i-DeQEYy6PETjsahgRsE6KQy">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JJnQDCUgceNspCMXcHs9Ui" type="behandlas_i"/>
        <correspContext corresp="i-JJnQDCUgceNspCMXcHs9Ui">
          <ref type="uppgift">2017/18:MJU17</ref>
          <ref type="ref_dok_id">H501MJU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU17</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EYEowf9XgSAZ64aVrfZ1et" type="behandlas_i"/>
        <correspContext corresp="i-EYEowf9XgSAZ64aVrfZ1et">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3347 av Jonas Jacobsson Gjörtler
          m.fl. (M) Skogspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7wfvgbms4SR4bs4FkNVfMK">
            Förslag till riksdagsbeslut
          </head>
          <list style="ol">
            <item xml:id="i-BydBGw1fDRnRMj4iV8NpEH">
              Riksdagen ställer sig bakom det som anförs i motionen om behovet
              av att stärka äganderätten inom skogspolitiken och tillkännager
              detta för regeringen.
            </item>
            <item xml:id="i-Vscj2pmL9PbcSCQnawKVj9">
              Riksdagen ställer sig bakom det som anförs i motionen om att
              regeringen bör verka för att höja gränsen för när en avverkningsanmälan
              måste göras och tillkännager detta för regeringen.
            </item>
            <item xml:id="i-WBtGVBDBsumTUT6qkEMUaT">
              Riksdagen ställer sig bakom det som anförs i motionen om att
              utreda möjligheterna att i vissa fall tillåta lägre slutavverkningsålder,
              utökad dikning av skogsmark samt försök med nya trädslag och tillkännager
              detta för regeringen.
            </item>
            <item xml:id="i-ViYjCtYwPaXRNw7nEdr4GE">
              Riksdagen ställer sig bakom det som anförs i motionen om att
              snarast se över reglerna i artskyddsförordningen så att beslut
              om skogsavverkningar kan fattas på ett tillämpbart, effektivt
              och rättssäkert sätt och tillkännager detta för regeringen.
            </item>
            <item xml:id="i-XpzLuVWXxuday4Bcx6DrX2">
              Riksdagen ställer sig bakom det som anförs i motionen om vikten
              av att säkra det svenska självbestämmandet över den svenska skogen
              och tillkännager detta för regeringen.
            </item>
            <item xml:id="i-VbPHLXze41hAotdL1sehCh">
              Riksdagen ställer sig bakom det som anförs i motionen om avsättningar
              av skyddsvärd skog och tillkännager detta för regeringen.
            </item>
            <item xml:id="i-Q6BMZ97Zs7QfE6riDHbUtN">
              Riksdagen ställer sig bakom det som anförs i motionen om behovet
              av en översyn av tillämpningen av nyckelbiotopsbegreppet och dess
              konsekvenser för enskilda skogsägare och tillkännager detta för
              regeringen.
            </item>
            <item xml:id="i-4BiHMmswrQbnydM1zBMCFk">
              Riksdagen ställer sig bakom det som anförs i motionen om behovet
              av en översyn av definition och beräkningsgrunder för skog som
              är skyddad eller på annat sätt undantagen produktion och tillkännager
              detta för regeringen.
            </item>
            <item xml:id="i-2om1q69pTrUBLsVohyHPAc">
              Riksdagen ställer sig bakom det som anförs i motionen om behovet
              av en löpande översyn av specifika skyddade områden med möjlighet
              till förändringar om skyddet inte längre är ändamålsenligt, och
              detta tillkännager riksdagen för regeringen.
            </item>
            <item xml:id="i-4uAghDoeQi9fLqgsQQTTNp">
              Riksdagen ställer sig bakom det som anförs i motionen om skogens
              viktiga roll för klimatomställningen och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-Sum7GvvNj8rGWsxWfjvenG" type="h1">
            Motivering
          </head>
          <p xml:id="i-M685FcASyrh8777fEm6HY4">
            Skogen är en av Sveriges viktigaste naturtillgångar och skogsnäringen
            är en viktig del av svensk ekonomi. Den svenska skogens betydelse
            för vårt land kan inte nog understrykas. Skogen ger jobb, skatteintäkter
            och är väsentlig för vår handel med andra länder. Trots att bara
            en procent av världens skogar växer i Sverige står svensk skogsindustri
            för 10 procent av den globala produktionen av virke, massa och
            papper. Skogsindustrin står för 55 000 jobb i Sverige och tillsammans
            med underleverantörer 175 000 jobb. Exportvärdet är ungefär 125
            miljarder kronor årligen. Samtidigt är skogen en av våra viktigaste
            tillgångar för omställningen till ett fossiloberoende samhälle.
            Utöver att vara en viktig naturresurs är skogen av stort värde
            för den biologiska mångfalden, friluftsliv, jakt och turism, med
            andra ord en tillgång som bidrar till de mervärden som gör vårt
            land rikt.
          </p>
          <head xml:id="i-QZe6owHz2YCfCAG8ZTo7ra" type="h2">
            Skogsbrukets grundförutsättningar
          </head>
          <head xml:id="i-NA5E9kFzhgTTdMptuoYWby" type="h3">
            Äganderätten
          </head>
          <p xml:id="i-5gVignLWABoyCGcfd1QeZ2">
            Grundläggande för all skogsproduktion är äganderätten. Äganderätten
            är en mänsklig rättighet, som skyddas av både regeringsformen
            och Europakonventionen. En stark äganderätt som omfattar rätten
            att bruka den mark man äger och principen om frihet under ansvar
            krävs för att de svenska skogsbrukarna ska ha goda möjligheter
            att driva och utveckla sin verksamhet. Vi moderater vill att de
            svenska skogsbrukarna fortsatt ska stå starka i den internationella
            konkurrensen och därför är det viktigt att värna äganderätten.
          </p>
          <p xml:id="i-15ZDJkn5JH1i8ckm9vQESN">
            Äganderätten är ett grundfundament för de gröna näringarna. Äganderätten
            och förvaltarskapstanken – att man vårdar och förvaltar det man
            äger till nytta även för kommande generationer – är också viktiga
            fundament i den moderata ideologin och bärande delar av marknadsekonomin.
          </p>
          <p xml:id="i-BdHESWE6XBnxRmnq3og8wE">
            Många markägare och företagare inom de gröna näringarna ger i
            växande omfattning uttryck för oro över att äganderätten håller
            på att urholkas – ofta genom små steg och åtgärder som var för
            sig inte alltid uppfattas som särskilt dramatiska, men som sammantaget
            innebär kraftiga inskränkningar. Äganderätten befinner sig på
            ett sluttande plan som nu lutar allt kraftigare. Det kan exempelvis
            handla om artskyddsförordningen, nyckelbiotoper, eller om diskussioner
            om utökad talerätt avseende avverkningar. Moderaterna anser att
            den senaste tidens utveckling innebär att det finns anledning
            att påminna om de stora insatser som Sveriges över 300 000 skogsägare
            gör för att vi ska ha ett fungerande skogsbruk, en levande landsbygd
            och en god miljö. Vi vill därför tillsätta en äganderättsutredning,
            med särskilt fokus på de gröna näringarna, vilket utvecklas närmare
            i vår motion om jordbruk och livsmedel.
          </p>
          <head xml:id="i-NieNFwi64UPmsTmCigKrGN" type="h3">
            Missbruk av allemansrätten
          </head>
          <p xml:id="i-R4NC8p9Q4jtoU2sDnPx8F8">
            Det finns exempel där allemansrätten har använts som förevändning
            för verksamheter som knappast kan anses falla inom ramarna för
            vad allemansrätten är ämnad för. Bland annat har stora grupper
            bärplockare slagit läger och i stor skala plockat bär på annans
            mark. Det finns även exempel där aktörer i turistbranschen använder
            andras mark i kommersiellt syfte. En stor risk med sådant beteende
            är att tilltron till allemansrätten undermineras och att markägare
            vidtar åtgärder för att försvåra det rörliga friluftslivet. Allemansrätten
            är för viktig för att tillåtas lakas ur genom den här typen av
            missbruk. En fungerande allemansrätt bygger på ömsesidig respekt
            och förståelse och myndigheterna har också ett ansvar när det
            gäller att stävja missbruk eller överutnyttjanden.
          </p>
          <head xml:id="i-7XQyoKVd4GXpuup84b8LeH" type="h3">
            Avverkningar och avverkningsanmälningar
          </head>
          <p xml:id="i-Sp8Z8CcPPHvxjNsD5S9MTE">
            Det förekommer att organisationer gör oönskade inventeringar
            på annans mark i syfte att sätta stopp för skogsavverkningar,
            vilket dessutom har förenklats av att Skogsstyrelsen på eget initiativ
            har börjat publicera avverkningsanmälningar på myndighetens hemsida.
            Beträffande publiceringarna har myndigheten fått bakläxa av förvaltningsrätten,
            men domen har överklagats. Hanteringen skapar problem, särskilt
            för mindre skogsägare. I ljuset av detta bör det övervägas att
            höja gränsen för när en avverkningsanmälan måste ske. I dag måste
            alla avverkningar större än 0,5 hektar anmälas minst sex veckor
            i förväg, det bör övervägas att höja denna nivå för att minska
            byråkratin och underlätta för skogsbruket.
          </p>
          <p xml:id="i-3z52vDATtHzYMP2xVuA2tr">
            För att säkerställa att det svenska skogsbruket står starkt även
            i framtiden bör man överväga att i vissa fall kunna sänka åldern
            för när slutavverkning får ske. Ett långsiktigt hållbart skogsbruk
            kan komma att kräva större flexibilitet, detta är dock något som
            kräver noga övervägande. Vidare bör möjligheten till ökad utdikning
            utredas för att på så sätt möjliggöra omvandlandet av icke-produktiv
            skogsmark till produktiv mark. Detta kan på sikt leda till en
            ökad skogstillväxt och därmed ökad kolinlagring. Även bruket av
            nya träslag bör utredas i syfte att öka avkastningen, exempelvis
            kan det i framtiden finnas anledning att tillåta bruket av nya
            träslag till följd av ett förändrat klimat.
          </p>
          <head xml:id="i-UqtMkG5cscKdp94gFydbGq" type="h3">
            Artskyddet
          </head>
          <p xml:id="i-7MrodtRsvc4UPy3bazjGcR">
            Frågan om artskyddet och dess innebörd för skogsbruket har varit
            aktuell under de senaste åren. I ett antal uppmärksammade fall
            har skogsägare nekats att genomföra avverkningar efter avverkningsanmälan
            till Skogsstyrelsen. Den grundläggande orsaken till att de anmälda
            avverkningarna avslogs var att artskyddsförordningen i sin nuvarande
            utformning inte tillåter intrång som kan påverka i förordningen
            ingående arter. Skogsstyrelsens och Naturvårdsverkets generaldirektörer
            uppmanade i en skrivelse i juni 2016 regeringen att se över reglerna
            i artskyddsförordningen, för att beslut som baseras på den ska
            kunna göras på ett tillämpbart, effektivt och rättssäkert sätt.
            Vi delar den uppfattningen och anser att det är synnerligen anmärkningsvärt
            att regeringen fortfarande, efter mer än ett år, inte har påbörjat
            en sådan översyn. Regeringen måste snarast se över reglerna i
            artskyddsförordningen, så att beslut om skogsavverkningar kan
            fattas på ett tillämpbart, effektivt och rättssäkert sätt.
          </p>
          <head xml:id="i-JMUTpYcLkJvRDHc796RNzp" type="h2">
            Nationellt skogsprogram
          </head>
          <p xml:id="i-T1xnR7GTso7E75v5pre5Ci">
            Vi anser att principerna för dagens skogspolitik till stora delar
            är väl utformade. Skogsvårdslagens två jämställda mål om miljö
            och produktion utgör en god grund för ett hållbart brukade av
            skogen. Samtidigt står skogsindustrin inför en rad utmaningar.
            Omställningen till ett mer papperslöst samhälle tillsammans med
            viktiga framtidsområden som hållbar skogsskötsel, utveckling av
            nya biobaserade produkter och ökad export är viktiga faktorer
            för skogsindustrins framtid. Alliansregeringen påbörjade därför
            arbetet med ett nationellt skogsprogram med utgångspunkt i de
            jämställda målen för miljö och produktion. Vi konstaterar att
            den rödgröna regeringen har valt att fortsätta arbetet med att
            ta fram ett nationellt skogsprogram. Vi vill understryka vikten
            av att det arbete som alliansregeringen påbörjade fortsätter i
            samma anda. Skogsprogrammets inriktning bör vara att det ska omfatta
            ekonomiska, sociala och miljömässiga värden och syfta till att
            skogen och dess värdekedja ytterligare bidrar till utvecklingen
            mot ett hållbart samhälle och en växande biobaserad samhällsekonomi.
            Det ska ta ett brett grepp och syfta till att med det hållbara
            brukandet som grund skapa fler jobb med skogen som bas.
          </p>
          <head xml:id="i-RgfpvsjdeR4iQUkUned5cU" type="h2">
            Värna självbestämmandet över skogen
          </head>
          <p xml:id="i-HjuJP8QUFhNgigYrFz3ofn">
            EU har ingen gemensam skogspolitik. Ansvaret för skogspolitiken
            ligger istället hos de enskilda medlemsstaterna. När Sverige,
            Finland och Österrike gick med i EU 1995 fördubblades unionens
            samlade skogsareal, vilket föranledde inrättandet av en gemensam
            skogsbruksstrategi som antogs av EU 1998. Strategin var tänkt
            att fungera som ett ramverk för skogsrelaterade åtgärder på EU-nivå
            och strävade efter bättre samordning av politikområden när det
            gäller frågor som rör skog och skogsbruk. Skogsbruksstrategin
            betonade skogarnas multifunktionella roll för samhällets utveckling
            och vikten av hållbart skogsbruk. Det är positivt att ett redskap
            tas fram för att samordna EU-politik för att ta tillvara på skogens
            bidrag till ett hållbart samhälle och dess potential för jobb
            och tillväxt. Dock måste ett sådant tydligt avgränsas för att
            undvika att EU får inflytande över detaljer i den svenska skogspolitiken.
            Förutsättningarna för skogen är inte likadana i Sverige som i
            andra EU-länder. Redan idag påverkas svensk skogspolitik av en
            lång rad direktiv och förordningar som berör skogsbruket, till
            exempel timmerförordningen. En stor risk med för stort inflytande
            från EU i den svenska skogspolitiken är att onödiga administrativa
            och byråkratiska hinder tillkommer. För närvarande pågår reformer
            av både LULUCF-lagstiftningen (Land Use, Land Use Change and Forestry)
            och det så kallade Förnybartdirektivet (REDII) som båda har potential
            att få betydande inverkan på den svenska skogen. Den svenska linjen
            måste vara att värna självbestämmandet över skogen, en av våra
            viktigaste resurser. Regeringen måste därför slå vakt om och säkra
            vår rätt att i Sverige bestämma över den svenska skogen.
          </p>
          <head xml:id="i-3SRrBNttTvqRVPsunuDq4t" type="h2">
            Fortsatt förenklingsarbete
          </head>
          <p xml:id="i-NnmHQuhXW665cT5XG79Xmc">
            Alliansregeringen drev ett ambitiöst arbete för att förenkla
            reglerna för skogsbruket och skogsindustrin. Bland annat slogs
            de olika skogsmyndigheterna samman till Skogsstyrelsen, SMÖR-redovisningen
            avskaffades och giltighetstiden för avverkningsanmälningar förlängdes
            – regelförenklingar som minskar den administrativa bördan. Vi
            anser att det förenklingsarbetet måste fortsätta och yrkar tillsammans
            med de andra allianspartierna på detta i vår gemensamma motion
            Utveckling och tillväxt i hela landet.
          </p>
          <head xml:id="i-13CDL6ZE8DAqvCYZHbBZbg" type="h2">
            Avsättningar av skyddsvärd skog
          </head>
          <p xml:id="i-YEb6f4m8WiGeRT1CiUcfXx">
            Det är viktigt att uppfylla de svenska åtagandena om att skydda
            skog som är värdefull för den biologiska mångfalden. Det kan göras
            på olika sätt, exempelvis genom formella skydd eller med frivilliga
            avsättningar. Den svenska skogspolitiken är utformad enligt principen
            frihet under ansvar och skogsägarna tar också ett stort ansvar,
            bland annat genom att frivilligt göra stora avsättningar av skyddsvärd
            skog. Ser man till den produktiva skogsmarken är det faktiskt
            en större andel som är undantagen skogsbruk, och därmed skyddad,
            genom frivilliga avsättningar än som har ett formellt skydd.
          </p>
          <head xml:id="i-UGEauFbb6PtjpHQ8d77pMh" type="h3">
            Nyckelbiotoper
          </head>
          <p xml:id="i-Mgyaw9U7qZqZtxSJpQN6kX">
            Tyvärr uppstår emellanåt problem med gråzoner, till exempel i
            samband med att nyckelbiotoper pekas ut. Nyckelbiotoperna är inte
            ett formellt skydd och ger därmed inte rätt till ersättning, men
            innebär i praktiken ett avverkningsförbud eftersom inga certifierade
            sågverk tar emot timret, vilket kan slå hårt mot den enskilde
            skogsägaren. Situationen är inte långsiktigt hållbar och därför
            bör en översyn av effekterna av nyckelbiotopsinventeringarna och
            dess konsekvenser ske. Det är av stor vikt att inventering av
            nyckelbiotoper tar hänsyn till den lokala och regionala miljön.
            Exempelvis kan en naturtyp som är vanligt förekommande i en del
            av landet vara ovanlig i andra. Därför är det knappast rimligt
            att klassa alla områden av samma naturtyp som nyckelbiotop. Klassningen
            måste istället ta hänsyn till vanligt förekommande naturtyper
            i området där inventeringen utförs. En översyn av nyckelbiotopsinventeringarna
            bör ge svar på vilka förändringar som kan ske i syfte att bibehålla
            ett erforderligt skydd samtidigt som tydligare hänsyn tas till
            den enskildes rätt att bruka sin skog. Ett sådant arbete behöver
            göras i direkt dialog med de berörda.
          </p>
          <p xml:id="i-Xs9cu8oHHp8HabLsXiN1ks">
            Regeringen avser nu att i stället genomföra en landsomfattande
            inventering av de så kallade nyckelbiotoperna. Eftersom nuvarande
            inventeringsmetodik skapar problem och oklarheter om vilka skogar
            som ska skyddas riskerar därmed ytterligare skogsmark att tas
            ur drift på felaktiga grunder, vilket är mycket allvarligt.
          </p>
          <p xml:id="i-RQ9QXWP2hZowLgHhLLVrhj">
            Regeringens agerande visar på ett misstroende mot dagens skogspolitik
            och mot det viktiga miljöarbete som skogsägarna frivilligt gör.
            Det är synnerligen anmärkningsvärt, särskilt eftersom Skogsstyrelsen
            har bjudit in berörda parter till en samverkansprocess om framtidens
            nyckelbiotopsinventering. Regeringen struntar nu i den processen
            och kör ett eget spår. Enligt vår mening bör ingen sådan inventering
            göras innan frågan om inventeringsmetodiken är löst.
          </p>
          <head xml:id="i-4MQuNcPvygh6Sa5pZebAhD" type="h3">
            Formella skydd
          </head>
          <p xml:id="i-Rdy8dBr8vSH2n4e3NS8VPU">
            När frivilliga avsättningar inte räcker till kan formella skydd,
            det vill säga naturvårdsavtal, biotopskydd eller naturreservat
            upprättas. Det är viktigt att upprättande av naturvårdsavtal,
            biotopskydd och naturreservat föregås av god dialog med markägare,
            att goda förvaltningsplaner upprättas och att syftet med avsättningen
            långsiktigt följs upp. Vi ser dessvärre att det finns en tendens
            att avsättningar av skogsmark, i vilka ägarbyten sker, leder till
            att syftet med avsättningen inte fullföljs. Risken med det är
            att skyddsvärd skog blir misskött och dessutom kan utgöra en riskfaktor
            avseende tillväxt av skadeinsekter med mera, vilket kan komma
            att påverka omkringliggande skog negativt. Vi anser därför att
            formellt skydd av skog bör göras med tydliga mål för hur de avsatta
            områdenas naturvärden ska bevaras och utvecklas. De avsatta områdenas
            förvaltningsplaner ska fullföljas.
          </p>
          <head xml:id="i-9sY2UN26b5qidpJioNz2Ks" type="h3">
            Beräkningar och uppföljning av avsättningar, skydd och andra
            åtaganden
          </head>
          <p xml:id="i-WaH2nB7vtudomNMWb7hFFd">
            En översyn av beräkningsgrunderna för skyddad skog bör genomföras.
            Exempelvis bör en jämförelse med andra länders beräkningsgrunder
            ingå samt möjligheten att räkna in impediment i den skyddade skogen.
          </p>
          <p xml:id="i-XfQjFEgDr8YuWq7YBeSiyj">
            Det är också av stor vikt att behovet av ett starkt och livskraftigt
            skogsbruk tas i beaktande vid avsättning av skog. Majoriteten
            av avsättningarna sker i det små- och medelskaliga skogsbruket.
            Det är centralt att denna ordning med frihet under ansvar även
            fortsättningsvis utgör grunden för skydd av skog. Den svenska
            modellen med frihet under ansvar angrips dock ofta i debatten
            och inte sällan med koppling till Nagoyaprotokollet. Mer än 25
            procent av den svenska skogsmarken är redan idag undantagen från
            skogsbruk, vilket indikerar att förutsättningarna för den biologiska
            mångfalden är bättre än om man exempelvis enbart tittar på de
            formella skydden. För att skapa förutsägbarhet och långsiktiga
            regler bör en översyn ske av beräkningsgrunderna för måluppfyllnaden
            ske.
          </p>
          <p xml:id="i-KqV2SxnxGCzd2vkJPi2tWm">
            För att säkerställa att de skyddsåtgärder som vidtas också är
            effektiva behövs det uppföljning. Därför vill Moderaterna att
            dessa utvärderas med fokus på effektivitet. Detsamma gäller de
            skyddade områden som redan existerar. Varje krona som läggs på
            skydd måste ge så stor nytta som möjligt. Dessa områden måste
            regelbundet genomgå översyn i syfte att bedöma huruvida skyddet
            fortfarande kan anses som ändamålsenligt. Det ska också kunna
            innebära att skydd kan ändras och i vissa fall även upphävas ifall
            det inte längre kan anses ändamålsenligt.
          </p>
          <head xml:id="i-Pp26yGPxpeBVmDnaYp8veo" type="h3">
            Särskilda åtgärder vid skadeangrepp
          </head>
          <p xml:id="i-Fu4VBFUfoGvPHw91bfzyrZ">
            För att säkerställa att våra skogar, och därmed skogsbruket,
            är livskraftigt bör möjligheten att ålägga skogsägare åtgärdskrav
            för att stoppa exempelvis svampangrepp övervägas. Skadeangrepp
            har potential att skada hela den svenska skogsnäringen och därför
            måste dessa mötas med snabba och verkningsfulla åtgärder.
          </p>
          <head xml:id="i-61ScbByj9hdTMYoajfhhmQ" type="h2">
            Skogsbrukets roll för klimatomställningen
          </head>
          <p xml:id="i-WEhVAYJemKwgKogdAu9eG3">
            Skogen har en central roll i den gröna omställningen och är en
            av nycklarna för att bryta vårt fossilberoende. Skogsråvara kan
            användas i produkter som substituerar till exempel plast och andra
            energikrävande material och för att ersätta fossila bränslen och
            drivmedel. Skog som växer binder kol. För att få bästa resultat
            för klimatets skull behöver skogen brukas. Därför är det viktigt
            att det nationella skogsprogram som nu tar form på allvar bejakar
            möjligheterna att minska klimatpåverkan genom insatser för att
            höja produktionen och öka uttaget av biomassa. Att skapa förutsättningar
            för ökad tillväxt och ökad produktion i de svenska skogarna ökar
            också potentialen för substitution av fossila produkter. Skogsprodukter
            för byggindustrin både i Sverige och i andra länder bidrar också
            till att minska klimatpåverkan från andra, mer energikrävande
            byggmaterial, varför ökad export av trä också kan bidra till minskad
            klimatpåverkan. Skogen har stor potential att bidra i kampen mot
            klimatförändringarna. Vi anser att den potentialen ska tas tillvara.
          </p>
        </div>
        <div type="motSignatures">
          <list>
            <item xml:id="i-XsMUiaZnPjQjvWCz3sBeXz">
              Jonas Jacobsson Gjörtler (M)
            </item>
            <item xml:id="i-AqryqkhF3nCYgrbbBB2hVK">
              Johan Hultberg (M)
            </item>
            <item xml:id="i-Ab1dMawp21w33AUcNArSVu">
              Åsa Coenraads (M)
            </item>
            <item xml:id="i-KbJUssQ3u21u2ubNL8wFHv">
              Gunilla Nordgren (M)
            </item>
            <item xml:id="i-APcbv9xSc36peRLXrUmeio">
              Jesper Skalberg Karlsson (M)
            </item>
            <item xml:id="i-4sXdksygEiH2yzVwYqH2jz">
              Lars-Arne Staxäng (M)
            </item>
            <item xml:id="i-7QZVxUV1bp4916FrtPzYxd">
              Cecilie Tenfjord-Toftby (M)
            </item>
            <item xml:id="i-RYapLXwgjsqDm5HF51BjZV">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
