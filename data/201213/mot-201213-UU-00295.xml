<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00295">
  <teiHeader>
    <fileDesc>
      <titleStmt>
        <title>Kurdernas situation</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kurdernas situation</title>
          <idno type="rdwebb">H002U295</idno>
          <rs type="number">U295</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U295/text</ref>
          <ref type="dokument_url_html">http://data.riksdagen.se/dokument/H002U295</ref>
          <ref type="dokumentstatus_url_xml">http://data.riksdagen.se/dokumentstatus/H002U295</ref>
          <ref type="doc">http://data.riksdagen.se/fil/91D39166-82F2-4F78-8D4E-F7EE57E1B7C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X4Ca5jU8EzxWADs2tDPeZp" type="signed"/>
        <correspContext corresp="i-X4Ca5jU8EzxWADs2tDPeZp">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-RcqfmeKQpNofRob8ar2SHE" type="numbering">
          <date when="2012-10-08"/>
        </correspAction>
        <correspAction xml:id="i-VELbPP9vUmDZxLPBhErvV7" type="submission">
          <date when="2012-10-05"/>
        </correspAction>
        <correspAction xml:id="i-FR9ZxsS95mYNz5QFB5KitC" type="transfer">
          <date when="2012-10-05"/>
        </correspAction>
        <correspAction xml:id="i-PPmA3bRf6Th41K8f5qQydk" type="assigned"/>
        <correspContext corresp="i-PPmA3bRf6Th41K8f5qQydk">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9Jr3SWPuKKED8EcRCvSrjS">
            Förslag till riksdagsbeslut
          </head>
          <list style="ol">
            <item xml:id="i-Wdgq4PqZodfs9qmPj47fo8">
              Riksdagen tillkännager för regeringen som sin mening vad som
              anförs i motionen om att Sverige även framgent bör verka för,
              såväl bilateralt som inom ramen för EU-samarbetet, att lyfta fram
              frågan om kurdernas situation.
            </item>
            <item xml:id="i-NC4rThifAdB5zaj2kHrMKP">
              Riksdagen tillkännager för regeringen som sin mening vad som
              anförs i motionen om att Sverige även framöver, såväl bilateralt
              som inom ramen för EU-samarbetet, bör vara drivande i arbetet
              med att få till stånd en fredlig och för båda parter tillfredsställande
              lösning mellan den turkiska regeringen och den kurdiska befolkningen.
            </item>
          </list>
        </div>
        <div type="motContent">
          <head xml:id="i-8dMJzWzEM41Tc2VLKQ7c7d" type="h1">
            Motivering
          </head>
          <p xml:id="i-UgGMnifWiPhLYCC6Qg8m1f">
            Kurderna som folkgrupp har en lång historia. Landet Karda omnämndes
            redan år 3000 f.Kr. av sumerna. Kurderna är idag i huvudsak bosatta
            i Iran, Irak, Syrien och, framför allt, i Turkiet. Det finns även
            kurdiska minoriteter i Libanon, Armenien och Azerbajdzjan. Under
            senare år lever många även i Europa och i USA. Det kurdiska språket
            är en viktig sammanförande faktor och i kurdernas kamp för sina
            rättigheter betonas ofta vikten av att fritt och öppet tillåtas
            att tala språket.
          </p>
          <p xml:id="i-2gJfdLbJtNJgGBQL7fjdHM">
            Kurderna är ett folk som länge kämpat för sina rättigheter. De
            har också drabbats av våld och övergrepp från de stater där de
            är bosatta. Alla minns vi den irakiska staden Halabja, där fler
            än 5 000 kurder, de flesta kvinnor och barn, föll offer för Husseinregimens
            senaps- och nervgasattack i mars 1988. Attacken mot Halabja var
            en del av den så kallade Anfalkampanjen som under ledning av Ali
            Hassan al-Majid pågick i över ett halvår, och som hade som mål
            att utplåna Iraks kurder. Operationen resulterade i 182 000 kurders
            död och drev över en miljon på flykt.
          </p>
          <p xml:id="i-CiBudmDUt54r4Gh1GfQRME">
            Kurdernas självständighetssträvanden har pågått under årtionden.
            1978 bildades det kurdiska arbetarpartiet (PKK), som genom åren
            gjort sig skyldiga till en rad blodiga attacker mot såväl civila
            som militär personal, framförallt i Turkiet. Uppskattningar gör
            gällande att omkring 19 miljoner kurder idag är bosatta i Turkiet,
            vilket utgör nästan 30 procent av Turkiets sammanlagt 75 miljoner
            invånare. Omkring en tredjedel av ledamöterna i parlamentet är
            kurder, och samma andel anges finnas som toppledare i näringslivet.
          </p>
          <p xml:id="i-HxvQBYRZtbYUtZSs3YpMN9">
            I takt med Turkiets ansträngningar att närma sig EU kom förtrycket
            av kurderna att minska något i omfattning, och de började få del
            av vissa rättigheter som bör tillkomma etniska minoriteter, i
            linje med Europarådets ramkonvention. Den ger minoriteter rätt
            till stöd och skydd för att bevara och utveckla sin kultur och
            sitt språk. Även artikel 27 i FN:s förklaring om de medborgerliga
            och politiska rättigheterna anger att etniska, språkliga eller
            religiösa minoriteter innehar rätten att utveckla sin kultur.
            Det finns ett förbud mot diskriminering och skyldigheter för stater
            att stödja minoriteters strävanden att bevara sin särart. Man
            har rätt att få lära sig sitt modersmål och få undervisning i
            detsamma.
          </p>
          <p xml:id="i-BP5UfBb2FsGHiUWPDLYszu">
            Många kurder när inte på samma sätt som tidigare drömmen om ett
            eget land, utan efterfrågar numer endast rätten till regionalt
            självstyre och att få utveckla sin egen kultur och sitt språk.
            I irakiska Kurdistan har kurderna ett utvecklat självstyre i en
            region där säkerhetssituationen är betydligt bättre än i övriga
            Irak. Krafttag mot korruption måste alltjämt tas och kvinnors
            rättigheter bör stärkas och vidgas. Många irakiska kurder är dock
            stolta över sin självstyrande region, en bra utgångspunkt i kampen
            mot korruption och för utökad jämställdhet.
          </p>
          <p xml:id="i-CfpDMrgmnBSmCsUTZjEDXP">
            Trots alla positiva signaler som tidvis har inkommit rörande
            de turkiska kurdernas situation drabbas utvecklingen av ständiga
            bakslag. Den senaste tiden har omfattande arresteringar av kurdiska
            parlamentsledamöter, lokalpolitiker, professorer och studenter
            ägt rum, och striderna mellan turkiska regeringsstyrkor och PKK
            har trappats upp markant sedan augusti 2012. Och även om man i
            Turkiet i viss utsträckning tillåtit privatundervisning i kurdiska,
            läggs många kurser ned till följd av byråkratiska restriktioner.
            Andelen fängslade journalister är bland de högsta i världen. Många
            fängslas på mycket lösa grunder, och många akademiker som bedriver
            forskning kring kurdernas rättigheter har fått se sina karriärer
            spolierade.
          </p>
          <p xml:id="i-UWjh1uqNE1Zmgs2d7d4fce">
            Enligt svenska UD:s rapporter har ett antal polisutredningar
            och rättegångar initierats av den turkiska staten gentemot representanter
            för det kurdiska partiet BDP. En rad kurdiska borgmästare står
            dessutom åtalade misstänkta för samröre med den illegala organisationen
            KCK, som av myndigheterna anses vara en del av terrorstämplade
            PKK. De mångåriga striderna mellan PKK och den turkiska militären
            har skapat över en miljon internflyktingar, varav många lever
            i fattigdom. Deras möjlighet till återvändo försvåras av bristande
            infrastruktur, dispyter om äganderätt till mark, landminor och
            i vissa fall också av motstånd från så kallade byvakter, en lokal
            milis avlönad av den turkiska staten.
          </p>
          <p xml:id="i-8unNf45KQW83ZxPSSDRXuU">
            Kurdernas kamp för sina rättigheter är ständigt pågående. Ändå
            görs mycket lite från världssamfundet för att öka trycket på Turkiet
            och andra länder för att säkerställa att kurderna får sina fri-
            och rättigheter tillgodosedda.
          </p>
          <p xml:id="i-vd64fDci8ydbZS17iVNdw">
            Sverige prioriterar i sin utrikespolitik mänskliga rättigheter
            och demokrati. Många förväntar sig att vi ska vara en stark röst
            vad gäller att uppmärksamma, samt öka trycket på framförallt Turkiet
            att förbättra kurdernas situation. Det handlar om att säkerställa
            att kurderna garanteras sina grundläggande fri- och rättigheter
            i den nya turkiska konstitution som nu håller på att tas fram.
          </p>
          <p xml:id="i-HvLHLYczXUhM7efBj7fgwN">
            Därför bör Sverige även framgent verka för, såväl bilateralt
            som inom ramen för EU-samarbetet, att lyfta frågan om kurdernas
            situation, samt vara drivande i arbetet med att få till stånd
            en fredlig och för båda parter tillfredsställande lösning mellan
            den turkiska regeringen och den kurdiska befolkningen.
          </p>
          <p xml:id="i-UsPvSnq9gaAKntHcPpUiwB">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-JRPtTPdykcjAe2LcHznLwW">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
