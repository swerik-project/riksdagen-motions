<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02500">
  <teiHeader>
    <fileDesc>
      <titleStmt>
        <title>Friluftsliv för folkhälsa</title>
        <author corresp="i-BfmJ8hLMzGF9XMcc4M8Bfa">av Cassandra Sundin m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2500 av Cassandra Sundin m.fl. (SD)</title>
          <idno type="rdwebb">H9022500</idno>
          <rs type="number">2500</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022500/text</ref>
          <ref type="dokument_url_html">http://data.riksdagen.se/dokument/H9022500</ref>
          <ref type="dokumentstatus_url_xml">http://data.riksdagen.se/dokumentstatus/H9022500</ref>
          <ref type="docx">http://data.riksdagen.se/fil/329524F4-0BF2-4BDE-9959-D2FE5C3E5D49</ref>
          <ref type="pdf">http://data.riksdagen.se/fil/78CE9192-2FE2-4EF9-9DAA-79D77292A1EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UasTgcjzmjcNF76kvbEVa8" type="signed"/>
        <correspContext corresp="i-UasTgcjzmjcNF76kvbEVa8">
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction xml:id="i-8nycBTXZjVTT1czM8eif4Z" type="submitted">
          <date when="2021-10-01"/>
          <time when="18:42:59"/>
        </correspAction>
        <correspAction xml:id="i-9dVwWfz4qFkdqW4Jw2wsUs" type="reviewed">
          <date when="2021-10-04"/>
          <time when="12:31:55"/>
        </correspAction>
        <correspAction xml:id="i-SQfrvQo5BE6HDQzW6BXebu" type="referred">
          <date when="2021-10-14"/>
        </correspAction>
        <correspAction xml:id="i-Gs4rEFdcLQ83QmsY5dfth6" type="assigned">
          <date when="2022-10-05"/>
          <time when="11:46:35"/>
        </correspAction>
        <correspContext corresp="i-Gs4rEFdcLQ83QmsY5dfth6">
          <ref type="assignedTo">Kulturutskottet</ref>
        </correspContext>
        <correspAction xml:id="i-GWgDswNe7oARyMixQTdeGZ" type="behandlas_i"/>
        <correspContext corresp="i-GWgDswNe7oARyMixQTdeGZ">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5AX1HzmF9z265rdRZrTtxj" type="behandlas_i"/>
        <correspContext corresp="i-5AX1HzmF9z265rdRZrTtxj">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CRwZowaEFuwp3dciNCjQaT" type="behandlas_i"/>
        <correspContext corresp="i-CRwZowaEFuwp3dciNCjQaT">
          <ref type="uppgift">2021/22:SfU11</ref>
          <ref type="ref_dok_id">H901SfU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU11</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XWyXzwuUYN5hVDbVbRwZMX" type="behandlas_i"/>
        <correspContext corresp="i-XWyXzwuUYN5hVDbVbRwZMX">
          <ref type="uppgift">2021/22:KrU8</ref>
          <ref type="ref_dok_id">H901KrU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU8</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fzr6YimYeRxTYo1T8tr43h" type="behandlas_i"/>
        <correspContext corresp="i-Fzr6YimYeRxTYo1T8tr43h">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X45CH7ZSdMxYooSdHeEPdF" type="motHeader">
        <div xml:id="i-5uAv2BHb9AHqzH2wBCfrM6" type="motTitle">
          Motion till riksdagen 2021/22:2500 av Cassandra Sundin m.fl.
          (SD) Friluftsliv för folkhälsa
        </div>
      </div>
      <div xml:id="i-RFigniHCzmF4m43FmHXwwC" type="motBody">
        <div xml:id="i-8Ecs2samz69em958gEkcKp" type="motProposal" subtype="förslag">
          <head xml:id="i-M5jYWcdA9XTS7vEapwrP2H">
            Förslag till riksdagsbeslut
          </head>
          <list xml:id="i-5oBLEYSmptkYPiChut4rTU" style="ol">
            <item xml:id="i-En5w7V6PofjCxyaiuyzr9x">
              Riksdagen ställer sig bakom det som anförs i motionen om att
              utreda möjligheterna för ett närmare nordiskt friluftssamarbete,
              satsning för ett nytt nordiskt friluftslivsår samt en nordisk
              handlingsplan för friluftslivet och tillkännager detta för regeringen.
            </item>
            <item xml:id="i-SzGNr9Zd9ExdPsYNc1HYqV">
              Riksdagen ställer sig bakom det som anförs i motionen om att
              ge Svenskt Friluftsliv uppdrag och resurser för en nationell översyn
              av hur friluftsliv kan integreras inom fler samhällssektorer,
              såsom skola, vård och omsorg och tillkännager detta för regeringen.
            </item>
            <item xml:id="i-XJANhF7UsWbXyTmF8w8ntY">
              Riksdagen ställer sig bakom det som anförs i motionen om att
              utreda möjligheterna till att återinföra de reglerade friluftsdagarna
              i svensk skola och tillkännager detta för regeringen.
            </item>
            <item xml:id="i-NxzjLk82wEvFq1uyJFkxKu">
              Riksdagen ställer sig bakom det som anförs i motionen om att
              ge Skolverket i uppdrag att återkomma med en rapport och förslag
              för implementering av reglerade friluftsdagar och tillkännager
              detta för regeringen.
            </item>
            <item xml:id="i-Tpy8BWKZ8g2Ri9CryNs69B">
              Riksdagen ställer sig bakom det som anförs i motionen om förändring
              av socialavgiftslagen och tillkännager detta för regeringen.
            </item>
            <item xml:id="i-Hf7k88PrvmwjfUcNetWx1C">
              Riksdagen ställer sig bakom det som anförs i motionen om en översyn
              av hantering kring yttre påverkan på leder i sårbar natur och
              tillkännager detta för regeringen.
            </item>
            <item xml:id="i-Mcho3vVetbG7HE8qMqMkh4">
              Riksdagen ställer sig bakom det som anförs i motionen om att
              ge Svenskt Friluftsliv i uppdrag att ta fram en åtgärdsplan mot
              nedskräpning och sanitära olägenheter i naturen och tillkännager
              detta för regeringen.
            </item>
            <item xml:id="i-NZPJn8uhXiT59FKhNF73p8">
              Riksdagen ställer sig bakom det som anförs i motionen om att
              genom Nordforsk lyfta fram förutsättningar för forskning inom
              friluftsliv ur ett nationellt intresseperspektiv och i det nordiska
              samarbetet och tillkännager detta för regeringen.
            </item>
          </list>
        </div>
        <div xml:id="i-VHaGXCLznNo3mrwWfmok5R" type="motContent">
          <head xml:id="i-7UvUL8UekDQMAwAdStN7Bc" type="h1">
            Motivering
          </head>
          <p xml:id="i-BKfNkB4bbieLoEBSMao7LW">
            Sverige har ett omfattande och rikt friluftsliv. Miljoner svenskar
            och däribland hundra­tusentals barn är medlemmar i någon av de
            friluftsorganisationer som finns över hela landet. Många nyttjar
            den svenska naturen genom sportutövande, turism och rekreation.
            Friluftslivet når många samhällsgrupper och är utöver ovanstående
            en viktig resurs för regional utveckling och därmed en viktig
            del av den palett av näringar som samspelar och skapar förutsättningar
            för ett levande näringsliv i en levande landsbygd.
          </p>
          <p xml:id="i-ALVuDnNMetqah2Y9TqbJjY">
            Det svenska friluftslivet fyller också en viktig funktion för
            att knyta ihop kultur- och naturarv och fyller en pedagogisk funktion
            för förståelsen att dessa ofta hänger ihop och är beroende av
            vår omsorg. Att synliggöra vårt samlade kultur- och naturarv är
            något vi sverigedemokrater ser som mycket viktigt. Genom att skjuta
            till resurser för att bevara, bruka och utveckla naturarvet och
            friluftslivet kan det också användas än mer som metod för att
            främja god folkhälsa såväl bland barn, unga, medelålders och äldre.
            Det kan också skapa förståelse och en känsla för landet hos nya,
            invandrade svenskar.
          </p>
          <head xml:id="i-7TXQPEfUFYtHAc9TeiAGuU" type="h2">
            Nordiskt friluftslivssamarbete
          </head>
          <p xml:id="i-VXKbaFmrb1JcyVoRxf1Ggj">
            Ett av våra största folkhälsoproblem idag är det ökade stillasittandet,
            särskilt bland barn och unga. Vardagsmotionen minskar och de naturliga
            relationerna till rörelse, motion och vistelse i naturen blir
            allt färre. För att få bukt med denna negativa utveckling krävs
            krafttag och ett led i det är att stärka friluftslivets ställning
            i samhället. Tillsammans med våra nordiska grannländer finns stora
            möjligheter att nå genom ett tätare nordiskt samarbete, för att
            främja friluftslivet i hela Norden. Det nordiska friluftslivsåret
            2015 var en god idé för att understryka och stimulera detta och
            idén hade mycket goda intentioner och visioner. Dessvärre fick
            satsningen inte det genomslaget och den upp­märksamhet som hade
            behövts, mycket på grund av en alltför kort planeringstid och
            alltför begränsade resurser. Vi tror därför på en ny samnordisk
            satsning på bredare front, genom samverkan med det nordiska friluftslivsnätverket
            och med stöd av större resurser och bättre marknadsföring.
          </p>
          <p xml:id="i-8hTgdaWNdikBTJeUnWjfoA">
            Ett starkt och utvecklat friluftsliv ger många arbetstillfällen,
            närmare bestämt cirka 200 000 i Norden. Dessutom har friluftslivet
            ett stort ekonomiskt värde. Ur ett ekonomiskt perspektiv kan friluftslivet
            betraktas som en process där upplevelser skapas av besökare i
            naturen genom en kombination av besökarens egen tid, kunskap,
            utrustning, naturresurser, anläggningar, service och så vidare.
            Friluftslivets upplevda värden uppgår ofta till relativt höga
            belopp, jämförbart med andra stora näringar när man summerar dem
            över befolkningen i en region eller ett land. Även här fyller
            det nordiska samarbetet en viktig roll i utbytet av exempelvis
            arbetstillfällen, turism länder emellan och erfarenhetsutbyte.
            Friluftslivet är också ett rikt och viktigt kultur- och naturarv
            för hela Norden.
          </p>
          <p xml:id="i-3BcyUaAUH12sb2PeFnwp3z">
            Nordiska rådet har beslutat om en nordisk handlingsplan för friluftslivet
            och har därmed rekommenderat Nordiska ministerrådet att implementera
            detta i de nordiska länderna. Nordiska ministerrådet har dock
            gått emot Nordiska rådet och röstat nej till detta. Det är viktigt
            att ministerrådet initierar rådets beslut om en nordisk handlingsplan
            för friluftslivet och att detta också implementeras i Sverige.
          </p>
          <head xml:id="i-S4Y2U9rkHCdTJH4RTqbxo5" type="h2">
            Ett integrerat friluftsliv inom fler sektorer
          </head>
          <p xml:id="i-DFsR1gso3JPQ1Qyy5Bf66M">
            Genom att tillgängliggöra och öppna upp natur och friluftsliv
            för fler kan rehabilitering med och i naturen nyttjas ur flera
            aspekter. Forskning visar att natur och friluftsliv har en stärkande
            och läkande effekt vid ohälsa och här tror vi att friluftslivet
            kan spela en ännu större roll än idag. Anslagsnivåerna har länge
            varit för låga samtidigt som branschen efterfrågat större politisk
            vilja och statligt stöd. Sverigedemokraterna vill se en omfattande
            resursförstärkning och föreslår detta i vårt budgetförslag.
          </p>
          <p xml:id="i-3Vzs4P341cgBTgnrntwD2o">
            Samtidigt tror vi inte att det räcker med att anslå ekonomiska
            medel, utan att det också behövs en övergripande nationell satsning
            på friluftslivet genom fler vägar än ett högre ramanslag. Med
            begreppet friluftsliv för folkhälsa föreslår vi att samhället
            tar ett större tag inom fler sektorer, än vad fallet är idag.
            Förslag om grön omsorg där djur och natur används i vård- och
            rehabiliterande syfte är en väg för att väva in friluftslivet
            i fler sektorer. Ytterligare en väg är att höja kunskapsnivån
            om svensk natur och friluftsliv i skolan, bland barn och unga.
            Samtidigt finns det skäl att stärka den fysiska kontakten mellan
            utbildningsväsendet och den svenska naturen, och där kan Svenskt
            Friluftsliv spela en stor roll med dess bredd och variation landet
            runt. Mot bakgrund av det bör friluftslivet få riktade medel för
            en nationell översyn av detta, i samverkan med berörda parter.
          </p>
          <head xml:id="i-FyYC1WQLtsv8eMLNS2Asbn" type="h2">
            Från skolbänk till storskog – återinförande av reglerade friluftsdagar
          </head>
          <p xml:id="i-WxC3CWsXf1kipybkKqDiu4">
            Friluftsverksamhet infördes i skolan redan under 1800-talet.
            År 1927 beslutade riks­dagen att minst 15 skoldagar per år skulle
            ägnas åt friluftsliv. Antalet obligatoriska friluftsdagar har
            därefter varierat i antal mellan 15–20 dagar per år fram till
            1994 då friluftsdagarna blev ett frivilligt inslag.
          </p>
          <p xml:id="i-NUmA29daJxRHBKHKubLU9L">
            En tydlig förändring är att friluftsdagarna minskat i antal sedan
            1994, även om man kan notera att friluftsdagarna minskat i antal
            redan innan 1994. Ett problem är de breda definitionerna av friluftsliv
            och friluftsverksamhet. Mycket av det skolorna gör under sina
            friluftsdagar skulle svårligen kunna definieras som friluftsliv.
            Är en verksamhet inte definierad kan man inte bedöma verksamhetens
            omfattning.
          </p>
          <p xml:id="i-GhXN4KxVToRUvga1jgWcPm">
            Friluftslivet skulle kunna överbrygga den klassiska klyftan mellan
            teori och praktik. Upplevelsebaserat lärande bedöms som ett starkt
            positivt motiv för friluftsverksamhet; att gripa för att begripa
            något. För att skapa förutsättningar för fungerande friluftsliv
            i skolan är ledarfrågan viktig, för även om ett välfungerande
            lärarkollegium kan lösa mycket, så kan de inte lösa allt. Av den
            anledningen bör skolledningens styrmedel bli tydligare för att
            minska variationerna i friluftsverksamheten mellan skolorna. Ledningens
            roll är central för att skapa en organisation med helhetssyn på
            skolan. Hindren för friluftsliv i skolan löses inte av fler friluftsdagar,
            men kanske genom att förändra den traditionella schemabilden.
            Få verksamheter delar upp dagen i småbitar eller olika ämnen.
            Det kan vara viktigt att inom skolans ramar skapa möjligheter
            till många friluftsinslag där friluftslivet ibland värderas som
            en metod för inlärning, men ibland enbart för sitt egenvärde dit
            man kan koppla många av skolans övergripande syften.
          </p>
          <p xml:id="i-Y1ie6e33EfQdvYqrxQmsRT">
            Det är framförallt de organisatoriska ramarna, där skolledningen
            kan ha en avgörande roll, som skapar hinder för friluftsverksamheten
            i skolan, såsom olika tidsfaktorer samt schema och ämnessamverkan.
            Ofta finns det inte tillräckliga resurser till transport och den
            utrustning som krävs.
          </p>
          <p xml:id="i-Pu9dfVJvJyYPytz3hJuTPK">
            Sverigedemokraterna föreslår mot bakgrund av ovanstående att
            regeringen tillsätter en utredning med målet att återinföra de
            reglerade friluftsdagarna.
          </p>
          <head xml:id="i-ApN9sWBC8jAKMmDBPBdnr2" type="h2">
            Socialavgiftslagen
          </head>
          <p xml:id="i-GBNz26DzAxLBgmYAagU6y2">
            Idrott och dess relation till folkhälsa diskuteras löpande och
            idrotten är idag en större sektor med större resurser än friluftslivet.
            Båda är mycket viktiga och båda har en stark koppling till folkhälsoarbetet.
          </p>
          <p xml:id="i-S49aqXNjCNLVBqABNo2Dic">
            Exempel på satsningar inom området är socialavgiftslagens (2000:980)
            halva bas­beloppsregel, vilken till exempel Riksidrottsförbundet
            omfattas av. Innebörden är att en ersättning till en idrottsutövare
            är avgiftsfri om ersättningen från föreningen inte över­stigit
            ett halvt prisbasbelopp på ett år (2 kap. 19 §).
          </p>
          <p xml:id="i-JbjcQ3shYTKMKzMQZef64F">
            Svenskt Friluftsliv omfattas däremot inte av regeln. Skatteverket
            menar att lagtexten anger att det ska vara fråga om ”idrottsutövare”
            för att halva basbeloppsregeln ska kunna tillämpas. Utifrån förarbetena
            är idrotter anslutna till Riksidrottsförbundet de som i första
            hand kan komma ifråga, men även liknande verksamheter, som till
            exempel idrottsinriktningar inom friluftslivet. Här uppstår problematik
            när man med denna motivering blir tvungen att från fall till fall
            definiera vad som räknas som idrott och vad som räknas som övrigt
            intresse. Om man med denna regel syftar till att främja folk­hälsan
            genom enbart idrott, uppstår svårigheter då detta i praktiken
            innebär en åsido­sättning av stora delar av folkhälsofrämjande
            aktiviteter. Forskning visar nämligen att olika former av friluftsliv
            bidrar till en markant ökad folkhälsa, även om aktiviteten i sig
            eventuellt inte klassas som en direkt idrott.
          </p>
          <p xml:id="i-LgsYihDhCugEMYGCeLY5CK">
            Genom att erkänna friluftslivets viktiga roll i arbetet med en
            förbättrad folkhälsa och på så sätt även låta det svenska friluftslivet
            omfattas av halva basbeloppsregeln, finns en möjlighet att stärka
            dess ställning i samhället och öka medborgarnas deltagande i folk­hälsofrämjande
            aktiviteter. Detta är inte enbart en ekonomisk fråga utan ett
            principiellt ställningstagande som är viktigt i arbetet med denna
            utveckling.
          </p>
          <p xml:id="i-5wR6xMvX3ZJwUv4maa1Sg1">
            Med anledning av ovanstående är det av stor vikt att Svenskt
            Friluftsliv med under­organisationer också omfattas av halva basbeloppsregeln
            i socialavgiftslagen som en del i arbetet med friluftslivets utveckling
            i Sverige.
          </p>
          <head xml:id="i-5Qmhnhct1wgLeKD7E9TkTR" type="h2">
            Yttre påverkan på leder i sårbar natur
          </head>
          <p xml:id="i-WtXPdLK11pe3mkDfKuGmjq">
            Många tar del av och nyttjar naturen och friluftslivet på olika
            sätt. Beroende på hur man utövar friluftsliv kan slitage på bland
            annat leder i sårbar natur uppstå. Med anledning av detta behövs
            en översyn och i förlängningen en handlingsplan för att hantera
            olika former av slitage på natur i sårbar natur och miljö, inte
            minst för att stödja läns­styrelsernas arbete kring detta.
          </p>
          <head xml:id="i-MXUduqWKFK2cSTxn4ZpYnL" type="h2">
            Åtgärder mot nedskräpning och sanitära olägenheter i naturen
          </head>
          <p xml:id="i-Rui8GTqscjrBRCAnkPScn4">
            Nedskräpning och sanitära problem är något som länge påverkat
            friluftslivet och naturen överlag. Med anledning av smittspridningen
            av covid-19 och tillhörande rekommendationer valde många svenskar
            under sommaren 2020 att semestra i Sverige istället för att resa
            utomlands. Bland annat fjällvärlden fick många nya turister vilket
            är glädjande, men ovana fjällvandrare med bristfällig kunskap
            om hur man beter sig i naturen medförde ytterligare problem med
            sanitära missförhållanden. Under senare år har en problematik
            med att hälsofarliga bakterier spridits i vattendrag och således
            i det dricksvatten som finns att tillgå i naturen uppmärksammats.
            Flera organisationer har gjort värdefulla insatser i frågan, men
            mer behövs. Med anledning av detta är det av vikt att medel tilldelas
            ett uppdrag för Svenskt Friluftsliv att utreda och ta fram en
            åtgärds­plan för att komma tillrätta med problematiken.
          </p>
          <head xml:id="i-Ec74hxVJnmmytMwgZqBvs" type="h2">
            NordForsk
          </head>
          <p xml:id="i-9imhbMNneshYxPM2J7YQva">
            NordForsk är en organisation under Nordiska ministerrådet som
            finansierar och skapar förutsättningar för nordiskt samarbete
            inom forskning och forskningsinfrastruktur.
          </p>
          <p xml:id="i-7uqcpyfcQtBqjX6FE9cPkR">
            Genom att finansiera och administrera forskningsprogram sammanför
            NordForsk nationella miljöer och säkrar forskning av hög kvalitet.
            Ökad effektivitet, inverkan och kvalitet inom nordiskt forskningssamarbete
            är huvudmål och att därmed bidra till att Norden ska vara världsledande
            inom forskning och innovation.
          </p>
          <p xml:id="i-W1cfbKzLo6UVtib9hPpPk8">
            Med anledning av detta är det positivt att lyfta fram förutsättningar
            för forskning inom bland annat friluftsliv, både ur ett nationellt
            intresseperspektiv och i det nordiska samarbetet.
          </p>
        </div>
        <div xml:id="i-X718GgEcK1EyjcXU86pXhL" type="signatureBlock">
          <list xml:id="i-9bSRXVNSbmfU5senc3Qzj4">
            <item xml:id="i-CAqUUtHhxx8EzuJYZDz53R" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
            <item xml:id="i-WHpCi9vyNPWnuYKXwE8yqo" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-FgS7MZRYgzqxJdjLNkCkua" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-DfxEMexXSMVvJD9x2vi9wu" who="unknown" type="signature">
              Jonas Andersson i Linghem (SD)
            </item>
          </list>
        </div>
      </div>
    </body>
  </text>
</TEI>
