<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__58/mot_1966__ak__58-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 58 år 1966 7
          </p>
          <p>
            Nr 58
          </p>
          <p>
            Av herr Lindahl, om åtgärder för att åstadkomma trafiksäkrare
            bilar.
          </p>
          <p>
            (Lika lydande med motion nr 30 i Första kammaren)
          </p>
          <p>
            Trots ett omfattande trafiksäkerhetsarbete har man inte på många
            år gjort något väsentligt åt bilarnas grundkonstruktion. På många
            punkter skulle det enligt experternas mening utan större kostnader
            vara möjligt att just i detta avseende öka säkerheten. Icke utan
            fog anses det att tekniker och formgivare har sitt intresse i
            första hand inriktat på bilarnas fart och utseende. Minst sagt
            uppseendeväckande är exempelvis de siffror AB Svensk Bilprovning
            nyligen publicerade om våra äldre bilars dåliga bromssystem. Kanske
            den rapporten kan leda till en aktivare insats av bilfabrikanternas
            konstruktionsavdelningar, exempelvis genom införande av ett bromsledningssystem
            som ej kan förstöras av rost. Dagens bilar har nämligen egenskaper
            som bidrar till att öka olycksfallsris- kerna i trafiken. Bilarnas
            fortlöpande förbättringar gäller i första hand komfort, utseende
            och fartegenskaper. Fartresurserna ökar ständigt, men i grundkonstruktionen
            har ingenting gjorts som ökar säkerheten. Det har exempelvis av
            laborator Bertil Aldman påpekats att polisens utred- ningar ofta
            visar att bilen vid olyckstillfället haft låsta hjul. Om man bromsar
            en bil så att hjulen låses förlorar man helt förmågan att styra
            den. Styrningen av bilen upphör att fungera i det ögonblick man
            bäst behöver den. Enligt exper- ternas mening kan för en blygsam
            merkostnad (cirka 300 kronor) införas ett bromssystem (bromstrycksregulator)
            som inte låser hjulen vid en inbromsning. Den goda sikten i en
            bil är ett ofta åberopat försäljningsargument. Därför byggs bilar
            där det mellan rutorna sitter små spröda stolpar upp till taket,
            vilket gör bilarna till livsfarliga råttfällor om de slår runt.
            Även om vagns- korgen inte trycks samman är risken för personskador
            mycket stor genom olämpligt konstruerade och placerade inredningsdetaljer.
            Bilfabrikanterna framhåller att den goda sikten runtom är en säkerhets-
            faktor. Det är då märkligt att man underdimensionerar defrostersystemet
            så att det kan vara svårt att hålla rutorna fria. Bilarnas belysningsanordningar
            måste betecknas som undermåliga, då det numera är tekniskt möjligt
            att utrusta bilarna med polariserat ljus och insatser i vindrutorna
            vilket gör att man, om alla bilar har sådan utrustning, kan mötas
            med helljus utan att blända varandra. Kostnaden per bil kan beräknas
            till
          </p>
          <pb facs="riksdagen-motions-pdf/data/1966/mot_1966__ak__58/mot_1966__ak__58-002.pdf"/>
          <p>
            8 Motioner i Andra kammaren, nr 58 år 1966
          </p>
          <p>
            300—500 kronor. En FN-konvention föreskriver gult ljus i alla
            blinkers över hela världen för att nå en säkerhetsskapande enhetlighet.
            USA har icke skrivit under konventionen med motiveringen att ”det
            skulle hämma deras designers”. Sverige har signerat FN-konventionen
            men tillämpar den inte. En ändring av de importerade bilarnas
            blinkers, i enlighet med konventionen, skulle per bil kosta 30—50
            kronor. Det är sannolikt bilfabrikanternas strävan att ständigt
            pressa farterna uppåt som utgör den största faran. 120—150 km
            i timmen är nu för tiden inga ovanliga farter. Utländska undersökningar
            ger vid handen att kurvan över döda i trafik- olyckor stiger mycket
            snabbt vid varje ökning av farten. I Sverige kan utländska bilar
            köpas med över 400 hkr/motor. Vissa nya modeller har en lätt lutande
            bakruta. De saknar ofta utanpåsittande backspegel och vid dåligt
            väder finns det knappast någon chans att se bakåt genom en sådan
            ruta. I Tyskland och Frankrike planerar man nu att införa speciella
            förartillstånd för de snabbaste vagnarna. Sådana tillstånd kan
            erhållas av dem som bevisat att de kan köra så snabba vagnar —
            och att de behöver dem. I USA har vissa försäkringsbolag slutat
            att försäkra vissa typer av översnabba bilar. En populär sportbil
            har i en svensk facktidning fått följande betyg: ”Minst lyckad
            detalj — — — är formgivningen som ger dåliga siktförhållanden.”
            En annan populär sportvagnsmodell ges följande betyg: ”Accelerationsförmågan
            är hisnande men ofta ganska besvärande speciellt som bakhjulens
            väggrepp var alltför svagt — — — ” Om en tredje välkänd bilmodell
            säger facktidskriften följande: ”Köregenska- perna står inte i
            något som helst förhållande till fartresurserna. Jag fann den
            obehaglig att köra annat än i lugn promenadtakt och kurvtagningen
            skedde med en obehaglig serie kast mellan under- och överstyrning
            som knappast ingav förtroende. Bromsarna var helt otillräckliga
            på den bil av 1965 års modell jag körde.” Tidningen Motor har
            funnit att människan för att svara mot bilteknikernas konstruktioner
            borde ha följande egenskaper: Ena benet skall vara en decimeter
            kortare än det andra. Ena foten skall vara utvriden i rät vinkel
            till benet. Ena armen bör helst vara längre än den andra. Friskluftsintaget
            sitter fortfarande på många bilar i höjd med avgasröret på den
            bil som står framför i kön, och bullernivån i bilarna är oftast
            sådan att den överstiger vad som är tillåtet i en mekanisk verkstad.
            Är det exempelvis farligare om bensintanken placeras i det främre
            bagage- utrymmet i bilar med motorn bak? Sådana förmodanden görs
            ofta, men någon på fakta grundad undersökning har aldrig gjorts.
            Så långt skall den svenska expertisen åberopas. Sammanfattningsvis
            kan anföras att kritiken gentemot bilfabrikanterna för deras nonchalans
            av säker-
          </p>
          <pb facs="riksdagen-motions-pdf/data/1966/mot_1966__ak__58/mot_1966__ak__58-003.pdf"/>
          <p>
            Motioner i Andra kammaren, nr 58—59 år 1966 9
          </p>
          <p>
            hetskraven är svidande och att man även utomlands har uppmärksammat
            dessa företeelser. Att det går att bygga trafiksäkrare bilar erkänns
            av alla bilfabrikanter, men intresset för en insats på detta område
            tycks inte vara så stort. Samhället har ansvaret för att bilsäkerheten
            inte försummas av fabrikan- terna. Vad som från samhällets sida
            kan göras på detta område måste skynd- samt kartläggas. Med hänvisning
            till vad ovan anförts hemställes, att riksdagen i skrivelse till
            Kungl. Maj:t måtte anhålla om utredning och förslag angående vad
            som kan göras i bilarnas grundkonstruktion och utrustning för
            att nå en ökad säkerhet och i samband därmed hur typbesiktningen
            skall kunna effek- tiviseras och i högre grad inriktas på människans
            förmåga att klara de krav som ställs i den ökande trafiken.
          </p>
          <p>
            Stockholm den 14 januari 1966
          </p>
          <p>
            Essen Lindahl
          </p>
          <p>
            Nr 59
          </p>
          <p>
            Av herr Carlsson i Tyresö, angående minoritetsrepresentationen
            i kom- munernas styrelser.
          </p>
          <p>
            (Lika lydande med motion nr 32 i Första kammaren) Stockholm den
            18 januari 1966
          </p>
          <p>
            Ingvar Carlsson
          </p>
        </div>
      </div>
    </body>
  </text>
</TEI>
