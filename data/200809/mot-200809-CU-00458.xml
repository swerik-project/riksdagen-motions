<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00458">
  <teiHeader>
    <fileDesc>
      <titleStmt>
        <title>Tvångsäktenskap och arrangerade äktenskap</title>
        <author corresp="i-548HUVvKe8n48M3pQmFeUC">av Amineh Kakabaveh (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tvångsäktenskap och arrangerade äktenskap</title>
          <idno type="rdwebb">GW02C458</idno>
          <rs type="number">C458</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C458/text</ref>
          <ref type="dokument_url_html">http://data.riksdagen.se/dokument/GW02C458</ref>
          <ref type="dokumentstatus_url_xml">http://data.riksdagen.se/dokumentstatus/GW02C458</ref>
          <ref type="doc">http://data.riksdagen.se/fil/EBEA39D6-79E2-43D5-AA31-CD58CF09174E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EAiLoqDv4bpwFqjfJCrnV1" type="signed"/>
        <correspContext corresp="i-EAiLoqDv4bpwFqjfJCrnV1">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-8RksRBJ3s4Es12ZhdszJhD" type="numbering">
          <date when="2008-10-09"/>
        </correspAction>
        <correspAction xml:id="i-3ekrcnnGw4Ts8us3UFL3np" type="submission">
          <date when="2008-10-07"/>
        </correspAction>
        <correspAction xml:id="i-SQ2UkLAcLxNwZvDEdsVA19" type="transfer">
          <date when="2008-10-07"/>
        </correspAction>
        <correspAction xml:id="i-RzQFp9yb81kfrfPtosQGqy" type="assigned"/>
        <correspContext corresp="i-RzQFp9yb81kfrfPtosQGqy">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6ZaFCKGStGhn67FtNzMNNf" type="motBody">
        <div xml:id="i-Y3uc256LRTfJm11SecK6hH" type="motProposal" subtype="förslag">
          <head xml:id="i-TC7fU4SdrT4BTPeqdAngdv">
            Förslag till riksdagsbeslut
          </head>
          <list xml:id="i-4zqLsPR1n8QqaEk5aYCFUL" style="ol">
            <item xml:id="i-Nf2FPQpENTKnT2xBn275J4">
              Riksdagen tillkännager för regeringen som sin mening vad som
              anförs i motionen om att dispensmöjligheten i äktenskapsbalken
              när det gäller äktenskap för barn under 18 år ska tas bort.
            </item>
            <item xml:id="i-JhQnwfaRj2JaYzMH4nXTgw">
              Riksdagen tillkännager för regeringen som sin mening vad som
              anförs i motionen om att ungdomar ska omhändertas enligt LVU vid
              misstanke om tvångsäktenskap. 1
            </item>
            <item xml:id="i-DdeocLyaYGtofkoubxj5qZ">
              Riksdagen tillkännager för regeringen som sin mening vad som
              anförs i motionen om automatisk skuldavskrivning för kvinnor som
              av familj eller en f.d. make skuldsätts för att försvåra skilsmässa
              vid tvångsäktenskap.
            </item>
            <item xml:id="i-GLMfbuQmMitrZVK4xThMhy">
              Riksdagen tillkännager för regeringen som sin mening vad som
              anförs i motionen om att sekretesskydd inte ska försvåra kontraktsskrivning
              för att ta lån, avbetala lån eller hyra lägenhet.
            </item>
          </list>
          <p xml:id="i-ChaNMuRGKJmPxPH7DRXYZM">
            1 Yrkande 2 hänvisat till SoU.
          </p>
        </div>
        <div xml:id="i-LjtrB6SUY2ijjpdh9JiVqe" type="motContent">
          <head xml:id="i-E668K22FtCz2J2nKZsJ7sn" type="h1">
            Arrangerade äktenskap och tvångsäktenskap
          </head>
          <p xml:id="i-4XFTb9R64ruH4XcQtgtv8m">
            Ett stort problem som makthavare och myndigheter länge har blundat
            för är arrangerade äktenskap och tvångsäktenskap gällande barn
            och ungdomar. Äktenskapet har historiskt sett ofta reglerats av
            patriarkala, politiska, sociala och ekonomiska intressen snarare
            än av personliga önskemål baserade på känslor. Äktenskapet har
            också använts som en lösning. Ett exempel, som en gång i tiden
            praktiserades i Sverige, är att om en ogift kvinna blivit våldtagen
            och våldtäktsmannen var villig att gifta sig med sitt offer kunde
            han undgå straff. I många etniska och sociala grupper råder outtalade
            normer som gör att man gifter sig inom den egna gruppen.
          </p>
          <p xml:id="i-BLiNF8xfPLYCeCaRgfQrTk">
            Arrangerade äktenskap och tvångsäktenskap förekommer fortfarande
            i stora delar av världen. I grupper med starka hedersnormer ses
            äktenskapet ofta som hela familjens och släktens angelägenhet,
            och arrangerade äktenskap, det vill säga att pojken och flickan
            inte själva väljer varandra utan att det är föräldrar eller släkt
            som utser äktenskapspartner, är vanliga. Hemgift, brudgåvor och
            brudpris förekommer också i varierande grad, vilket är en faktor
            som kan påverka kvinnors utsatthet i äktenskapet (Cinthio 2007).
            Även en vuxen kvinna som är gift och har barn kan vara utsatt
            för stark kontroll av sin familj och det sociala trycket kan göra
            att hon stannar kvar i ett dåligt äktenskap. Se till exempel Shalhoub-Kevorkian
            (2006) om släktrelationer i Palestina och Sirman (2004) om släktrelationer
            i Turkiet och Socialstyrelsens rapport Frihet och ansvar.
          </p>
          <p xml:id="i-J8sEWdJ7LKaAQHvPq1JDDL">
            Det finns en form av arrangerat äktenskap som innebär att två
            familjer eller släkter byter kvinnor med varandra. Om en manlig
            medlem i familjen vill gifta sig och familjen inte har råd att
            betala brudpris och smycken kan dottern i familjen giftas bort
            med en man från den andra släkten och ingen betalar brudpris och
            smycken.
          </p>
          <p xml:id="i-C7snkcKsKrmmCn49jNrmyK">
            Om ett äktenskap genomförs mot den ena eller båda parters vilja
            så är det ett tvångsäktenskap. Det kan i praktiken vara svårt
            att dra någon klar skiljelinje mellan arrangerade äktenskap och
            tvångsäktenskap då parterna i ett arrangerat äktenskap kan vara
            utsatta för starka påtryckningar och förväntningar, vilket gör
            det svårt att urskilja och följa den egna viljan. Äktenskap kan
            i vissa fall användas som ett medel att skapa fred mellan två
            släkter som befinner sig i konflikt med varandra.
          </p>
          <p xml:id="i-9rtUjAPjz3MndqhDZSMNJY">
            I dagens Sverige kan också arrangerade äktenskap och tvångsäktenskap
            utgöra ett medel för att få hit släktingar som kanske lever under
            svåra förhållanden i hemlandet.
          </p>
          <p xml:id="i-57Rcg5fB32jomsZPxpSfox">
            Även om äktenskap numera är förbjudet för individer under 18
            år så kan detta kringgås genom att flickor bortlovas i tidig ålder
            för att sedan gifta sig när de nått myndig ålder. Andra anledningar
            till tvångsäktenskap kan vara när en ung kvinna blir gravid eller
            upptäcks ha en pojkvän. Familjen eller släkten kan också utöva
            stark press på flickan att gifta sig med den hon har en relation
            med eller med någon annan man.
          </p>
          <p xml:id="i-P1gxt2QQj6gmauMRhKGY6Q">
            Ibland kan också flickor som utsatts för sexuella övergrepp giftas
            bort för att familjen ska undgå skammen. Även pojkar och män kan
            drabbas av arrangerade äktenskap eller tvångsäktenskap. Regelrätt
            tvång då ungdomar handgripligen tvingas till äktenskap är ovanligt.
            Istället väljer familjen att genom manipulation, förmåner eller
            hot om indragen kärlek, övertyga den unge att ingå äktenskap mot
            sin vilja. Om det börjar tisslas och tasslas bakom ryggen på den
            unge eller om släktingar börjar ringa och komma hem utan någon
            särskild anledning finns det en risk att familjen planerar ett
            äktenskap. Om barnkonventionen i praktiken ska omfatta alla barn
            så måste våra lagar mot tvångsäktenskap förtydligas.
          </p>
          <head xml:id="i-R8F6UrntYiekBHM7vuPsub" type="h2">
            Dispensmöjligheten i äktenskapsbalken
          </head>
          <p xml:id="i-7Wwp7JfAXocqXx1PGwGrH3">
            Sedan 2004 får endast personer över 18 år vigas av svensk vigselförrättare.
            Man har också förtydligat att barnäktenskap och tvångsäktenskap
            som har ingåtts i annat land inte accepteras i Sverige. Det finns
            fortfarande möjlighet att söka dispens från åldersgränsen hos
            länsstyrelsen. Med undantag från vissa län sker detta mycket sällan.
            I de fall som detta ändå sker har socialnämnden möjlighet att
            påverka ärendet genom det yttrande som nämnden ska avge. Flera
            remissinstanser som uttalat sig om förslagen i Barnäktenskapsutredningen
            (SOU 2008:41) anser att möjligheten för länsstyrelsen att bevilja
            dispens för att barn ska kunna gifta sig bör tas bort.
          </p>
          <p xml:id="i-UaqdHBvJu5YWeAHaPoEzkY">
            Regeringen bör därför återkomma med förslag till lagändring som
            innebär att dispensmöjligheten i äktenskapsbalken när det gäller
            äktenskap för barn under 18 år tas bort. Detta bör riksdagen som
            sin mening ge regeringen till känna.
          </p>
          <head xml:id="i-FWXJhxp2jjeqUFUFffkzT7" type="h2">
            Omhändertagande enligt LVU
          </head>
          <p xml:id="i-4nAjhjfpcBEQcAqFkahfHu">
            Det finns stor risk att familjen planerar att gifta bort en ung
            flicka om hon vill gifta sig med någon som familjen ogillar eller
            om familjen har upptäckt att hon har sexuella erfarenheter. Unga
            pojkar som missbrukar eller är kriminella kan tvingas till äktenskap
            om familjen anser att pojken kommer att mogna med det ansvar som
            ett äktenskap innebär. Varje år inför jul- och sommarledighet
            blir ett antal ungdomar oroliga inför resan till ursprungslandet
            då de misstänker att familjen kommer att lova bort eller gifta
            bort dem mot deras vilja. Ungdomarna vill följa med och träffa
            släkten, men känner också rädsla för att tvingas eller övertalas
            till bortlovning eller äktenskap. Detta gäller både för flickor
            och pojkar. Många ungdomar går med på bortlovning eller äktenskap
            eftersom de inte hittar en annan lösning, är rädda eller inte
            vill mista sin familj.
          </p>
          <p xml:id="i-UBi1iH5MFtjrE6AhecnQDk">
            För att skydda utsatta ungdomar från att giftas bort mot sin
            vilja bör det finnas möjlighet för socialnämnden att omhänderta
            ett barn enligt LVU vid misstanke om att tvångsäktenskap har ingåtts
            eller planeras. Detta bör riksdagen som sin mening ge regeringen
            till känna.
          </p>
          <head xml:id="i-UNZseCdkQUxLUdxTqVuxii" type="h2">
            Ekonomiska konsekvenser av tvångsäktenskap
          </head>
          <p xml:id="i-DhQWXeWXNNtzcbAwcCGSRA">
            De problem som kan drabba kvinnor som utsatts för tvångsäktenskap
            är många. Konsekvenserna för den utsatta personen kan bli rymning,
            alkoholism, depression och självmord. Den här typen av äktenskap
            som inte bygger på kärlek och respekt innebär även ofta konflikter
            mellan de gifta, som misshandel av kvinnan, sexuell frustration
            hos båda parter, hälsoproblem etcetera. Det är även vanligt att
            en utsatt kvinna drabbas av stora ekonomiska problem som hänger
            samman med att familjen eller maken försöker försvåra skilsmässa
            genom att sätta henne i skuld. Detta är oacceptabelt. I de fall
            där kvinnan kan visa att skuldsättningen ingått som ett led i
            att förtrycka henne och få henne att stanna kvar i ett tvångsäktenskap
            bör därför hennes del av skulderna avskrivas alternativt skrivas
            över på maken.
          </p>
          <p xml:id="i-AZ8x6QcGbo4v7ebdJfeuAL">
            Regeringen bör därför återkomma med ett förslag på automatisk
            skuldavskrivning för kvinnor som av familj eller en före detta
            make skuldsätts för att försvåra skilsmässa vid tvångsäktenskap.
            Detta bör riksdagen som sin mening ge regeringen tillkänna.
          </p>
          <p xml:id="i-E3oYJMiok4Lc4FZkqGBeiW">
            Vidare leder tvångsäktenskap ofta till att kvinnan måste gå under
            jorden av rädsla för repressalier från familj eller en före detta
            make. Att leva med skyddade personuppgifter eller sekretessmarkering
            innebär att en mängd vardagliga handlingar plötsligt blir till
            problem. Det kan vara svårt för den drabbade kvinnan att ta lån,
            skriva kontrakt på en lägenhet och så vidare.
          </p>
          <p xml:id="i-HXHWfeuRXqCK7DnXJQM6AB">
            Regeringen bör därför återkomma med förslag till lagstiftning
            som innebär att sekretesskydd inte ska försvåra kontraktsskrivning
            för att ta lån, avbetala lån eller hyra lägenhet. Detta bör riksdagen
            som sin mening ge regeringen tillkänna.
          </p>
        </div>
        <div xml:id="i-2QXcjWbUdzTrauw6RDRjV8" type="signatureBlock">
          <list xml:id="i-D4zjCCcCGhG9r5g3yqoiuN">
            <item xml:id="i-LFb2V9x8R8VSAqxA9vVWe" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
          </list>
        </div>
      </div>
    </body>
  </text>
</TEI>
