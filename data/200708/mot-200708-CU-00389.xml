<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00389">
  <teiHeader>
    <fileDesc>
      <titleStmt>
        <title>Namnlagen</title>
        <author corresp="i-4Dcng9UMFeup6hmkB6yX74">av Gustav Blix (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Namnlagen</title>
          <idno type="rdwebb">GV02C389</idno>
          <rs type="number">C389</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C389/text</ref>
          <ref type="dokument_url_html">http://data.riksdagen.se/dokument/GV02C389</ref>
          <ref type="dokumentstatus_url_xml">http://data.riksdagen.se/dokumentstatus/GV02C389</ref>
          <ref type="doc">http://data.riksdagen.se/fil/B7ED4BF3-0D2D-4005-9952-7E5BBFBCB56D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Dcng9UMFeup6hmkB6yX74</idno>
            <name>Gustav Blix</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L1BvtHLpocwyEvFgfiVYzt" type="signed"/>
        <correspContext corresp="i-L1BvtHLpocwyEvFgfiVYzt">
          <note type="signatory" corresp="i-4Dcng9UMFeup6hmkB6yX74"/>
        </correspContext>
        <correspAction xml:id="i-BTZgBed7xuu7tTbwn85g2z" type="referral">
          <date when="2007-10-16"/>
        </correspAction>
        <correspAction xml:id="i-LL47LXs9Uyq34XMyyGAHsB" type="dismissal">
          <date when="2007-10-16"/>
        </correspAction>
        <correspAction xml:id="i-HEWiXJRhxDvzk345EBpAdu" type="numbering">
          <date when="2007-10-09"/>
        </correspAction>
        <correspAction xml:id="i-Rx5QrPVFMgew8PQdUdXPD8" type="submission">
          <date when="2007-10-05"/>
        </correspAction>
        <correspAction xml:id="i-JHd28d6DeSnjCBmE8XuDCm" type="transfer">
          <date when="2007-10-05"/>
        </correspAction>
        <correspAction xml:id="i-TD1zvwGmkj9sW1BDeGjF7y" type="assigned"/>
        <correspContext corresp="i-TD1zvwGmkj9sW1BDeGjF7y">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7MF8awsiXYwf8xwxg6SsAa" type="motBody">
        <div xml:id="i-GjpHCycaY4EtCeRfqopbNd" type="motProposal" subtype="förslag">
          <head xml:id="i-UFJ1vdEwQLGTJrJwR47R8M">
            Förslag till riksdagsbeslut
          </head>
          <p xml:id="i-3mw6TV6Z1B1fMftkJkcE4P">
            Riksdagen tillkännager för regeringen som sin mening vad som
            anförs i motionen om behovet av en moderniserad namnlag.
          </p>
        </div>
        <div xml:id="i-2sNH71CphTYynYLto8Ts8K" type="motContent">
          <head xml:id="i-QXdQqDskPot76mPAACut8q" type="h1">
            Motivering
          </head>
          <p xml:id="i-AQcPn59BenbUaawAT7ZUJh">
            I många år har frågan om en översyn och modernisering av namnlagen
            diskuterats. För egen del grundar sig mitt engagemang i denna
            fråga i en övertygelse om att vi alla äger rätt till makten över
            våra egna liv. Därför borde det vara den enskilde medborgaren
            som äger rätten att välja sitt namn. Staten har länge reglerat
            denna fråga i syfte att försöka registerföra och hålla ordning.
            Detta är dock inget hållbart argument sedan staten redan år 1947
            beslutade att införa personnummer för att klara denna uppgift.
            Därmed faller det vanligast använda argumentet för att inte låta
            var och en själv få välja sitt eget namn. Ändå kan det finnas
            anledning att reglera hur detta ska gå till, förslagsvis i form
            av en särskild namnlag. Men den namnlag vi idag har är inte bara
            alltför begränsad i vad den tillåter. Den är också alltmer omodern.
          </p>
          <p xml:id="i-5caPYs6jbPbeazAxoSAVbp">
            Riksdagen har därför redan år 2001 påtalat för regeringen att
            tiden är mogen för att se över namnlagen. På våren 2005 beslutade
            riksdagen att tillkännage att regeringen bör ta initiativ till
            en översyn av namnlagen (bet. 2004/05:LU13, rskr. 180). Detta
            mot bakgrund av att bland annat Patent- och registreringsverket
            (PRV) belyst behovet av att namnlagen ses över och att rättsreglerna
            bättre anpassas till samhällsmedborgarnas behov av att ändra sina
            namn på ett lättbegripligt och rättssäkert sätt.
          </p>
          <p xml:id="i-4SE2bQgDFgr3mWu4WEoZ6Q">
            Men trots återkommande uppmaningar från riksdagen genomförde
            den förra socialdemokratiska regeringen inte någon översyn av
            namnlagen. Däremot lovade den dåvarande justitieministern Thomas
            Bodström i sitt svar på en skriftlig fråga (2005/06:2010 om översyn
            av namnlagen) från Martin Andreasson (fp) att han avsåg att under
            hösten 2006 återkomma med besked om hur arbetet kommer att bedrivas
            vidare.
          </p>
          <p xml:id="i-4AYCbeSmQowWeCyJaaQmBc">
            Själv motionerade jag i denna fråga i motion 2006/07:C246 som
            riksdagen behandlade i betänkande 2006/07:CU16. Utskottet beslutade
            att avslå motionen med hänvisning till att det redan pågår arbete
            i den fråga som motionen behandlade. Nu har ytterligare ett år
            gått utan att något förslag presenterats. Det är därför fortsatt
            angeläget att regeringen går riksdagen till mötes och skyndsamt
            genomför den utlovade översynen av namnlagen. I detta arbete bör
            en diskussion föras om både förnamn, mellannamn och efternamn.
            Vidare bör internationellt privaträttsliga frågor tas upp, liksom
            frågor som rör handläggningen av mål och ärenden.
          </p>
          <p xml:id="i-WkTvFEXHpALiaitHXHoNYz">
            Till exempel bör möjligheterna att byta namn till gårdsnamn utökas
            och bestämmelserna om mellannamn förändras så att makar ska kunna
            bära både ett gemensamt efternamn och ett gemensamt mellannamn.
            Det bör också bli möjligt att överföra mellannamn från föräldrar
            till barn. Dessutom bör makar kunna lägga samman sina tidigare
            efternamn och skapa ett nytt och gemensamt familjenamn ett dubbelnamn
            både med och utan bindestreck.
          </p>
          <p xml:id="i-JRhWFkqsnJVyRTHPtqKDXe">
            Ambitionen med översynen bör vara att ge människor större möjlighet
            att själva välja namn. Namnlagen ska därför i första hand utformas
            efter människors behov och inte byråkraternas önskemål om till
            exempel enkel registerföring. För detta ändamål finns som sagt
            sedan 60 år våra personnummer.
          </p>
        </div>
        <div xml:id="i-Q51FxoPBYRwuYaBtmz4Hg8" type="signatureBlock">
          <list xml:id="i-UzE5FuLxuiQepMhqHtzHMD">
            <item xml:id="i-5sMBvSz42nHGykzBDyFW1r" who="i-4Dcng9UMFeup6hmkB6yX74" type="signature">
              Gustav Blix (m)
            </item>
          </list>
        </div>
      </div>
    </body>
  </text>
</TEI>
