<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01163">
  <teiHeader>
    <fileDesc>
      <titleStmt>
        <title>om ny målsättning för det svenska u-landsbiståndet.</title>
        <author>av herr Olsson i Kil</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ny målsättning för det svenska u-landsbiståndet.</title>
          <idno type="rdwebb">FY021163</idno>
          <rs type="number">1163</rs>
          <ref type="dokument_url_text">http://data.riksdagen.se/dokument/FY021163/text</ref>
          <ref type="dokument_url_html">http://data.riksdagen.se/dokument/FY021163</ref>
          <ref type="dokumentstatus_url_xml">http://data.riksdagen.se/dokumentstatus/FY021163</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JkBuEbPJzNXg4dGGNWL2hR" type="signed"/>
        <correspContext corresp="i-JkBuEbPJzNXg4dGGNWL2hR">
          <note type="signatory" corresp="i-XGgCQfA3Kci4uNfiMH5wvj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1163/mot_1975__1163-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1975:1163 9
          </p>
          <p>
            Nr 1163
          </p>
          <p>
            av herr Olsson i Kil om ny målsättning för det svenska u-landsbiståndet.
          </p>
          <p>
            Skillnaderna i levnadsstandard mellan jordens rika och fattiga
            folk fort- sätter att öka. Det material som under 1974 presenterades
            inför de båda FN-konferenserna om befolknings- och livsmedelsfrågor
            visade med all önskvärd tydlighet att stora krav även fortsättningsvis
            måste ställas på de rika länderna i vad gäller resursöverföringar
            till de fattiga länderna. Bilden från de senaste åren är i huvudsak
            oförändrad, med den viktiga reservationen att de oljeexporterande
            ländernas exportinkomster ökat så dramatiskt att u-landsblocket
            som helhet synes ha förbättrat sin situation. Verkligheten bakom
            denna statistik torde emellertid vara klar för alla. Situationen
            för de icke oljeexporterande u-länderna har ytterligare förvärrats
            genom dåliga skördar och höjda oljepriser. De rika ländernas bistånd
            har stagnerat eller sjunkit. Av allt att döma kommer Sverige att
            uppnå det s. k. enprocentsmålet för u-landsbiståndet budgetåret
            1975/76. Detta sker många år för sent. Att målet till sist uppnås
            är resultatet av träget opinionsbildningsarbete av vissa politiska
            organisationer och folkrörelser. De som motsatt sig kravet på
            ett snabbare uppnående av enprocentsmålet har bedrivit en egendomlig
            och motsägelsefull argumentering. Ibland har man hävdat att den
            svenska bruttonationalprodukten ökat så snabbt att enprocentsmålet
            blivit för högt, ibland har samma personer hävdat att den svenska
            resurstillväxten varit alltför långsam. Ett mycket vanligt sätt
            att resonera har varit att frågan om kvantitet är mindre viktig
            än frågan om biståndets kvalitet, alltså innehåll, inriktning
            m. m. Hur viktigt det än är att diskutera biståndets inriktning
            och innehåll, kan det emellertid aldrig bli ointressant att diskutera
            biståndets kvantitet, ty kvantiteten är det enda måttet på vår
            redobogenhet att avstå från egen välfärdsökning. Allra mest absurt
            har de argumenterat som menat att det inte fanns någon anledning
            att stödja ett snabbare uppnående av enprocentsmålet, eftersom
            detta ändå var alltför lågt — som om det goda vore det bästas
            fiende. I flera år betonades från många håll att enprocentsmålet
            var att betrakta som ett etappmål. Argumentet användes också av
            socialdemokratiska po- litiker, i viss polemik just mot dem som
            hävdade att enprocentsmålet var satt för lågt. När den senast
            framlagda långtidsutredningen kom, stod det emellertid klart att
            man inom finansdepartementet var inställd på att inte längre öka
            biståndets andel av BNP. Denna uppfattning har senare blivit bekräftad.
          </p>
          <pb facs="riksdagen-motions-pdf/data/1975/mot_1975__1163/mot_1975__1163-002.pdf"/>
          <p>
            Mot. 1975:1163 10
          </p>
          <p>
            Detta är en djupt oroande åsiktsförskjutning. Undersökningar
            visar att det svenska u-landsbiståndet omfattas med förståelse
            inom stora delar av svenska folket. Det är visserligen sant att
            opinionsundersökningar brukar visa att endast en mindre del vill
            höja biståndet. Emellertid brukar dessa undersökningar visa att
            det inte heller finns någon majoritet för en minsk- ning av biståndet.
            Inom den engagerade delen av svensk ungdomsopinion finns en massiv
            och nära nog enhällig opinion för ytterligare svenska insatser
            för att överbrygga klyftan mellan jordens rika och fattiga länder.
            Ökningen av biståndets andel av BNP måste tillåtas fortsätta.
            Under för- utsättning att BNP fortsätter att öka, innebär detta
            att svenska folket endast måste avstå en del av välståndsökningen.
            Mot bakgrund av de rådande utvecklingstendenserna i världen, som
            antytts inledningsvis, vore det orim- ligt att inte räkna med
            kraftiga höjningar av biståndsvolymen i framtiden. Enprocentsmålet
            har varit värdefullt. Många, för vilka det varit besvä- rande,
            har hävdat att det snedvridit debatten, men det är uppenbart att
            existensen av en klar målsättning gjort det lättare att öka biståndets
            volym. Det vore önskvärt att riksdagen antog en ny målsättning.
            En effektiv bi- ståndsverksamhet förutsätter planering. Det är
            därför önskvärt att bistånds- organet SIDA redan i år får planeringsramar,
            som innebär en fortsatt ökning av biståndets andel av BNP. Den
            pågående biståndsutredningen får, enligt direktiven, inte behandla
            frågan om biståndets volym. Det är därför nödvändigt att regeringen
            i annan ordning förbereder ett beslut om biståndets utveckling
            i framtiden. Riksdagen bör i år fatta beslut om en ny målsättning
            för biståndets storlek i relation till BNP. Även om krav på högre
            procenttal förekommit i debatten, torde det lämpligaste vara att
            den nya målsättningen skall vara ett uppnående av 2 96 av BNP.
            Med rimliga antaganden om BNP:s tillväxt innebär detta, med de
            senaste årens ökningstakt, att målet bör kunna uppnås i början
            av 1980-talet. Sammanfattningsvis talar såväl opinionsbildningsskäl
            som hänsynen till SIDA:s planering för att årets riksdag fastställer
            en ny målsättning för det svenska biståndsanslagets storlek, lämpligen
            i relation till bruttonational- produkten. Med hänvisning till
            det anförda hemställs att riksdagen hos regeringen begär att till
            innevarande riksmöte få förslag till planeringsramar för den svenska
            biståndsverk- samheten, som innebär ett uppnående av tvåprocentsmålet
            i början av 1980-talet.
          </p>
          <p>
            Stockholm den 24 januari 1975
          </p>
          <p>
            BILLY OLSSON (fp) i Kil
          </p>
        </div>
      </div>
    </body>
  </text>
</TEI>
