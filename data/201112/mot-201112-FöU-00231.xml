<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00231">
  <teiHeader>
    <fileDesc>
      <titleStmt>
        <title>Personalförsörjning och värnplikt</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personalförsörjning och värnplikt</title>
          <idno type="rdwebb">GZ02Fö231</idno>
          <rs type="number">Fö231</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö231/text</ref>
          <ref type="dokument_url_html">http://data.riksdagen.se/dokument/GZ02Fö231</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö231</ref>
          <ref type="doc">http://data.riksdagen.se/fil/58579DE7-125F-4C32-9D0B-84AF42BA3C4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8WDyTVHR4mKU1veAHSaqMM" type="signed"/>
        <correspContext corresp="i-8WDyTVHR4mKU1veAHSaqMM">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-M9A4r1wpQhH4ZVdQ2M8K6h" type="numbering">
          <date when="2011-10-10"/>
        </correspAction>
        <correspAction xml:id="i-BVi7jYqUCvZwp4QC3FkVfy" type="submission">
          <date when="2011-10-05"/>
        </correspAction>
        <correspAction xml:id="i-CzXH2BkLTwjoSbRryPejuw" type="transfer">
          <date when="2011-10-05"/>
        </correspAction>
        <correspAction xml:id="i-2Q3hohFx5UN3QHkph4vFqG" type="assigned"/>
        <correspContext corresp="i-2Q3hohFx5UN3QHkph4vFqG">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-76MMihXcr4Pqf1RdTkU9aq">
            1 Förslag till Riksdagsbeslut
          </head>
          <list style="ol">
            <item xml:id="i-Jj2eHL6EaUercuBZS32BCo">
              Riksdagen tillkännager för regeringen som sin mening vad som
              anförs i motionen om att begränsa antalet heltidsanställda soldater.
            </item>
            <item xml:id="i-68jrRuBEDqCzz1i7oYuwoe">
              Riksdagen tillkännager för regeringen som sin mening vad som
              anförs i motionen om en ökad ambition för hemvärnet.
            </item>
            <item xml:id="i-3rqnuw8wPzRF3k6qU5RSQC">
              Riksdagen tillkännager för regeringen som sin mening vad som
              anförs i motionen om hemvärnets eget ansvar.
            </item>
            <item xml:id="i-SsTAvJ3vkjawGvjRt2VFL2">
              Riksdagen tillkännager för regeringen som sin mening vad som
              anförs i motionen om en ny handlingsplan för jämnare könsfördelning.
            </item>
            <item xml:id="i-MCvXBcMGuNv3xTCBax2NB2">
              Riksdagen tillkännager för regeringen som sin mening vad som
              anförs i motionen om ett återinförande av pliktlagen.
            </item>
            <item xml:id="i-CrZRMmWaR5CxcwweUQ8vvW">
              Riksdagen tillkännager för regeringen som sin mening vad som
              anförs i motionen om ett stabilt personalförsörjningssystem.
            </item>
          </list>
        </div>
        <div type="motContent">
          <head xml:id="i-MmgQW2yep68TYgNTLFiWM4" type="h1">
            2 Inledning
          </head>
          <p xml:id="i-NVSkCfP3JQxK79htgGbhC3">
            Regeringen formar ett försvar med en mycket hög beredskap. En
            sådan beredskap är ytterst kostsam och enligt vårt sätt att se
            det, omotiverad. Regeringens yrkesförsvar medför troligen högre
            personalkostnader, vilket riskerar att tränga ut annan viktig
            verksamhet inom försvars- och säkerhetsområdet.
          </p>
          <p xml:id="i-VHYGvpbYn9mF4sCAVnEUq3">
            Försvarsmakten har tidigare visat att kostnaden för den tillgänglighet
            regeringen kräver är hög och påverkar andra delar som uthållighet,
            utvecklingsförmåga och förmågebredd. Vår förmåga att möta nya
            och långvariga hot begränsas; försvaret blir i praktiken ett försvar
            för kortsiktiga hot.
          </p>
          <p xml:id="i-R1azzkfxUcLa4j6ekEGyVP">
            Systemet har inneburit en förändring vars konsekvenser är svåra
            att överblicka. Försvarsmakten själv har redovisat ett stort antal
            osäkerheter och svårigheter i det system som införs. Ekonomin
            är framräknad utifrån en rad förutsättningar som vi menar är orealistiska,
            bl.a. inom lagstiftningsområdet.
          </p>
          <p xml:id="i-2sNszQpjx9JB6zKx9QpS9c">
            Det förslag på personalförsörjning som regeringen föreslår innebär
            bl.a. sex- till åttaåriga kontrakt. En uppluckring av arbetsrätten
            riskeras om inte reglerna på arbetsmarknaden respekteras. Det
            tar vi självfallet avstånd ifrån.
          </p>
          <p xml:id="i-LrGEJSmFfj66FqZAgERNQZ">
            Sammantaget leder detta till att det nya personalförsörjningssystemet
            innebär betydande risker för konjunkturkänslighet, rusande personalkostnader
            och svårigheter att nå rätt kompetenser.
          </p>
          <p xml:id="i-FDHcEwcCfNTX9r5RhKCy9u">
            Regeringen underlåter också att analysera och problematisera
            det faktum att Försvarsmakten och dess stödmyndigheter misslyckats
            med att åstadkomma en jämn könsbalans.
          </p>
          <p xml:id="i-Heri8CwpiwXEEHwzGyyge">
            Med de osäkerheter som personalförsörjningssystemet hittills
            uppvisat kommer personalkostnaderna att öka och regeringen tvingas
            att prioritera yrkessoldater framför verksamhet.
          </p>
          <p xml:id="i-CyWXLZkutWXAiad697QVT3">
            Med tanke på att regeringen inte anser att försvaret kan vara
            fullt utbyggt förrän tidigast 2019 handlar det inte heller om
            ett försvar som är gripbart här och nu snarare där och då. Kostnaderna
            lär dock komma långt tidigare.
          </p>
          <head xml:id="i-Wic6HPTaZyaz5HBvVYoA3m" type="h1">
            3 Försvarspolitisk inriktnin g
          </head>
          <p xml:id="i-3AfgdLp7WFmgKeBVTWBHiB">
            Vi instämmer i regeringens förslag till mål och uppgifter för
            det militära försvaret:
          </p>
          <list style="ul">
            <item xml:id="i-URssZCFpeVW4TUrg4Go2sd">
              att hävda Sveriges suveränitet, värna suveräna rättigheter och
              nationella intressen,
            </item>
            <item xml:id="i-DFR7GMWENieduXhhc43zvS">
              att förebygga och hantera konflikter och krig,
            </item>
            <item xml:id="i-XK6m2q2SRYXeq69rwVCqPb">
              att skydda samhället och dess funktionalitet i form av stöd till
              civila myndigheter.
            </item>
          </list>
          <p xml:id="i-GV9ohEc8NPb5hymQCRtWyE">
            De nationella behoven ska utgöra grunden för prioritering och
            utveckling av förmågor, och dessa förmågor ska sedan utifrån behov
            och möjlighet kunna utnyttjas internationellt. För internationell
            tjänst prioriteras markförband. Flygvapnet, marinen och hemvärnet
            med de nationella skyddsstyrkorna utgör de omedelbart gripbara
            resurserna och grunden för svensk, nationell incidentberedskap
            i fredstid. Det svenska militära försvaret ska vara rationellt
            och effektivt organiserat. Detta inkluderar också eventuella framtida
            värnpliktsförband.
          </p>
          <p xml:id="i-HShSpnMKe1HQvibVeh6yAS">
            Sveriges försvars- och säkerhetspolitik är, och ska vara, allas
            ansvar. Den folkliga förankringen utgör därför en mycket viktig
            komponent för det militära försvaret. Detta innebär bl.a. att
            försvaret ska spegla det övriga samhället vad gäller attityder
            och värderingar, men också bestå av ett tvärsnitt av samhället.
            I detta ingår också att se till att undanröja de strukturer som
            gör att det militära försvaret och dess stödmyndigheter inte klarar
            av att rekrytera kvinnor i tillräcklig omfattning.
          </p>
          <p xml:id="i-2P5xByoLPRuWCu51nRfw1J">
            Vi menar att ett återtagande av värnplikten i en framtid kommer
            att vara viktig, men till att börja med i begränsad omfattnin
            g. Vi vill därför se ett militärt försvar där antalet heltidsanställda
            soldater är fortsatt minimerat och betydligt färre än vad regeringen
            tänkt sig. I stället bör den största delen av insatsorganisationen
            bemannas med frivilliga, kontrakterade soldater och i en nära
            framtid av en viss del värnpliktiga. Dessa förband ska vara färdigutbildade
            och inom angiven beredskapstid vara redo för insats. Det som anförs
            om antalet heltidsanställda soldater bör riksdagen ge regeringen
            tillkänna.
          </p>
          <p xml:id="i-6pR81Hxn1wVXScp5U4GhUw">
            Vi bedömer att detta, utöver att innebära ett inflöde av civil
            kompetens och kunskap till försvaret, även innebär kraftigt minskade
            kostnader relativt regeringens förslag med ett större antal heltidsanställda
            soldater.
          </p>
          <p xml:id="i-E1H6JqC9KZ4WgJxxvyP2Tw">
            Samtliga förband i insatsorganisationen bör kunna nyttjas för
            såväl nationella som internationella insatser. Alla förband behöver
            dock inte vara optimerade för internationella uppgifter. Vi ser
            dock att marktrupper ska utgöra basen vid internationella uppdrag.
            Kontraktsförbandens beredskapssättning ska avpassas efter behov
            så att förbanden periodvis kan stå i högre beredskap, som snabbinsatsförband
            för nationella eller internationella uppgifter.
          </p>
          <p xml:id="i-4nzMp2BPz1XYnSTMQKZgnF">
            Hemvärnet med de nationella skyddsstyrkorna utgör en mycket viktig
            del av Sveriges militära försvar som en snabbt gripbar resurs,
            men är samtidigt också en central resurs för samhällets robusthet
            vid större kriser. Det är en generellt sett kostnadseffektiv resurs
            och ska finnas tillgänglig över hela landet. Vi vill därför se
            en ökad ambition relativt regeringen avseende hemvärnet med de
            nationella skyddsstyrkorna. Det som anförs om en ökad ambition
            för Hemvärnet bör riksdagen ge regeringen till känna.
          </p>
          <p xml:id="i-QDw89y34JkFLXW7V93Ku2K">
            Det är viktigt att kunna använda hemvärnet med de nationella
            skyddsstyrkornas förband såväl i fred som i krig, men frågan är
            hur det ska uppnås. Redan i dag har hemvärnet med de nationella
            skyddsstyrkorna tjänstgöringsskyldighet i och med att de tecknar
            avtal. Vi vill understryka att en eventuellt ökad grad av tjänstgöringsplikt
            i hemvärnet med de nationella skyddsstyrkorna inte får kompensera
            ett personalförsörjningssystem med rekryteringssvårigheter. Men
            vi ställer oss positiva till att, efter regeringsbeslut, kunna
            använda hemvärnet med de nationella skyddsstyrkornas kompetens
            även vid extraordinära kriser.
          </p>
          <p xml:id="i-PrqALsDvVorAFh42viPrc2">
            Hemvärnet med de nationella skyddsstyrkorna ska kunna skydda
            viktiga objekt och installationer, men också t.ex. kunna skapa
            förutsättningar för insatsförbandens möjlighet att nå fram och
            verka. De nationella skyddsstyrkorna har inte någon roll vid internationella
            insatser mer än att viss personal inom skyddsstyrkorna kan vara
            rekryteringsbara till sådana insatser. Vi vill inte se hemvärnet
            som någon budgetregulator när det ska sparas, utan organisationen
            bör så småningom få ett eget budgetanslag. Den direktutbildning
            som hemvärnet haft har motverkat brist på rekryter och ökat andelen
            kvinnor. Den goda förmågan till rekrytering av unga personer,
            de med annan etnisk bakgrund och kvinnor bör tas till vara. Det
            som anförs om Hemvärnets eget ansvar bör riksdagen ge regeringen
            till känna.
          </p>
          <head xml:id="i-BPE3ozDAZu3fDb6qJVhh2i" type="h1">
            4 Försvarsmaktens personalförsörjning
          </head>
          <p xml:id="i-HbcPYHbtfQ6X1NJSwNdBKh">
            Varje framtida personalförsörjningssystem för Försvarsmakten
            måste klara av att förse myndigheten med tillräckligt mycket personal
            av tillräckligt hög kvalitet, oavsett säkerhetspolitisk och ekonomisk
            konjunktur. Systemet måste vara robust och långsiktigt uthålligt.
            Det måste också utformas så att det bidrar till en bred folklig
            förankring för försvaret och till ett försvar som speglar samhället
            när det gäller attityder och sammansättning. Försvarsmakten får
            inte bli en inåtvänd organisation med en smal rekryteringsbas.
            Försvarsmakten ska fortsatt arbeta med den värdegrund som myndigheten
            antagit. En ny handlingsplan bör upprättas för att nå en jämnare
            könsfördelning. Det som anförs om en ny handlingsplan för jämnare
            könsfördelning bör riksdagen ge regeringen till känna.
          </p>
          <p xml:id="i-N3qVHCAQ8mUicwwUuXSTFd">
            Personalförsörjningssystemet måste utformas så att det finns
            tillräckligt många personer redo för såväl nationella uppgifter
            som internationella insatser. Svenska förband har sedan lång tid
            ett internationellt mycket gott anseende. Det gäller även vid
            insatser i högre konfliktnivåer. En avgörande del i detta är soldaternas
            höga kvalitet och deras koppling till det civila samhället effekter
            av dagens värnpliktssystem. Den svenska Försvarsmakten kommer
            även i fortsättningen att behöva soldater av hög klass med mycket
            god förmåga till initiativ och ansvarstagande.
          </p>
          <p xml:id="i-FX93DTLWYrkNc66P5sPPxk">
            Vi anser att det system som regeringen nu inrättat, byggt på
            en helt frivillig rekrytering och ett större antal heltidsanställda
            yrkessoldater, kommer att få svårt att uppfylla dessa krav. Nationella
            och internationella experter har varnat för de rekryterings- och
            bemanningssvårigheter som kan komma att uppstå. Erfarenheterna
            från bl.a. Nederländerna visar att rekryteringen kan bli konjunkturkänslig
            med risk för ett stort antal vakanser. Försvarsmakten har redovisat
            ett antal osäkerheter och svårigheter i det system som regeringen
            nu genomför. Risken för en explosiv ökning vad avser personalkostnaderna
            och/eller ett stort antal vakanser är uppenbar.
          </p>
          <p xml:id="i-5HFQVJ9oMey7372DazHMoM">
            Sammantaget leder detta oss till slutsatsen att det av regeringen
            införda personalförsörjningssystemet har stora oklarheter och
            innebär betydande risker för konjunkturkänslighet, rusande personalkostnader
            och svårigheter att nå rätt kompetenser. Vi tror också att det
            finns stor risk för att det leder till en försvarsmakt med en
            alltför smal rekryteringsbas.
          </p>
          <p xml:id="i-Hmfsu4pzE1h8eh6TunS2k">
            Vårt förslag till system för personalförsörjning bygger på en
            könsneutral mönstringsplikt, i vilken samtliga ungdomar mönstrar
            via dator och där sedan ett antal genomgår en mer djupgående mönstring
            och antagningsprövning. Utifrån denna rekryteras väl lämpade och
            motiverade för en kortare värnpliktsutbildning om cirka tre månader.
          </p>
          <p xml:id="i-ENi5KwxenxnWmeEbebKCYX">
            Med ett gradvis införande av värnpliktssystemet som Vänsterpartiet
            vill se i en nära framtid kommer också personalförsörjning och
            rekrytering att förändras och förbättras. Vi vill på sikt införa
            ett utökat mönstringsförfarande som med tiden kommer att omfatta
            alla ungdomar i Sverige. Dagens utförande med enkäter och urval
            är tänkt att förändras till ett förfarande där varje ungdom fysiskt
            ska genomföra ett antal tester och även genomgå andra tester för
            att utröna vad och hur det ska kunna genomföra en tjänstgöring
            inom det svenska totalförsvaret. Systemet kommer att påminna om
            det som fanns innan värnplikten avskaffades helt.
          </p>
          <p xml:id="i-5QKk57EEGVPP9NmzEvJ6EG">
            Rekryteringsmyndigheten kommer att få utökade befogenheter att
            mönstra ungdomar för att fylla på de värnpliktsförband som kommer
            att sättas upp. Myndigheten tillförs medel för att redan 2012
            planera och påbörja ett utökat mönstringsförfarande.
          </p>
          <p xml:id="i-6Tk6rHSDf6gbaL6NiyQ6Je">
            Viktigt är också jämlikhetsperspektivet. Vi vill införa plikt
            för både pojkar och flickor att mönstra och bedömas för lämpligheten
            i tjänstgöring inom värnpliktssystemet, eller samhällspliktssystemet
            som vi i framtiden tänker komplettera tjänstgöringen med. Det
            innebär också att den vilande värnpliktslagen åter aktiveras med
            de ändringar som behövs. Vi vill också så småningom att en utredning
            tillsätts som utreder en ny lag där även samhällsplikt ingår,
            med möjlighet att utplacera ungdomar på andra samhällsviktiga
            uppgifter än de rent militära. Det som anförs om återinförande
            av pliktlagen bör riksdagen ge regeringen tillkänna.
          </p>
          <p xml:id="i-EeDvbdaT1wr1UhLzBnViKA">
            Därefter sker antagning, fortsatt utbildning och tjänstgöring
            på frivillig grund . De som anses lämpade som soldater och kan
            tänka sig att tjänstgöra i ett insatsförband får en fortsatt utbildning
            om i snitt nio månader. Efter detta skriver de ett flerårigt kontrakt
            i vilket ingår att i fredstid tjänstgöra en viss tid nationellt
            och internationellt. Övrig tid är personen i civila studier eller
            arbete. Kontraktssoldaternas tjänstgöring är normalt sett möjlig
            att planera med lång framförhållning. En mycket liten andel soldater
            kan behöva vara heltidsanställda för att besätta vissa specialisttjänster
            och -funktioner.
          </p>
          <p xml:id="i-FGrbFo6ZjuFJa2BR3XkWKE">
            Den idag införda grundläggande militära utbildningen (GMU:n)
            måste i framtiden kompletteras med utökad utbildning och övning
            för de värnpliktsförband som vi tänker sätta upp. De som i framtiden
            kommer att genomföra värnpliktsutbildning kommer att få en påbyggnadsutbildning
            utöver GMU:n som är inriktad på de uppgifter som förbandet ska
            uppfylla. Vi avser också att i en nära framtid utforma ett förslag
            till en utbildning inom andra samhällsfunktioner som vård och
            omsorg eller krishantering på andra sätt, som ska ingå i den samhällsplikt
            som kompletterar den militära värnplikten och där de unga som
            mönstrat kan bli placerade för att förstärka civilförsvaret i
            eventuella framtida samhällskriser, katastrofer eller krig.
          </p>
          <p xml:id="i-PsJmNLwnGNCmBzpMsWNrKW">
            De som efter inledande tremånaders utbildning inte går till insatsförbanden,
            men ändå befinns lämpliga, är rekryteringsbara för hemvärnet med
            de nationella skyddsstyrkorna för fortsatt utbildning. Övriga
            placeras i personalreserven för att kunna ianspråktas för vidare
            utbildning vid ett förändrat omvärldsläge.
          </p>
          <p xml:id="i-24Wdakub8CWjwNymgu8ZzR">
            Genom detta system bibehålls försvaret som en angelägenhet för
            hela folket. Via plikten får fler i samhället insyn i det militära
            försvaret samtidigt som det blir lättare att hitta, och locka,
            rätt kvinna/man till försvarets olika befattningar. Vi bedömer
            vidare att detta ger ett flexibelt personalförsörjningssystem
            som är mindre konjunkturberoende än ett försvar byggt på renodlad
            frivillighet.
          </p>
          <p xml:id="i-6RqLmQahuengBKPJ9GtCPW">
            En ytterligare fördel med ett personalförsörjningssystem med
            ett visst inslag av plikt är att systemet är flexibelt och enkelt
            kan utvidgas om omvärldsutvecklingen så skulle kräva. Det finns
            en struktur och organisation för att kalla in och genomföra grundläggande
            utbildning och det är inte heller samma dramatik i ett politiskt
            beslut om en mer omfattande utbildnings- och tjänstgöringsplikt
            som i att besluta om ett återuppväckande av en plikt som lagts
            vilande. Ett personalförsörjningssystem baserat på mönstrings-
            och miniplikt skapar stabilitet och politiskt handlingsutrymme.
            Riksdagen bör ge regeringen till känna vad som här anförs om ett
            stabilt personalförsörjningssystem.
          </p>
          <head xml:id="i-VKkv2dALEkwicxpdSJgwfg" type="h1">
            5 Andelen anställda soldater minimeras
          </head>
          <p xml:id="i-JnQc3xx2tDwf4qJJf1ezpv">
            Vi tror att det kan behövas ett mindre antal heltidsanställda
            soldater i Försvarsmakten. Det handlar för det första om vissa
            specialister och för det andra om vissa förband som bedöms behöva
            vara tillgängliga dygnet runt, året runt. Dessa finns främst inom
            flygvapnet och marinen, som har huvudansvaret för svensk incidentberedskap.
            Det kan dock även handla om vissa mindre arméenheter, t.ex. specialförband,
            enheter inriktade mot kemiska, biologiska och radiologiska hot.
            Dessa förband utgör då också en betydande resurs för det civila
            samhällets robusthet.
          </p>
          <head xml:id="i-UwW6YbBQFvZDehiUUJkP9v" type="h1">
            6 Reservofficerare en outnyttjad resurs
          </head>
          <p xml:id="i-UZiGguAVb9R45CsyVoeUCx">
            Officerarna rekryteras i huvudsak från kontraktsförband och kadern
            av anställda soldater. Vi vill se en uppvärdering av reservofficerarnas
            roll och en tydlig reservofficerskarriär inom Försvarsmakten.
            Reservofficerarna ska utgöra en viktig del av insatsorganisationen.
            Den civila kompetens och kunskap som dessa officerare tillför
            är värdefull för insatsorganisationen. Samtidigt utgör reservofficerarna
            viktiga bärare av kunskap om försvaret till resten av samhället.
            Reservofficersutbildningen bör göras mer attraktiv och anpassas
            till högskolans terminsindelning.
          </p>
          <p xml:id="i-FtiadvC6RW9giE87PSx2D">
            Antalet officerare ska bygga på insatsorganisationens behov.
            Systemet med kontraktsförband medger också att officerare vars
            förband inte är inne för utbildning eller tjänstgöring kan bedriva
            annan verksamhet såsom utveckling, stabstjänst osv.
          </p>
        </div>
        <div type="motSignatures">
          <list>
            <item xml:id="i-9VTrr4vm7bC59c7qZSjayo" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-HTv99H1khDJTjR7A86qdr6" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-QCasx7R9i4SiqvZk7vbmRV" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-EYTptY5kSawUiS2YqicLfd" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-PgeAuN6gYfPjm18CczpJoj" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-XZY3QP2P9r2uhf94vZDDLm" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
