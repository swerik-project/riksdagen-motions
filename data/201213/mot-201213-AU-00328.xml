<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00328">
  <teiHeader>
    <fileDesc>
      <titleStmt>
        <title>Sjuka skönhetsideal</title>
        <author corresp="i-WG11xmCpAW9nyyXv1sJFAK">av Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjuka skönhetsideal</title>
          <idno type="rdwebb">H002A328</idno>
          <rs type="number">A328</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A328/text</ref>
          <ref type="dokument_url_html">http://data.riksdagen.se/dokument/H002A328</ref>
          <ref type="dokumentstatus_url_xml">http://data.riksdagen.se/dokumentstatus/H002A328</ref>
          <ref type="doc">http://data.riksdagen.se/fil/390B96C7-7CEC-4B75-8E87-981C205BDCF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G7ppKmxB6iRmzkEh1butZD" type="signed"/>
        <correspContext corresp="i-G7ppKmxB6iRmzkEh1butZD">
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-M9MPdiQ7S2PesQnde4Eh72" type="numbering">
          <date when="2012-10-05"/>
        </correspAction>
        <correspAction xml:id="i-AFEQ7z2ucpECBfcN3gsV1u" type="submission">
          <date when="2012-10-04"/>
        </correspAction>
        <correspAction xml:id="i-BiymB6hqqS1iUjgtDXG3pi" type="transfer">
          <date when="2012-10-03"/>
        </correspAction>
        <correspAction xml:id="i-WdPvPPPWX2dRjD4bhhnMou" type="assigned"/>
        <correspContext corresp="i-WdPvPPPWX2dRjD4bhhnMou">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J1mDvT6uA8JsJbZT3qgcm6" type="motHeader"/>
      <div xml:id="i-9Yw5ghXx9C8HEbf4VAaKv5" type="motBody">
        <div xml:id="i-XWHzLzh4dUFpiWciABNAuE" type="motProposal" subtype="förslag">
          <head xml:id="i-CRYJTFGN9ccpn54VnkpiPa">
            Förslag till riksdagsbeslut
          </head>
          <p xml:id="i-WpAmY8ib98scECDBeJvvyf">
            Riksdagen tillkännager för regeringen som sin mening vad som
            anförs i motionen om arbetsmiljöregler för att stoppa sjukligt
            smala modeller.
          </p>
        </div>
        <div xml:id="i-JairsqUNegpz36qZoU5zMN" type="motContent">
          <head xml:id="i-CVA9n2cjdUMnoFj5HewXNv" type="h1">
            Motivering
          </head>
          <p xml:id="i-Py9koaSJXNyGL4jZJK8DwK">
            Dagens skönhetsideal har länge kritiserats för att vara osunda.
            Det finns ett stort antal forskningsstudier som visar att dagens
            extremt smala skönhetsideal skadar kvinnors självbild och bidrar
            till ätstörningar och annat självdestruktivt beteende. 1 Enligt
            Kunskapscentrum för ätstörningar är mediernas och modets påverkan
            en stor riskfaktor för unga kvinnor. Åtgärder för att komma åt
            detta har dock ofta avvisats då de riskerar att komma i konflikt
            med yttrandefriheten. Sjukligt underviktiga modeller är dock inte
            bara ett problem för dem som påverkas av de skönhetsideal de förmedlar,
            utan också i högsta grad ett problem för modellerna själva.
          </p>
          <p xml:id="i-WWd1CYEDJY42HtDHNakaSW">
            En genomsnittlig kvinnlig modell väger idag 54 kilo till sina
            177 centimetrar, vilket ligger flera kilo under gränsen till undervikt.
            Man räknar med att snittvikten på arbetande modeller har sjunkit
            med cirka tio kilo de senaste tio åren, och en designers provkollektion
            sys nu inte sällan i storlek 32.
          </p>
          <p xml:id="i-R4J9yPnuccKm1mf3Ey7D3W">
            De modeller som går modevisningar i Sverige är oftast så kallade
            New Faces, unga modeller som just har börjat arbeta. De är 1415
            år gamla och billigare att anlita än äldre modeller med mer erfarenhet.
            Däremot är kanske deras förhandlingsposition när det gäller att
            kräva rimliga arbetsförhållanden inte alltid den bästa.
          </p>
          <p xml:id="i-DF6ja3x3sZUBZ7JAG54eYg">
            I de flesta riskyrken finns regler för att undvika att arbetstagare
            skadas i arbetet. I modellyrket i Sverige saknas däremot lagstiftning
            för att undvika att modellerna far illa. Det är fritt fram för
            uttalade krav eller outtalade förväntningar på att modellerna
            ska hålla en sjukligt låg vikt.
          </p>
          <p xml:id="i-Kc9HfvgUt1eL4kxv4Sb5iJ">
            I flera andra länder finns däremot lagar och regler som syftar
            till att värna om modellernas bästa. Spanien och Israel har infört
            en undre BMI-gräns (Body Mass Index) på 18, vilket för en 177
            cm lång kvinna innebär cirka 56 kilo. (WHO definierar dock undervikt
            som ett BMI på 18,5, vilket motsvarar 58 kilo för den 177 cm långa
            kvinnan.) Italien kräver friskhetsintyg från en läkare för att
            kunna kontrollera att modellen inte lider av ätstörningar.
          </p>
          <p xml:id="i-LnT3VMMWN3wu3xmpssZ26N">
            Även Sverige borde införa regler inom modellyrket precis som
            man har arbetsmiljöregler på andra områden. Exakt hur ett sådant
            system ska utformas bör utredas.
          </p>
          <p xml:id="i-SKA2rorb7oD5QNYtVaTa8P">
            BMI-gränser är enkla och objektiva, men däremot något trubbiga.
            En muskulös fitnessmodell kan ha en sjukligt låg fettprocent utan
            att för den sakens skull ha ett sjukligt lågt BMI. En person kan
            ha ätstörningar (till exempel bulimi och ortorexi), men ändå ha
            ett normalt BMI. Däremot kan en BMI-gräns ses som ett golv även
            om vissa människor kan vara mycket smala av naturen så kan ytterst
            få människor ha ett sjukligt lågt BMI utan att vara sjuka.
          </p>
          <p xml:id="i-JF3Km58cM2XLUfGoLTSCdZ">
            Ett friskhetsintyg ger större möjligheter att fånga upp aspekter
            som inte speglas i BMI-måttet. Kontakten med en läkare ger också
            goda möjligheter att diskutera igenom modellens hela hälsosituation,
            där även exempelvis drogvanor och andra riskfaktorer i modebranschen
            kan gås igenom. Å andra sidan måste friskhetsintyg ständigt förnyas
            för att inte riskera en situation där modellerna går upp i vikt
            för att få sitt friskhetsintyg och sedan gå ner igen för att få
            sina modelluppdrag.
          </p>
          <p xml:id="i-RzR7AqwkJjVF14gziPwPda">
            Eventuellt skulle de båda metoderna kunna kombineras, så att
            modellen exempelvis årligen träffar en läkare som tar ett helhetsgrepp
            på modellens hälsa och därefter, om hen bedöms frisk, bedömer
            om den vanliga underviktsgränsen är lämplig för den aktuella modellen
            eller om det finns skäl att föreskriva en förhöjd BMI-gräns (dispenser
            från den undre gränsen ska dock inte tillåtas, för att inte riskera
            att modeller skickas runt tills de hittar en läkare som är beredd
            att se mellan fingrarna). Den gräns läkaren föreskrivit ska sedan
            inte få underskridas på modelljobben fram tills nästa läkarkontroll.
          </p>
          <p xml:id="i-GukheEbNyj5hHniu5Npcou">
            Att införa regler som stoppar sjukligt smala modeller handlar
            inte om att begränsa yttrandefriheten. Det kommer fortfarande
            att vara fritt fram att porträttera underviktiga personer i exempelvis
            journalistiska syften. Däremot skulle användningen av sjukligt
            smala modeller som arbets- eller uppdragstagare stoppas. Det skulle
            vara en viktig arbetsmiljöåtgärd för dem som jobbar som modeller,
            inte minst för de unga tjejer där smalhetsidealet idag drivits
            som längst. Om dessa regler dessutom kan bidra till att minska
            det bombardemang av sjuka skönhetsideal som driver människor till
            ätstörningar, återigen inte minst unga tjejer, så vore det en
            mycket välkommen bonus.
          </p>
        </div>
        <div xml:id="i-wTyhBZVapiFmwEDZiuvy6" type="signatureBlock">
          <list xml:id="i-K6i4X98yEKccKERpPBhP8R">
            <item xml:id="i-9eQ9rJpph1yMMcZnJnR2J4" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
