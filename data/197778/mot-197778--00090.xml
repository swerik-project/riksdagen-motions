<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00090">
  <teiHeader>
    <fileDesc>
      <titleStmt>
        <title>med anledning av propositionen 1977/78:19 om nya riktlinjer för jordbrukspolitiken, m. m.</title>
        <author>av Anna Eliasson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:19 om nya riktlinjer för jordbrukspolitiken, m. m.</title>
          <idno type="rdwebb">G10290</idno>
          <rs type="number">90</rs>
          <ref type="dokument_url_text">http://data.riksdagen.se/dokument/G10290/text</ref>
          <ref type="dokument_url_html">http://data.riksdagen.se/dokument/G10290</ref>
          <ref type="dokumentstatus_url_xml">http://data.riksdagen.se/dokumentstatus/G10290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>BENGT BENGTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JjrDF5pfSJpAXxqv1PkLt2" type="signed"/>
        <correspContext corresp="i-JjrDF5pfSJpAXxqv1PkLt2">
          <note type="signatory" corresp="i-WHymNkDpzAR2nWtNFkNShs"/>
          <note type="signatory" corresp="r-0"/>
          <note type="signatory" corresp="i-8DX2HEsXGBiY7R9ZYRTmeN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__90/mot_197778__90-001.pdf"/>
      <fw xml:id="i-X7z5jVzUTyF4MbPq1cTUfy">
        Motion 1977/78:90
      </fw>
      <div xml:id="i-YG7kY2d9bZYkLJCuS7wSQW" type="motHeader">
        <div xml:id="i-MS8WxdBDFu9viLh92sN5ma" type="motTitle"/>
        <div xml:id="i-5joM1tm8SV6Pub5DUGAtK6" type="motSubmissionInfo"/>
      </div>
      <div xml:id="i-3EfXQUoEkuQDGLM8YpA4Jq" type="motBody">
        <div xml:id="i-BdF8SDK4cvNTxiNFi7p8ve">
          <p xml:id="i-PG3AtJjFXyWBQacKoqnWtP">
            av Anna Eliasson m. fl. med anledning av propositionen 1977/78:19
            om nya riktlinjer för jordbrukspolitiken, m. m.
          </p>
          <p xml:id="i-FKW1Y7BvScWjKWua8zxst5">
            Konsumentintresset bör tillmätas större vikt än hittills i den
            svenska jordbrukspolitiken. Det är därför värdefullt att det i
            propositionen 1977/78:19 framhålls att jordbrukspolitiken bör
            ha till mål att tillgodose konsumenternas berättigade krav på
            säker tillgång till livsmedel av hög kvalitet och till rimliga
            priser. Även i övrigt innebär propositionens förslag till nya
            riktlinjer för jordbrukspolitiken positiva förändringar från konsumentsynpunkt.
            Med avseende på den framtida prispolitiken och den samhälleliga
            styr- ningen av animalieproduktionens utbyggnad bör dock en ytterligare
            marke- ring av konsumentintresset ske i förhållande till propositionens
            förslag. Den ökande medvetenheten om vikten av en rätt sammansatt
            kost och den betydelse kosten har i friskvård och sjukvård måste
            få genomslag också i jordbrukspolitiken. Från många håll betonas
            i dag att det är angeläget att de svenska kostvanorna ändras och
            att kosten blir mer fiberrik och mindre fettrik. Den utveckling
            som under senare år skett av kostvanorna har emellertid gått i
            negativ riktning så till vida att det konsumeras allt mindre spannmål,
            bröd och potatis, och i stället ökar konsumtionen av socker och
            fett. Även om en önskvärd kostomläggning inte kan åstadkommas
            enbart genom prispolitiska åtgärder bör prispolitiken bedrivas
            på ett sådant sätt att den ligger i linje med strävandena att
            förbättra kostvanorna. I vart fall bör prispolitiken inte motverka
            detta syfte. I sitt remissvar över jordbruksutredningen framhåller
            socialstyrelsen den stora betydelse det har för folkhälsan att
            förändra den svenska kosten. Det främsta skälet till en anpassning
            av produktionsinriktningen till förändringar av kostvanorna är
            den vetenskapligt dokumenterade nödvändigheten av att den svenska
            kosten ändras i vissa hänseenden. När det gäller ekonomiskt och
            socialt ”svaga konsumentgrupper” accentueras kostproblemet med
            att valet mellan olika livsmedel främst styrs av priset. I låginkomstutredningens
            material finns en rapport om den vuxna befolkningens kostvanor
            som visar att de svaga gruppernas kost är olämpligt sammansatt.
            Socialstyrelsen anser att de ekonomiskt och socialt svagaste konsumentgruppernas
            behov och möjligheter bör vara vägledande vid prissättningen på
            livsmedel. Prispoli- tiken styr produktionen och därmed också
            urvalet av livsmedel och konsumentpriser. Information och rådgivning
            från hälsosynpunkt kommer sannolikt inte att nå och påverka de
            svaga konsumentgrupperna. Även konsumentverket anser att upplysning
            och information visserligen är viktiga åtgärder, men generellt
            sett är dessa instrument inte effektiva nog.
          </p>
          <pb facs="riksdagen-motions-pdf/data/197778/mot_197778__90/mot_197778__90-002.pdf"/>
          <fw xml:id="i-Di9WbJfVXVsCjmLDuUnaM6">
            Mot. 1977/78:90 14
          </fw>
          <p xml:id="i-NLetD23mSizfA4YQrbog3e">
            Betydligt effektivare påverkan kan åstadkommas genom ändringar
            i prissätt- ningen, påpekar konsumentverket i sitt remissvar.
            Enligt vår mening måste dessa synpunkter väga tungt. Vid den framtida
            subventioneringen och prissättningen av jordbruksprodukter bör
            en ökad hänsyn tas till kostsynpunkterna. Prispolitiken måste
            verka i de breda folkgruppernas intresse och ge alla människor
            möjlighet att få en väl sammansatt kost. Detta bör riksdagen uttala
            vid sin behandling av de prispolitiska frågorna. I propositionen
            föreslås att storanläggningar för animalieproduktion inte skall
            erhålla statligt investeringsstöd. Vid en överskottssituation
            skall de kunna påföras en högre slaktdjursavgift än andra jordbruksföretag.
            Ett kontrollinstrument som finns i dag är prövningen av anläggning
            enligt miljöskyddslagstiftningen. Till detta instrument skall
            nu enligt propositio- nens förslag fogas ett instrument som innebär
            minskad ekonomisk stimulans till storskalighet. Det kan ifrågasättas
            om de medel som föreslås för att begränsa utbyggnaden av nya storanläggningar,
            av typ fläskfabrik, är tillräckligt effektiva. Som framhålls i
            propositionen är ett skäl som talar emot koncentration av animalieproduktionen
            till alltför stora anläggningar de svårigheter det innebär att
            i dessa bekämpa smittsamma sjukdomar och de stora kostnader detta
            för med sig för samhället. Allmänna djurhälsovårdsaspekter talar
            inte för att en fortsatt utbyggnad av storanläggningar skall accepteras.
            Den fabriksmässiga hanteringen av djuren och de lönsamhetsberäkningar
            som ligger till grund för bl. a. inriktningen av avelsarbetet
            för med sig konse- kvenser som är svåröverskådliga. I synnerhet
            i ett längre perspektiv är den utveckling som innebär omfattande
            genetiska förändringar i djurstammarna och som skapar nya beteenden
            och sämre reproduktionsförmåga oroande. Samtidigt som ekologisk
            balans kommit att bli ett övergripande mål i miljö- och jordbrukspolitik
            tillåts inom den storskaliga animalieproduktionen en av renodlade
            lönsamhetsskäl betingad djurhållning, vilken innebär en långtgå-
            ende och nedbrytande anpassning av djuren till en ensidigt produktionsin-
            riktad livsmiljö. De berättigade krav som måste ställas på livsmedel
            av god kvalitet till rimliga priser innebär självfallet också
            krav på kvalitet i djurhållningen. Det är därför ett konsumentintresse
            att djurhållningen sker i vettiga former. På längre sikt föreligger
            i detta avseende inte någon konflikt mellan konsument- intresse
            å den ena sidan och djurhälso- och djurskyddsintresse å den andra
            sidan. På samma sätt som konsumenten i dag möter respekt för sin
            miljömedvetenhet har konsumenten rätt att möta förståelse för
            kraven på att animalieproduktionen inte enbart skall betingas
            av lönsamhetsaspekter. Formerna för den fortsatta animalieproduktionen
            måste följas med stor uppmärksamhet, och särskild vaksamhet är
            nödvändig i fråga om animalie- produktionens utbyggnad. Skulle
            — trots den fastlagda inriktningen för den framtida jordbrukspolitiken
            — en tendens fortfarande finnas till inriktning på
          </p>
          <pb facs="riksdagen-motions-pdf/data/197778/mot_197778__90/mot_197778__90-003.pdf"/>
          <fw xml:id="i-QAaYbjckRiW8bemfX1uTbF">
            Mot. 1977/78:90 15
          </fw>
          <p xml:id="i-VPNTTZHRo5hES9EyFdj9ri">
            storskalighet och etablering av storanläggningar för animalieproduktion,
            måste effektivare åtgärder än de nu föreslagna sättas in. En åtgärd
            som bör studeras närmare och kan visa sig nödvändig att tillgripa
            är en form av etableringskontroll som möjliggör en samlad jordbrukspolitisk
            bedömning och ökar samhällets möjligheter att förhindra olämpliga
            former av animalie- produktion. Med stöd av det anförda hemställer
            vi 1. att riksdagen uttalar att ökad hänsyn bör tas till kostsynpunk-
            terna i subventioneringen och prissättningen av jordbrukspro-
            dukter i enlighet med vad som anförs i motionen, 2. attriksdagen
            som sin mening ger regeringen till känna vad som i motionen anförs
            om åtgärder för att begränsa en fortsatt övergång till storskalighet
            och storanläggningar för animalie- produktion.
          </p>
          <p xml:id="i-6TE1CU2fkST6PPZpuAC8hc" type="date">
            Stockholm den 22 november 1977
          </p>
          <p xml:id="i-GNEVRH1WunH6WbeFznRSaB">
            ANNA ELIASSON (c) BENGT BENGTSSON (c) KARIN ANDERSSON (c)
          </p>
        </div>
      </div>
    </body>
  </text>
</TEI>
