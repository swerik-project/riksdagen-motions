<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__614/mot_1965__fk__614-001.pdf"/>
      <div type="motHeader" xml:id="i-qYgJKrdPyBBkCCykVdqoQ">
        <div type="motTitle" xml:id="i-Tswoidt7wsoCB88w1T8AmD"/>
        <div type="motSubmissionInfo" xml:id="i-RQZBtHaweKRBwxkC7f6yxZ"/>
      </div>
      <div type="motBody" xml:id="i-Q8EYXgVevwcC7TdH538o3T">
        <div xml:id="i-A4LBLkQe8mbhRRBPBXzyxu">
          <p xml:id="i-R3udCLBT6kCBUfh8wCbpwn">
            2 Motioner i Första kammaren, nr 614 år 1965
          </p>
          <p xml:id="i-XDuCxY77nLyyK61f4hD9PP">
            Nr 614
          </p>
          <p xml:id="i-UU7CJhue6AAy53J1Sb7jdZ">
            Av herr Hansson, Gustaf Henry, m. fl., i anledning av Kungl.
            Maj:ts proposition nr 14, med förslag till förordning an- gående
            ändrad lydelse av 4 8 1 mom. och 10 $ 1 mom. förordningen den
            26 juli 1947 (nr 576) om statlig in- komstskatt, m.m.
          </p>
          <p xml:id="i-GEDpDmSrZWVVvfCKCESbUP">
            (Lika lydande med motion nr 734 i Andra kammaren)
          </p>
          <p xml:id="i-R35VpETERKJ8LCcGoo9kvN">
            I Kungl. Maj:ts proposition nr 14 föreslås ändring i Kungl. Maj:ts
            förord- ning den 26 juli 1947 om statlig förmögenhetsskatt av
            innebörd att det i förordningen angivna skattefria bottenbeloppet
            fr.o.m. 1966 års taxering höjes från nuvarande 80 000 kronor till
            100 000 kronor. Den statliga förmögenhetsskatten är i förekommande
            fall en för skatt- skyldiga fysiska personer mycket kännbar skatt,
            eftersom den tillkommer som en extra belastning ovanpå den vanliga
            progressiva inkomstskatten. Förmögenhetsskatten utgår även den
            efter en progressiv skala med skatte- satser från 5 promille till
            18 promille. Den skattepliktiga förmögenheten utgöres av kapitalvärdet
            av den skattskyldiges tillgångar i den mån samma värde överstiger
            kapitalvärdet av hans skulder. Såsom tillgångar upptages bland
            annat fastigheter, lös egendom avsedd för stadigvarande bruk i
            den skattskyldiges förvärvsverksamhet, aktier, obligationer och
            kontanta me- del. Den nu gällande skatteskalan överensstämmer
            med den skatteskala som fastställdes år 1952 med den avvikelsen
            att skattepliktsgränsen sistnämnda år bestämdes till 50 000 kronor.
            Skattepliktsgränsen höjdes genom beslut av 1957 års riksdag till
            80 000 kronor. Denna justering dikterades bl.a. av en önskan att
            lindra den skärpning av förmögenhetsskatten, som beräk- nades
            uppkomma i anledning av 1957 års allmänna fastighetstaxering.
            I allmänna skatteberedningens år 1964 avgivna förslag till nytt
            skattesys- tem behandlades även förmögenhetsbeskattningen. Utredningen
            uttalade sig till förmån för en anpassning av nämnda beskattning
            med hänsyn till penningvärdeförsämringen och till önskemålet att
            avföra från beskattning de förmögenheter, som fanns i de lägsta
            skikten. En uppräkning av skatte- pliktsgränsen efter den penningvärdeförsämring,
            som ägt rum från 1957 till november 1963, ansågs av skatteberedningen
            motivera en höjning av angivna gräns till ca 100 000; med hänsyn
            till den fortskridande penning- värdeförsämringen förordades emellertid
            som ett provisorium att skatte- gränsen sattes till 125 000 kronor,
            att gälla fr.o.m. 1966 års taxering. Där- jämte innefattade förslaget
            en ändring i skatteskalan så att denna börjar
          </p>
          <pb facs="riksdagen-motions-pdf/data/1965/mot_1965__fk__614/mot_1965__fk__614-002.pdf"/>
          <p xml:id="i-Xz8jzMQnmCSuVv7X1q1vJU">
            Motioner i Första kammaren, nr 614 år 1965 3
          </p>
          <p xml:id="i-VdTqBapQ2oLrdBs8PCzrQH">
            med en skattesats av 7 promille och slutar som den nuvarande
            med en skattesats av 18 promille. Den fortskridande penningvärdeförsämringen
            har otvivelaktigt medfört en stark skärpning av förmögenhetsskatten,
            i det att progressiviteten inne- burit ett skärpt skatteuttag
            ofta utan att en motsvarande höjning av för- mögenhetsavkastningen
            ägt rum. Till följd av den värdestegring på kapital- tillgångarna
            som skett har vidare ett stort antal förmögenheter, som tidigare
            legat under skattepliktsgränsen, kommit ovanför densamma. Enbart
            under tiden från november 1963, d.v.s. tidpunkten för skatteberedningens
            beräk- ningar, till dags dato har penningvärdeförsämringen utgjort
            ytterligare ca 4 procent. För år 1965 beräknas i finansplanen
            den fortsatta penning- värdeförsämringen bli ca 5 procent; det
            befaras av andra bedömare att den kommer att bli än större. Det
            har t.o.m. uttryckts farhågor för en pen- ningvärdeförsämring
            under de närmaste två åren på 15 procent, mätt i konsumentprisindex.
            Denna prisindex är emellertid icke alltid representa- tiv som
            mätare; när det gäller realvärdena har stegringen ej sällan varit
            större än den denna index utvisat. 1965 års allmänna fastighetstaxering
            väntas t.ex. medföra en stark höjning av taxeringsvärdena på fastigheter.
            Vederbörandes inkomst och skatteförmåga blir emellertid icke större
            genom alt taxeringsvärdena uppjusteras och det formella förmögenhetsvärdet
            sti- ger. Enligt vår mening talar övervägande skäl för att i överensstämmelse
            med allmänna skatteberedningens förslag och i avvaktan på beredningens
            slutliga förslag i ämnet skattepliktsgränsen höjes till 125 000
            kronor och att samtidigt därmed de av skatteberedningen föreslagna
            mindre justering- arna av skattesatserna i bottenskikten vidtages.
            I den mån förmögenheten utgöres av produktiva tillgångar i den
            skatt- skyldiges rörelse eller i jordbruk eller skogsbruk, vilka
            har karaktären av nödvändiga arbetsredskap, synes det rimligt
            att förmögenhetsvärdet beräk- nas till ett nedsatt belopp eller
            att dylika förmögenhetstillgångar rent av undantages från skatteplikten;
            i annat fall blir skalten i realiteten en skatt på produktionsmedlen,
            något som icke kan överensstämma med principer- na för en sund
            beskattning i ett samhälle, där man eftersträvar en hög framstegstakt.
            Det är att märka att i samband med den fortgående meka- niseringen
            inom industri, handel, jordbruk och skogsbruk allt större krav
            ställes på tillgång till kostnadskrävande maskinell utrustning;
            denna kan uppgå till icke oväsentliga värden även i mindre och
            medelstora företag. Under åberopande av vad sålunda anförts hemställes,
            dels att riksdagen måtte, med ändring av vad i Kungl. Maj:ts proposition
            nr 14 i denna del föreslås, besluta att fastställa skattepliktsgränsen
            för förmögenhetsskatten till 125 000 kronor samt att antaga de
            ändrade skatteskalor, som föreslagits av allmänna skatteberedningen,
          </p>
          <pb facs="riksdagen-motions-pdf/data/1965/mot_1965__fk__614/mot_1965__fk__614-003.pdf"/>
          <p xml:id="i-29tX7ihy6bsPeASrHPSDin">
            Motioner i Första kammaren, nr 614 år 1965
          </p>
          <p xml:id="i-2XS4BFBCKcL8uzBSgX5W5x">
            dels ock i skrivelse till Kungl. Maj:t begära förslag till riksdagen
            om sådan ändring i gällande bestämmelser i äm- net, att produktiva
            förmögenhetstillgångar, som användes i den skattskyldiges förvärvsverksamhet,
            i rörelse eller i jordbruk och skogsbruk, skall i viss omfattning
            befrias från förmögenhetsskatt resp. upptagas bland tillgångarna
            till reducerat värde.
          </p>
          <p xml:id="i-GDgemrhHF1N5a1VWDY6zGb">
            Stockholm den 2 februari 1965
          </p>
          <p xml:id="i-CRTJxiko7rCY8fZKE9WXXA">
            Gustaf Henry Hansson
          </p>
          <p xml:id="i-29vU9DdStkrv9mqhHLcZHn">
            Ebbe Ohlsson Gösta Jacobsson Bo Risberg
          </p>
        </div>
      </div>
    </body>
  </text>
</TEI>
