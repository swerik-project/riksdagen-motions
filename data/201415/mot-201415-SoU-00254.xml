<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00254">
  <teiHeader>
    <fileDesc>
      <titleStmt>
        <title>Delaktighet för personer med funktionsnedsättning</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:254 av Maj Karlsson m.fl. (V)</title>
          <idno type="rdwebb">H202254</idno>
          <rs type="number">254</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202254/text</ref>
          <ref type="dokument_url_html">http://data.riksdagen.se/dokument/H202254</ref>
          <ref type="dokumentstatus_url_xml">http://data.riksdagen.se/dokumentstatus/H202254</ref>
          <ref type="docx">http://data.riksdagen.se/fil/D6679E5F-60C1-4E19-A3D6-7B4986551FD0</ref>
          <ref type="pdf">http://data.riksdagen.se/fil/D8B1A053-4E5C-46B8-A3EE-5A4624BFC82F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RdVyvW5EhFCu9B8XJDF3KA" type="signed"/>
        <correspContext corresp="i-RdVyvW5EhFCu9B8XJDF3KA">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Kn9hmF3Fqi1ywwQ35pEiV7" type="submitted">
          <date when="2014-11-04"/>
          <time when="15:49:26"/>
        </correspAction>
        <correspAction xml:id="i-Es9ktnEVy4fbk92J6u41sx" type="reviewed">
          <date when="2014-11-04"/>
          <time when="16:49:46"/>
        </correspAction>
        <correspAction xml:id="i-RRNXgo7Na5sAknU4yRKjp" type="referred">
          <date when="2014-11-12"/>
        </correspAction>
        <correspAction xml:id="i-CbmrF41TXpVZ8tEQGVZuzt" type="assigned">
          <date when="2016-10-06"/>
          <time when="13:57:31"/>
        </correspAction>
        <correspContext corresp="i-CbmrF41TXpVZ8tEQGVZuzt">
          <ref type="assignedTo">Socialutskottet</ref>
        </correspContext>
        <correspAction xml:id="i-8okQKBgDFWgXxwHDbBz1Tu" type="behandlas_i"/>
        <correspContext corresp="i-8okQKBgDFWgXxwHDbBz1Tu">
          <ref type="uppgift">2014/15:SoU8</ref>
          <ref type="ref_dok_id">H201SoU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU8</ref>
          <ref type="ref_dok_titel">Funktionshindersfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CtFsttQh41psiMoAvfymiK" type="motHeader">
        <div xml:id="i-5MuPPqDe3k8qEFCwFZvEAV" type="motTitle">
          Motion till riksdagen 2014/15:254 av Maj Karlsson m.fl. (V) Delaktighet
          för personer med funktionsnedsättning
        </div>
      </div>
      <div xml:id="i-5uzYdxBbixBj1PjXvbdThE" type="motBody">
        <div xml:id="i-2howSYwLkaueZaAXSdPkZx" type="motProposal" subtype="förslag">
          <head xml:id="i-HWwqFADZRRQLFcqZB6umwy">
            1 Förslag till riksdagsbeslut
          </head>
          <list xml:id="i-DsQGTjRTa4uWezv8E7aYjD" style="ol">
            <item xml:id="i-13tASQMCy58GKHo7U5kA9K">
              Riksdagen tillkännager för regeringen som sin mening vad som
              anförs i motionen om behovet av kompetensutveckling inom funktionshinderomsorgen.
            </item>
            <item xml:id="i-HmD8Cwu97LXKUii5BxouSy">
              Riksdagen tillkännager för regeringen som sin mening vad som
              anförs i motionen om utveckling av daglig verksamhet och sysselsättning.
            </item>
            <item xml:id="i-F8ezYB6UYBFDySZaScie8H">
              Riksdagen tillkännager för regeringen som sin mening vad som
              anförs i motionen om förenklad och förbättrad hjälpmedelsförskrivning.
            </item>
          </list>
        </div>
        <div xml:id="i-DLae9JD11zNJLaJt8YVEzf" type="motContent">
          <head xml:id="i-HA17fpxCGbkgERYNQitpui" type="h1">
            2 Inledning
          </head>
          <p xml:id="i-Xu5mu4kmv2rCiLB95JYFw4">
            Målet för funktionshinderspolitiken måste vara ett samhälle som
            gör det möjligt för människor med funktionsnedsättning att vara
            fullt delaktiga i samhällslivet på lika villkor som andra. Människors
            lika värde är en grundläggande utgångspunkt och alla människor
            har kunskaper, förmågor och erfarenheter som är viktiga för samhället.
          </p>
          <p xml:id="i-RrWNWjLxzmptTFaNrRG5qn">
            Därför måste samhället formas på ett sådant sätt att alla kan
            medverka i utvecklingen och nå full delaktighet. Personer med
            funktionsnedsättning utgör givetvis inget undantag i detta avseende.
            Alla är medborgare med samma rättigheter och skyldigheter, oavsett
            om man har en funktionsnedsättning eller inte. Men så ser det
            i praktiken inte ut i dag. Människor med funktionsnedsättning
            stängs ute från olika områden p.g.a. bristande tillgänglighet.
            Kvinnor med funktionsnedsättning är dubbelt utsatta och osynliggörs
            alltför ofta. Arbetslösheten är högre och ekonomin sämre för många
            människor med funktionsnedsättning. Flickor och pojkar med funktionsnedsättning
            får inte alltid det stöd de behöver för att klara skolan på ett
            bra sätt.
          </p>
          <p xml:id="i-5ZdW5rk2aXuHsKRChj5ECk">
            Genom ökad kompetens och förbättrad lagstiftning kan det tillgängliga
            samhället minska kostnader och öka delaktigheten. Det slår FN
            fast i artikel 9 i konventionen om rättigheter för personer med
            funktionsnedsättningar:
          </p>
          <p xml:id="i-JxcdgLHx3QFACkJP7ZjTrK">
            ”För att göra det möjligt för personer med funktionsnedsättning
            att leva oberoende och att fullt ut delta på alla livets områden,
            ska konventionsstaterna vidta ändamålsenliga åtgärder för att
            säkerställa att personer med funktionsnedsättning får tillgång
            på lika villkor som andra till den fysiska miljön, till transporter,
            till information och kommunikation, innefattande informations-
            och kommunikationsteknik (IT) och -system samt till andra anläggningar
            och tjänster som är tillgängliga för eller erbjuds allmänheten
            både i städerna och på landsbygden.”.
          </p>
          <p xml:id="i-4EWaZmSw5jfpUxGSpZwjuM">
            För att öka delaktigheten och självbestämmandet behövs det åtgärder
            inom en rad olika områden. I denna motion tar vi upp vissa frågor
            som i riksdagens indelning av politiken ligger på socialutskottets
            bord. Vänsterpartiet tar upp viktiga funktionshinderspolitiska
            frågor även i andra motioner. Framför allt gäller det motionen
            ”Förstärkt rätt till arbete för personer med funktionsnedsättning”
            (V501) samt vår motion ”Bristande tillgänglighet som diskriminering”
            (V623), där vi kräver skärpningar av den urvattnade lagstiftning
            som den tidigare regeringen lade på riksdagens bord.
          </p>
          <head xml:id="i-KNNwRTh6DUUmWZGpXyzjXF" type="h1">
            3 Behov av kompetensutveckling
          </head>
          <p xml:id="i-Jyg8q4dD4zofijXR5W2txh">
            Det finns vissa generella drag när det gäller kompetens- och
            personalförsörjning inom verksamheter för personer med funktionsnedsättning.
            Bland annat består personalen av två grupper – en del har lång
            anställningstid och hög medelålder, en annan del har hög personalomsättning,
            är unga och till stor del tim- eller visstidsanställda. Personalens
            formella utbildningsnivå är låg och många personliga assistenter
            saknar yrkesutbildning. Andelen personal som har högskoleutbildning
            är mycket låg.
          </p>
          <p xml:id="i-CbZiKvEbyN5cW6xnzn1Qtt">
            Det finns kvalitetsbrister inom verksamheten som beror på bristfällig
            kompetens hos personalen och arbetets organisering. Vänsterpartiet
            menar att området som gäller just funktionshinderomsorgen är klart
            eftersatt när det gäller statliga insatser för kompetensutveckling
            av personalen och därmed en bättre kvalitet för de flickor, pojkar,
            kvinnor och män som behöver insatser för att kunna leva ett gott
            liv.
          </p>
          <p xml:id="i-WYypToKHqR5Vq1PCTRLoPq">
            Verksamheten har också vuxit och förändrats. Från tidigare fokusering
            på vård och omvårdnad har en tydlig förskjutning skett till ett
            mer habiliterande, rehabiliterande, socialt och pedagogiskt synsätt.
            Det handlar om att utifrån den enskildes förmåga stödja till delaktighet
            och självbestämmande. Det handlar om att skapa förutsättningar
            för ett liv som andras. Gällande lagstiftning inom funktionshinderområdet
            syftar till att främja jämlikhet i levnadsvillkor och full delaktighet
            i samhällslivet för de personer som lagen omfattar.
          </p>
          <p xml:id="i-PAdobS6NUHPGosRxoKQeSk">
            Funktionshinderområdet behöver en långsiktig satsning på kompetenshöjning.
            Personalen har ofta med sig viktiga kunskaper och erfarenheter,
            men saknar utbildning om funktionsnedsättningar. Det finns också
            ett stort behov av kontinuerlig kunskapshöjning och fortbildning
            om neuropsykiatriska funktionsnedsättningar/autism, förvärvade
            hjärnskador/neurologiska funktionsnedsättningar, bemötande, inom
            habiliterande och rehabiliterande arbetssätt och inom flera andra
            områden.
          </p>
          <p xml:id="i-XBeparp1PGuWGqLyxMsnDh">
            Vad som ovan har anförts om behovet av kompetensutveckling inom
            funktionshinderomsorgen bör riksdagen som sin mening ge regeringen
            till känna.
          </p>
          <head xml:id="i-PCuhFdjap7bhyfUYFHXGZ2" type="h1">
            4 Daglig verksamhet
          </head>
          <p xml:id="i-DkKBmpo4c8nPHhj7H1qEzW">
            Daglig verksamhet är den vanligaste insatsen i LSS (lagen om
            stöd och service till vissa funktionshindrade). Den som inte har
            rätt till daglig verksamhet enligt LSS kan ansöka om sysselsättning
            enligt socialtjänstlagen.
          </p>
          <p xml:id="i-UXFm7RvtDmonjPLUdE77Br">
            I Socialstyrelsens forskningsöversikt ”Bostad med särskild service
            och daglig verksamhet” konstateras att till skillnad mot tidigare
            generationer med funktionsnedsättningar har den unga generationen
            vuxit upp i ett samhälle präglat av delaktighet och integration.
            Den s.k. integrationsgenerationen är ingen homogen grupp. Här
            finns både unga som gått i särskola och unga som tillbringat skoltiden
            i den ordinarie skolan och först senare kommit i kontakt med kommunens
            insatser till personer med funktionsnedsättning. Framför allt
            i den senare gruppen finns en del personer som inte är intresserade
            av dessa insatser. Anledningen är att de inte vill bli klassificerade
            som funktionshindrade eller inte finner att samhällets stöd passar
            dem, trots att de har svårt att klara sig och riskerar att råka
            illa ut.
          </p>
          <p xml:id="i-Q9uHKtp5Dhkxuhz7CB75bh">
            Även när det gäller personer med psykiska funktionsnedsättningar
            ser forskarna en tydlig generationsväxling. Verksamheter som är
            utvecklade för den äldre generationen, ofta med tidigare institutionserfarenhet
            och många med skador till följd av läkemedel, passar inte en yngre
            generation med andra förväntningar. Socialstyrelsen skriver också
            i sin lägesrapport från 2013 att det är mycket ovanligt att människor
            går från daglig verksamhet till arbete.
          </p>
          <p xml:id="i-LToCdFRNP3q7QLniSdw6s2">
            Det måste vara möjligt att pröva på olika former av daglig verksamhet
            och att få välja den dagliga verksamhet man själv är intresserad
            av och att kunna gå vidare till en annan daglig verksamhet.
          </p>
          <p xml:id="i-6iEaVpmYxCop4ZnPpDbCw2">
            Det måste också utvecklas former för människor att gå vidare
            till jobb. I dag hänvisas många människor till daglig verksamhet
            eller sysselsättning och blir fast där. Fler måste få arbete med
            t.ex. lönebidrag och möjlighet till stöd och handledning. Med
            ett aktivt arbete gentemot möjliga arbetsgivare och med ett individuellt
            utformat kontinuerligt stöd från kommunerna skulle många fler
            kunna gå vidare till arbete med lön. Formerna för den dagliga
            verksamheten behöver moderniseras och utvecklas. Socialstyrelsen
            hade 2013 i uppdrag att, inom ramen för arbetet med öppna jämförelser
            inom socialtjänsten, samla in uppgifter om vilka insatser som
            leder till arbete från daglig verksamhet och meningsfull sysselsättning.
            Socialstyrelsen bör nu få ett tydligt uppdrag att i nära samarbete
            med de berörda och deras intresseorganisationer samt Sveriges
            kommuner och landsting, analysera och komma med förslag om utveckling
            av daglig verksamhet och sysselsättning.
          </p>
          <p xml:id="i-E83iYN4GgdQZB17iRTZEuc">
            Vad som ovan anförts om utveckling av daglig verksamhet och sysselsättning
            bör riksdagen som sin mening ge regeringen till känna.
          </p>
          <head xml:id="i-KxXyF7y5CmGijiP9VTnvtC" type="h1">
            5 Förenklad och förbättrad hjälpmedelsförskrivning
          </head>
          <p xml:id="i-QTMaCtjDZCAQ2kiwpVwGzK">
            Det är i många fall helt avgörande för livskvalitet och delaktighet
            i samhället för en person med funktionsnedsättning att de hjälpmedel
            som behövs tillhandahålls. Kostnaderna för hjälpmedel överdrivs
            ofta om man ser till de positiva effekter de har för hälsa och
            livskvalitet samt de ekonomiska vinster samhället faktiskt gör
            när hjälpmedlen bidrar till självständighet och självbestämmande.
            Hjälpmedelsinstitutet har t.ex. konstaterat att hjälpmedel till
            en person med en psykisk funktionsnedsättning ger en ekonomisk
            vinst för staten på omkring 23 000 kronor på fem års sikt. Om
            hjälpmedlet hjälper någon till arbete sparas statens kostnader
            för hjälpmedlen in på bara ett år, samtidigt som den enskilde
            individen förstås får en avsevärt bättre ekonomi och höjd livskvalitet.
          </p>
          <p xml:id="i-PXvrEB3A3VgDhcP4rfoWBQ">
            Trots hjälpmedlens positiva effekter har regelverken snävats
            åt runtom i landet. Förskrivningen har blivit mer restriktiv,
            hjälpmedel har försvunnit ur sortimentet och kostnader har lagts
            över på individen. Vilka hjälpmedel man har möjlighet att få och
            vilka kostnader detta innebär för den enskilde, varierar mycket
            över landet. Förutom regionala skillnader finns också tydliga
            skillnader mellan vilka hjälpmedel som förskrivs till kvinnor
            respektive män. Detta beror delvis på att kvinnor och män söker
            olika typer av hjälpmedel, men det konstateras också att det finns
            könsskillnader i hanteringen på de ansvariga myndigheterna.
          </p>
          <p xml:id="i-QPp8rvVQh6XWXFypX5z2zW">
            Ett av de allvarligaste problemen på hjälpmedelsområdet är att
            det är svårt att hitta information om vilka hjälpmedel som finns
            och vart man ska vända sig för att få dem. Ett hjälpmedel som
            behövs för den dagliga livsföringen, ett s.k. personligt hjälpmedel,
            ska sökas hos landstinget. Försäkringskassan ansvarar för de hjälpmedel
            som behövs i arbetet. Vidare ansvarar kommunen för bostadsanpassning
            när hjälpmedel behövs i hemmet. Olika typer av hjälpmedel omges
            av olika regelsystem. En förskrivare av hjälpmedel ser inte till
            helheten i en persons livssituation utan enbart till det kompetensområde
            som finns på den egna myndigheten.
          </p>
          <p xml:id="i-UJiDQqqo3v7GmvP4192hSG">
            Ett exempel på det är att hjälpmedel som förskrivits för arbetet
            inte självklart får användas på fritiden. Det kan vara ett hörselhjälpmedel
            som utprovats för en arbetssituation. Att det då krävs en ansökan
            om ytterligare ett hörselhjälpmedel för fritiden framstår som
            helt onödig byråkrati som leder till ökade kostnader för både
            samhället och den enskilde.
          </p>
          <p xml:id="i-44B1TcHp7vigy6bJBMiLqQ">
            Många vittnar också om att det kan ta lång tid att få en ansökan
            om hjälpmedel beviljad och få tillgång till sitt hjälpmedel. Det
            är ett särskilt stort problem när det handlar om barn, som påverkas
            mer negativt av långa väntetider då de inte kan leva som andra
            barn.
          </p>
          <p xml:id="i-7WzZqTxqA8JbLfvqzFyZBH">
            En viktig del av lösningen på dessa problem är att samordna hjälpmedelsförskrivningen
            under en huvudman. Detta föreslogs bl.a. av den s.k. FunkA-utredningen,
            som föreslog att ansvaret ska läggas hos Arbetsförmedlingen, ”Arbetshjälpmedel
            och försäkringsskydd för arbete på lika villkor” (SOU 2012:92
            ). Utredningen ville också att Arbetsförmedlingen ska få uppdrag
            att ta fram en strategi för utveckling av insatsen arbetshjälpmedel,
            med en plan för hur man säkerställer god kompetens, utveckling
            av hjälpmedel samt arbetsplatsanpassningar för dem som har störst
            behov.
          </p>
          <p xml:id="i-JoMxyPxePwNyNVgKzBTLoU">
            Staten bör ta ett större ansvar än i dag för att förskrivningen
            av hjälpmedel ska fungera bättre och bli mer likvärdig över landet.
            Att staten har ett övergripande ansvar för tillhandahållandet
            av hjälpmedel anges också i FN-konventionen om rättigheter för
            personer med funktionsnedsättningar.
          </p>
          <p xml:id="i-GC3YSEGUCWuSNcfpwPbX2Q">
            Vad som ovan anförs om förenklad och förbättrad hjälpmedelsförskrivning
            bör riksdagen som sin mening ge regeringen till känna.
          </p>
        </div>
        <div xml:id="i-Uzpzhg8ro5AhqFD5xwdiGK" type="motSignatures">
          <list xml:id="i-J7gLsEDmmedLfBgMVhKpcL">
            <item xml:id="i-5B1DApH14HYgBV7LgmmE7j" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-JnSeRV5QENjNjjZUJ1YMnq" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-X9di1g1NhRUDbjEsvinuqG" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-93MZKoVW7pTndTqvRakQUL" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-LroBPWpZAc6hz71DMaJLjb" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-7CEAqL6gkfKL38XSaHa8CL" who="i-PAfMpaW8KP2UfRTBpXARTc">
              Linda Snecker (V)
            </item>
            <item xml:id="i-QsMVCbstyruHdHemyUzc3U" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
