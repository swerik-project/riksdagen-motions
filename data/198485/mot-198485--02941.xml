<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02941">
  <teiHeader>
    <fileDesc>
      <titleStmt>
        <title>Regional utveckling och utjämning (prop. 1984/85:115)</title>
        <author>Lars-Ove Hagberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling och utjämning (prop. 1984/85:115)</title>
          <idno type="rdwebb">G8022941</idno>
          <rs type="number">2941</rs>
          <ref type="dokument_url_text">http://data.riksdagen.se/dokument/G8022941/text</ref>
          <ref type="dokument_url_html">http://data.riksdagen.se/dokument/G8022941</ref>
          <ref type="dokumentstatus_url_xml">http://data.riksdagen.se/dokumentstatus/G8022941</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NVWEsWz9YBdddvn9L3nPUn" type="signed"/>
        <correspContext corresp="i-NVWEsWz9YBdddvn9L3nPUn">
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2941/mot_198485__2941-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1984/85
          </p>
          <p>
            2941-2943 Motion
          </p>
          <p>
            1984/85:2941
          </p>
          <p>
            Lars-Ove Hagberg Regional utveckling och utjämning (prop. 1984/85:115)
          </p>
          <p>
            Dalarnas och Bergslagens utarmning
          </p>
          <p>
            Utvecklingen i Dalarna har de senaste århundradena varit starkt
            ihop- kopplad med svenska storföretag och de ekonomiska makthavarna
            i landet. Detta förhållande gäller speciellt i de södra och sydvästra
            delarna. Bergslags- området, men även inom skogsbruk och näringar
            i anslutning därtill samt vattenkraft, domineras stort av samma
            bolag. De resurser länet har och har haft exploateras hårt. När
            sedan lönsamheten krymper, läggs hela enheter ner med dramatiska
            effekter på människors möjligheter till försörjning och överlevnad
            i sin hembygd. Storfinansen med sin ekonomiska makt, dvs. de verkliga
            makthavarna i samhället, tar inget ansvar för den arbetslöshet
            som uppstår vid den i och för sig nödvändiga omstrukturering som
            äger rum i länet. Regeringens ambitio- ner att styra utvecklingen
            existerar inte heller varför konsekvenserna tillåts slå igenom
            fullt ut. Det senaste exemplet är specialstålet med Avesta och
            Långshyttan i Dalarna som åter drabbas. Den hittills förda regionalpolitiken
            från den socialdemokratiska regering- ens sida till stöd för Bergslagen
            och skogslänen har inte heller lyckats vara den motvikt till den
            koncentrationsprocess som nu under 1980-talet är kraftigare än
            den var på 1970-talet. Satsningarna på de arbetsmarknadspoli-
            tiska åtgärderna har varit av varierande omfattning. De har dock
            på grund av de strukturella orsakerna tvingats bli kraftigare
            än som från början planerats. Trots detta har enbart tillfällig
            kompensation blivit resultatet. Exempel som visar på den stabila
            negativa utvecklingen i Bergslagsregio- nen samt i vissa glesbygdskommuner
            är förtidspensionering på grund av arbetsmarknadsskäl, arbetslöshetsutvecklingen
            i övrigt och befolkningsut- vecklingen. Alla dessa variabler pekar
            åt samma håll. Följande turordning gäller högsta andelen förtidspensionärer
            i länet: 1. Avesta, 2. Borlänge, 3. Älvdalen, 4. Smedjebacken,
            5. Ludvika. Så här ser kommunernas ord- ning ut när de är ordnade
            efter arbetslöshetens omfattning: 1. Rättvik, 2. Ludvika, 3. Smedjebacken,
            4. Borlänge, 5. Avesta, 6. Vansbro, 7. Älvdalen, 8. Malung, 9.
            Orsa. Alla dessa ligger över länsgenomsnittet. Det är ungdomar
            och kvinnor som drabbas hårdast av dagens situation. Befolkningsförändringarna
            i fråga om nettoutflyttningen är för hela Dalarna 2 300 personer
            under de senaste fem åren om man bara räknar med dem som är under
            25 år. Även här är Bergslagskommunerna värst drabbade tillsam-
            mans med Borlänge och några glesbygdskommuner såsom Vansbro och
          </p>
          <p>
            1 Riksdagen 1984/85.3 saml. Nr 2941-2943
          </p>
          <pb facs="riksdagen-motions-pdf/data/198485/mot_198485__2941/mot_198485__2941-002.pdf"/>
          <p>
            Mot. 1984/85:2941 2
          </p>
          <p>
            Älvdalen. Enbart en kraftig styrning av investeringsmedel till
            länet kan medföra en återgång till en ”normal” utveckling av länet,
            dvs. en utveckling som tidigare. Här är det viktigt att också
            lyfta fram offensiva offentliga investeringar i all tänkbar infrastruktur.
            Storleksordningen på insatserna är att ca 20 000 nya jobb måste
            skapas för att klara de akuta behoven. I januari 1985 är 6 840
            personer arbetslösa och 7 943 är föremål för arbetsmarknadspolitiska
            åtgärder i Dalarna. Utan tvekan har omstruktureringen slagit hårdast
            mot Dalarna och Bergslagen. De regionalpolitiska insatserna för
            Bergslagen är i regeringens förslag inte i närheten av vad som
            krävs för en regional utveckling och utjämning.
          </p>
          <p>
            Arbete åt alla — inte sysselsättning åt några
          </p>
          <p>
            Arbetslösheten har i arbetarklassens historia alltid betraktats
            som ett av de stora hoten. Arbetslösheten undergräver den enskildes
            existens. Arbetslös- heten försvagar de arbetandes och fackföreningsörelsens
            position. Arbets- lösheten bryter ner social välfärd och samhällssolidaritet,
            innebär missbruk av resurser och hämmar samhällets ekonomi och
            utveckling. Arbetslösheten är ett människornas gissel inom kapitalismen.
            Men arbetslösheten är — liksom kapitalismen — inte nödvändig eller
            ofrånkomlig. Arbetslösheten orsakas av de kapitalistiska marknadskrafter-
            na. Arbetskraften köps och säljs i dag som en vara på en (arbets-)
            marknad. Men all arbetskraft köps inte i dag. Alla är inte fullt
            vinstgivande. Några blir över på marknaden och stängs ute för
            att hamna i skyddsnätet långt ner i samhällspyramiden. Skulden
            läggs i den borgerliga ideologin på den enskilde. Ekonomiskt,
            socialt, personligt och moraliskt utsätts den arbetslöse för förtryck.
            Hela generationer ställs utanför arbetets sociala sammanhållning.
            Många ungdo- mar ges aldrig en chans och tusentals äldre stöts
            ut i förtidspensionering. Byråkratiska räddningsplankor i AMS-regi
            duger inte som alternativ, även om offensiva arbetsmarknadspolitiska
            åtgärder kortsiktigt kan vara av värde. Det krävs en grundläggande
            samhällsförändring där rätten till ett menings- fullt arbete för
            var och en är självklar. Många sociala reformer väntar på att
            kunna genomföras — där krävs arbetande människor. Stora samhälls-
            och industriinvesteringar väntar på sin tur — där krävs väl utbildade
            och arbetande människor. Visst behövs alla vi människor — och
            vi behöver varandra. Men då får samhället inte ställa några utanför.
            Och politikerna får inte säga att vi ej har råd att hålla alla
            i arbete. Ett sådant samhälle har dömt ut sig självt, även om
            AMS-insatser görs eller socialhjälp utgår till de utförsäkrade.
            Vårt socialistiska krav är här enkelt: ALLA I ARBETE.
          </p>
          <pb facs="riksdagen-motions-pdf/data/198485/mot_198485__2941/mot_198485__2941-003.pdf"/>
          <p>
            Mot. 1984/85:2941 3
          </p>
          <p>
            Näringspolitik för alla i arbete
          </p>
          <p>
            Det övergripande målet för regionalpolitiken skall vara alla
            i arbete. De traditionella metoderna är helt otillräckliga. Grunden
            för en region som Bergslagen och Dalarna är att näringspolitiken
            utvecklas för att alla skall komma i arbete med en politik som
            tillvaratar råvaror, naturresurser och mänskligt arbete på ett
            ”naturligt” och ”mänskligt” sätt. I en kraftfull näringspolitik
            för Dalarna krävs följande: Länets malmresurser skall utnyttjas.
            Järnmalmsgruvan i Grängesberg skall förberedas för nya brytningsnivåer.
            Sulfidmalmsbrytningen måste ske utifrån samhällsintresset där
            varken Bolidens eller utländska (brittiska BP) kortsiktiga vinstintressen
            skall tillåtas styra utvecklingen. Silverfyndigheten i Garpenberg
            måste brytas på ett miljömässigt acceptabelt sätt. Handelsståls-
            industrins framtid bör planeras nu. Smedjebackens valsverk skall
            garanteras en utveckling och SSAB Domnarvet åläggas att utarbeta
            en investeringsplan inför 1990-talet. Specialstålsindustrin bör
            utvecklas i samklang med svensk verkstadsindustri och en större
            del av verksamheten riktas mot hemmamark- naden. Ägarna av specialstålet
            — framför allt i familjen Jonson — skall avkrävas ett särskilt
            ansvar för utvecklingen i Avesta. Dalarnas verkstadsindustri måste
            frigöra sig från det extrema exportbero- endet och även från den
            höga andelen legobaserad och tung verksamhet. Utvecklingen skall
            ske mot mer förfinad teknik. I krisregionen Bergslagen bör Statsföretag
            och övriga statliga och regionala instanser satsa på att utveckla
            en nationell verkstadsindustri för framtiden. Satsning på utbildning
            bl.a. i ”ny teknik” är nödvändig i kombination med konkreta satsningar
            i regionen. Högutbildad arbetskraft skall inte bli en exportartikel
            från Dalarna och Bergslagen till övriga delar av landet och världen.
            Jordbruket skall bevaras och utvecklas i Dalarna. Därför att jorden
            skall brukas för att producera mat och förnödenheter till det
            svenska folkhushål- let. Men även för att skapa fler jobb, framför
            allt i glesbygden. Ett jordbruk bevarar ett kulturlandskap och
            en levande landsbygd. Skogen är en nationell tillgång som är —
            rätt skött — förnyelsebar och därmed utgör en av Dalarnas viktigaste
            basnäringar. Skogsbruket skall därför underställas en samhällelig
            styrning baserad på planering, samhällsnytta och ekologi. En förädling
            av skogsprodukterna skall ske från denna grund. Massatillverkningen
            och dess ytterligare förädling skall styras efter samhällsnytta
            och ekologiska utgångs- punkter. Träförädlingsindustrierna skall
            ges en chans att utvecklas. Turismens expansion skall styras från
            spekulation till folkturism, dvs. turism för vanligt folk. En
            semester- och rekreationsfond som skapar möjligheter för lågavlönade
            m. fl. till turism och rekreation, men även till stöd för uppförande
            av anläggningar för folkturism. Det natursköna och rekreationsvänliga
            Dalarna har fått nog av kommersiella jippon. En utveckling av
            Dalarna kräver bra kommunikationer. Järnvägstrafiken, både gods-
            och persontransporterna, skall ges bättre förutsättningar. En
          </p>
          <pb facs="riksdagen-motions-pdf/data/198485/mot_198485__2941/mot_198485__2941-004.pdf"/>
          <p>
            Mot. 1984/85:2941 4
          </p>
          <p>
            järnväg till Sälen och Särna är nödvändig för den regionala balansen,
            likaså att inlandsbanan i sin helhet återställs och tas i bruk.
            Dala kanal-projektet bör seriöst prövas för att ta till vara sjötransportmöjligheten.
            Byggandet bör planeras långsiktigt. Därför krävs ett basprogram
            för utveckling av byggandet vad gäller industri, service, kollektiva
            behov och boende. ROT-programmet utvidgas och skall gälla även
            det förslitna vattenledningssystemet. Miljöförsämringarna måste
            stoppas. Det är nödvändigt att vidta åtgärder mot utsläpp och
            föroreningar. Den falska konflikten mellan tillgången på arbete
            och en god miljö elimineras genom en ekonomisk fördelningspolitik
            av landets totala resurser. Samtidigt krävs ett program för att
            ”återställa” miljön och för att ny miljöteknik, som t. ex. bio-tekniken,
            skall tas till vara. Utvecklingen av Bergslagen skall byggas på
            grunden av en energipolitik som utgår från hushållning. Storfinansens
            energislöseri och resursförstörarna stoppas. Energialternativen
            ges en verklig chans att utvecklas, inte minst energi baserad
            på skogsavfall. Dessutom skall de kraftiga vinster som skapas
            på vattenkraftverk av äldre årgång tillföras samhället för att
            kunna bidra till utvecklingen av Dalarna.
          </p>
          <p>
            Kooperativ utveckling
          </p>
          <p>
            Den kooperativa idén bygger på jämlik och demokratisk grund.
            Den står i samklang med krav på decentralisering och småskalighet
            och en omprövning av välfärdsbegreppen. Den kooperativa företagsformen
            bygger på männi- skornas egna initiativ, ansvarstagande och aktivitet
            präglad av solidarisk och demokratisk ideologi — i motsats till
            det privata egenintresset och kapitalis- tiskt vinstbegär. Det
            kooperativa initiativet kan betyda mycket för sysselsättningen
            — inte minst i glesbygden och för grupper utan privata kapitaltillgångar.
            Inom skogs- och jordbruksnäringen, vid livsmedelsframställning
            med lokal an- knytning, inom många hantverk och viss förädlingsindustri,
            liksom inom turism, service- och tjänstesektorn öppnar sig betydande
            möjligheter för kooperativ utveckling av verksamheter. Samverkansprojekt
            mellan kooperativ och kommunala organ borde främjas. Samverkan
            inom regionalekonomiska kooperativa enheter vidgar basen för produktivt
            arbete i vårt län. Modern teknik kan utnyttjas gemensamt som kompensation
            för småskaligheten och gör samtidigt projek- ten framtidsinriktade.
            Naturresurser tas till vara, mänsklig initiativförmåga och kunskap
            på bred bas aktiveras. Viktiga mänskliga och samhälleliga behov
            kan tillgodoses. Sysselsättning och regional utveckling främjas
            genom att kommuner och länsorgan spelar en mer konstruktiv samhällsförändrande
            roll än i dag. Dalarna behöver, och passar för, en kooperativ
            förnyelse, men då måste planerade satsningar komma till stånd
            i samlad form och med ett brett fackligt och politiskt stöd.
          </p>
          <pb facs="riksdagen-motions-pdf/data/198485/mot_198485__2941/mot_198485__2941-005.pdf"/>
          <p>
            Mot. 1984/85:2941 3
          </p>
          <p>
            Det krävs: — Massiv satsning på utbildning i kooperativa företagsformer
            (regionalt i gymnasier, folkhögskolor och högskolan) —- Prioritering
            av kooperativa projekt vid lokaliseringsstöd, insatser från utvecklingsfonden
            m. m. - Uppbyggnad av samverkansorgan mellan kooperativa företag
            —- Finansiella satsningar i kooperativa och arbetarstyrda företag
            från det kapital som i Dalarna fonderas av de medel som en produktionsavgift
            på 6 öre/kWh för elkraft ger länet enligt vpk:s förslag samt från
            Mellanfondens kapitalresurser.
          </p>
          <p>
            Dalarnas resurser och rikedomar för Dalarnas utveckling
          </p>
          <p>
            Privata bolag gör stora övervinster på produktionen av elkraft
            i de äldre vattenkraftverken. Stora ekonomiska värden försvinner
            årligen ut ur Dalar- na på detta sätt, liksom fallet är med andra
            vinster av den industriella produktionen i länet. Självfallet
            borde samhället och de producerande regionerna ta hand om de uppkomna
            vinsterna. En produktionsavgift på 6 öre/kWh bör tas ut för den
            elström som produceras i mer än tio år gamla vattenkraftverk.
            4 öre/kWh tillförs en särskild länsfond, Dalafonden. Dalafonden
            skulle därmed förses med 120 milj. kr. årligen. Fondens huvuduppgift
            skall vara att finansiera och stimulera projekt och satsningar
            inom länets näringsliv. Fonden skall ha ett särskilt ansvar att
            stödja kooperativa och regionalt inriktade projekt som höjer förädlingsgraden
            och gagnar sysselsättningen i Dalarna. Fonden bör förvaltas av
            en demokratiskt vald styrelse som även har en djup och bred regional
            och facklig förankring. Även dagens löntagarfonder förvaltar kapital
            som uppkommer inom regionens produktiva verksamhet. En reformering
            av Mellanfonden inom löntagarfondernas ram måste genom- föras.
            Fonden skall aktivt medverka till en långsiktig uppbyggnad av
            industriell utveckling och arbetsmarknad i den egna regionen.
            Den industri- utveckling som fonden understödjer måste stämma
            överens med lönearbe- tarnas intressen och övergripande samhällspolitiska
            strävanden. Begräns- ningen i fondens tillåtna ägarandelar inom
            ett bolag måste avskaffas. Fonderna måste demokratiseras och förankras
            i arbetarnas led. Dagens placeringsverksamhet på aktiebörsen i
            syfte att garantera kortsiktig avkast- ning och stödja den befintliga
            industriutvecklingen på kapitalisternas villkor måste brytas.
            Fonden måste utgöra en del i en offensiv socialistisk arbetarpolitik
            som gagnar Dalarna och sätter människorna i arbete. Det handlar
            om att omfördela våra resurser. Det gäller att sätta kapital i
            det produktiva arbetets tjänst. Det handlar om makten över våra
            resurser och vår framtid. Fonden måste spela sin roll i en nödvändig
            omfördelningspolitik: RÄFST OCH REDUKTION FÖR ARBETE OCH RÄTTVISA.
          </p>
          <p>
            1” Riksdagen 1984/85.3 saml. Nr 2941-2943
          </p>
          <pb facs="riksdagen-motions-pdf/data/198485/mot_198485__2941/mot_198485__2941-006.pdf"/>
          <p>
            Mot. 1984/85:2941 6
          </p>
          <p>
            Kommuners och landstings kommande betydelse som närings- och
            sysselsätt- ningspolitiska centra
          </p>
          <p>
            Den offentliga sektorn har vuxit successivt och efterhand kommit
            att utgöra ett komplement till näringslivet och företagen på många
            olika områden. Tidigare innebar den kommunala servicen, men framför
            allt olika statliga anläggningar, att en infrastruktur fanns för
            ett gynnsammare näringsfång. Denna roll som fortfarande finns
            och kommer att finnas har efterhand utökats med en mer direkt
            service till företagen och dessutom en i övrigt så vidgad service
            att kommuner och landsting i många fall är den dominerande arbetsgivaren
            i regionen. I de regioner som expanderar kommer rollen som passivt
            serviceorgan åt företag och allmänhet inte att behöva ändras.
            Det som vi däremot kan konstatera sedan ett tiotal år tillbaka
            är hur varken kapitalet eller staten lever upp till ett regionalt
            ansvar som garanterar en miniminivå av arbete och service. Detta
            förhållande gäller i hela det svenska inlandet. Vi har också fått
            regioner på andra håll som utarmats de senaste åren. Maktkoncentrationen,
            företagskoncentrationen och kravet på ökad flytt- ning på arbetsmarknaden
            har i samhället upphöjts till övergripande målsätt- ning. Detta
            sker trots vetskapen om de mycket svåra sociala konsekvenser som
            uppstår både i de drabbade och i de expanderande orterna. I de
            drabbade orterna måste nu till en helt annan självmedvetenhet
            hos lokala politiker i kombination med en förändrad lagstiftning.
            Den nu gällande kommunallagen är inte utformad för en aktiv förvaltning.
            En sådan förvaltning är nödvändig på alla de orter som har en
            vikande utveckling. Kommunala initiativ måste till som stöd och
            stimulans åt lokala krafter. Idéer som diskuteras fram i studiecirklar
            ute i byarna, i lokala fackföreningar eller i andra sammanhang.
            Det må gälla satsningar på torvbrytning, skogsföräd- ling, fiskodling,
            hemslöjdstillverkning, tryckeriverksamhet, grönsaksodling, brödbakning,
            turisttrafik eller annan verksamhet som i dag är mer eller mindre
            otillåten. Med en förändrad kommunallagstiftning kan kommuners
            och landstings ansvar för närings- och sysselsättningspolitiken
            öka till fromma för de många unga och kvinnor som annars utestängs
            från arbete och gemenskap. En sådan här föreslagen lagändring
            kan och bör ske snarast.
          </p>
          <p>
            6 timmars arbetsdag — ett viktigt strukturellt mål
          </p>
          <p>
            Kortare arbetsdag för alla motarbetas starkt av storfinansen
            då en sådan ändring av arbetstiden med bibehållen lön mycket kraftigt
            skulle förskjuta relationen mellan arbete och kapital i en för
            arbetarklassen gynnsam riktning. Just genom denna stora betydelse
            kommer kapitalisterna att försöka lägga förslag hela tiden som
            blockerar och reducerar. Ett sådant är förslaget om konjunkturanpassad
            arbetstid som presenterades för något år sedan. En
          </p>
          <pb facs="riksdagen-motions-pdf/data/198485/mot_198485__2941/mot_198485__2941-007.pdf"/>
          <p>
            Mot. 1984/85:2941 7
          </p>
          <p>
            annan är diskussionen om arbetsdelning, dvs. utan lönekompensation.
            Följande inriktning är här viktig: — att lyfta fram de viktiga
            sociala effekterna med kortare arbetsdag — att peka på hur kvinnors
            situation kan förbättras och hur barnen kan få ett rikare liv
            och en rikare uppväxt — att visa hur de i dag arbetslösa kan få
            jobb genom förkortad arbetstid om det sker på för folk rimliga
            villkor och ej på kapitalets — att koppla en generell arbetstidsförkortning
            med en produktionsbeskatt- ning — att genom lagstiftning kraftigt
            begränsa övertidsarbete och därmed göra möjligt för fler att få
            jobb i samband med förkortad arbetstid — att inte kompromissa
            på kravet om full lönekompensation för låg- och mellaninkomstgrupperna
            — att helt avvisa arbetsdelning.
          </p>
          <p>
            Ideologisk offensiv mot storfinans och högerpolitik
          </p>
          <p>
            Utvecklingen i Bergslagen och Dalarna är en produkt av den kapitalistiska
            marknadsekonomin och dess inlemmande i den internationella kapitalistiska
            utvecklingen. Den socialdemokratiska regeringens regionalpolitik
            innebär inga ingrepp i denna utveckling. De statliga insatserna
            via bidrag och lån eller utvecklingsinsatser via STU och SIND
            är i förhållande till Dalarnas och Bergslagens problem en droppe
            i havet. Den s. k. Bergslagsdelegationen kan aldrig under nuvarande
            betingelser bli någon kraft för att vända utveckling- en, det
            krävs i grunden nya utgångspunkter — som motionen redovisar —
            för Bergslagsdelegationen om den skall kunna bidra till att alla
            kommer i arbete, till regional balans och social trygghet. De
            politiska högerkrafterna slår mynt av den kapitalistiska krisen
            och vill vända den till sin fördel. Den kapitalistiska marknadsekonomin
            förgylls på alla sätt — trots att den är i kris. Högerkrafterna
            predikar den duktiges och starkes rätt, att den ohöljda egoismen
            och hänsynslösheten skall fritt få breda ut sig. Privatiseringen
            i alla former helgas som lösningen för den enskilde på problemen.
            I verkligheten döljs genom denna kampanj alla de problem som det
            kapitalistiska samhället har skapat, ett system som bygger på
            privat maktmonopol för några få. Sådant är vårt samhälle. Många
            äro förlorarna, få äro vinnarna i det kapitalistiska samhället.
            Men med falska förespeglingar skall det breda folkflertalet luras
            in i rollen som beundrare av styrkan, makten och hänsynslösheten.
            Det är en uppgift för arbetarrörelsen att gå till ideologisk motattack.
            Det krävs ett återupprättande av den socialistiska arbetarrörelsens
            jämlikhets- och rättviseideal. Det krävs en ny människosyn där
            tilltron till människans förmåga ställs i centrum på grundval
            av solidaritet, gemenskap och kollektivt delade villkor. Det är
            först då som högerkrafterna kan slås tillbaka, det utgör
          </p>
          <pb facs="riksdagen-motions-pdf/data/198485/mot_198485__2941/mot_198485__2941-008.pdf"/>
          <p>
            Mot. 1984/85:2941 8
          </p>
          <p>
            även grunden för en mobilisering av arbetarrörelsen för att vända
            på Dalarnas utveckling, från fåtalsmakten i storfinansen, till
            arbetarnas demo- kratiska maktutövning över samhällsutvecklingen.
            Storfinansens utplundringspolitik och regeringens eftergiftspolitik
            slår hårdast mot län av Dalarnas typ. Det krävs en ny inriktning
            för att Dalarna skall ha en framtid. I Dalarna kan man inte lösa
            de grundläggande problemen själva. På sikt är det avgörande vilket
            politiskt och ekonomiskt klimat man har att leva i.
          </p>
          <p>
            Hemställan
          </p>
          <p>
            Under hänvisning till det anförda och med anledning av proposition
            1984/85:115 föreslås att riksdagen hemställer hos regeringen om
            ett regionalpolitiskt program för Dalarna och Bergslagen i enlighet
            med de riktlinjer som anges i motionen.
          </p>
          <p>
            Stockholm den 20 mars 1985
          </p>
          <p>
            LARS-OVE HAGBERG (vpk)
          </p>
        </div>
      </div>
    </body>
  </text>
</TEI>
