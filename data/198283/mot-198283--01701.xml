<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01701">
  <teiHeader>
    <fileDesc>
      <titleStmt>
        <title>Översyn av äldre lagar och regler</title>
        <author>Eric Hägelmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av äldre lagar och regler</title>
          <idno type="rdwebb">G6021701</idno>
          <rs type="number">1701</rs>
          <ref type="dokument_url_text">http://data.riksdagen.se/dokument/G6021701/text</ref>
          <ref type="dokument_url_html">http://data.riksdagen.se/dokument/G6021701</ref>
          <ref type="dokumentstatus_url_xml">http://data.riksdagen.se/dokumentstatus/G6021701</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J8JKd3ZLHK2qp8iSuUSd6S" type="signed"/>
        <correspContext corresp="i-J8JKd3ZLHK2qp8iSuUSd6S">
          <note type="signatory" corresp="i-4PWoEwRyCjKBVFFdqhmPo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1701/mot_198283__1701-001.pdf"/>
      <div type="motHeader" xml:id="i-Q6BqqrfhKnDtNpakVfcxKa">
        <div type="motTitle" xml:id="i-HMx2ANmapHYzWfYbvg1cLj"/>
        <div type="motSubmissionInfo" xml:id="i-6oBmtUdYCvUfxdxVvMwR97"/>
      </div>
      <div type="motBody" xml:id="i-G3MCBeaTKXeiEALa8ixiuF">
        <div xml:id="i-GByMv2fTi9VucA6vXjyzJR">
          <p xml:id="i-5tBziSh1m6jR4K5UpmPbiG">
            Motion 1982/83:1701
          </p>
          <p xml:id="i-FBEuDjRiNAahDJtA64zEV">
            Eric Hägelmark Översyn av äldre lagar och regler
          </p>
          <p xml:id="i-F8SadZyra58XJRbTnM3An3">
            Det behövs bredare insatser för att se över gamla regleringar
            och undanröja bestämmelser som spelat ut sin roll eller i övrigt
            inte är ändamålsenliga. Ett förslag till samlat program för ett
            sådant översynsarbete har nyligen framlagts i en rapport som framställts
            vid riksrevisionsverket på uppdrag av expertgruppen för studier
            i offentlig ekonomi (ESO), Besparing- ar genom avregleringar.
            Efter en värdefull genomgång av det avreglerings- arbete som bedrivits
            i olika länder och av de tänkbara strategier som kan komma i fråga
            sammanfattar författaren på följande sätt:
          </p>
          <p xml:id="i-Q64y8yPaTsW3kU9KSeBrkD">
            Under 1970-talet har ramlagstiftningen och de statliga myndigheternas
            reglerande verksamhet kraftigt ökat i omfattning. Syftet med regleringarna
            har varit att komma till rätta med säkerhetsproblem, miljöproblem
            och andra missförhållanden i samhället. Regleringarna har vanligen
            inneburit stora fördelar för medborgarna, men samtidigt även ökade
            kostnader. Anslagen i statsbudgeten för myndigheternas reglerande
            verksamhet beräknas under femårsperioden 1975/76-1979/80 ha mer
            än fördubblats. Framförallt har regleringarna medfört ökade kostnader
            för kommuner och företag. Total- kalkyler över regleringarnas
            kostnadsmässiga konsekvenser saknas. Av de olika delstudier som
            gjorts kan man dra slutsatsen att regleringar varit en viktig
            förklaring till de senaste årens höjningar av kommunalskatterna
            och av priserna på olika varor. Härtill kommer att regleringar
            kan innebära begränsningar i det kommunala självstyret och hinder
            mot innovationer och teknisk utveckling. Regleringar kan även
            påverka konkurrensförhållandena till nackdel för konsumenterna.
            Vid utarbetandet av nya regler har kostnaderna och de negativa
            effekterna i övrigt ofta kommit i bakgrunden i förhållande till
            de intressen som skall främjas. Detta gäller i synnerhet den samlade
            belastningen av regelverken. I de få fall då beräkningar av reglers
            totala effekter gjorts har de avsedda positiva effekterna ofta
            övervärderats samtidigt som kostnaderna och andra negativa effekter
            underskattats. Många regler har till följd av den tekniska, ekonomiska
            och administrativa utvecklingen blivit föråldrade. Av de studier
            som gjorts i Sverige och utomlands kan man dra slutsatsen att
            stora samhällsekonomiska besparingar kan göras om man slopar eller
            förändrar existerande regleringar. I Sverige har en rad åtgärder
            vidtagits för att begränsa tillväxten av nya regler och för att
            förenkla existerande regleringar. Myndigheterna har således i
            begränsningskungörelsen (1970:641) ålagts att utreda de kostnads-
            mässiga konsekvenserna av förslag till nya regler. Även statliga
            kommittéer har ålagts att belysa konsekvenserna av sina förslag
            för staten, kommunerna och enskilda. Regeringen har också i en
            förordning (1981:305) ålagt myndigheterna att se över tidigare
            utfärdade regler i syfte att minska den statliga tillsynen och
            detaljkontrollen av kommunerna samt inrättat en arbetsgrupp (stat-kommungruppen)
            för att leda detta översynsarbete.
          </p>
          <pb facs="riksdagen-motions-pdf/data/198283/mot_198283__1701/mot_198283__1701-002.pdf"/>
          <p xml:id="i-HidFetyLD7cWxfbPU4BVTb">
            Mot. 1982/83:1701 12
          </p>
          <p xml:id="i-46yK5qaAUmQSfq2M3hcrSq">
            Liknande åtgärder har vidtagits i Danmark, Finland, Norge och
            USA. I Finland liksom i Sverige har åtgärderna främst riktats
            mot det kommunala området. I Danmark, Norge och USA har avregleringsprogrammen
            nu en bredare uppläggning och omfattar även regleringar som riktar
            sig till näringslivet. Både i Sverige och utomlands är resultaten
            av det hittillsvarande avregleringsarbetet blygsamma. Ansträngningarna
            har främst inriktats på att begränsa tillväxten av nya regler
            och det är i första hand här som man kan redovisa konkreta exempel
            på ”besparingar”. Men det tillkommer alltjämt betydligt fler regler
            än som avskaffas. Det finns flera orsaker till att det är svårt
            att begränsa tillväxten av nya regler och att avskaffa eller mjuka
            upp existerande regler. Återföringen av erfarenheter om hur regleringarna
            verkar går trögt. Olika lagområden och myndighetsregler överlappar
            varandra och det är ofta inte möjligt att isolerat ändra en regel.
            Olika sektorintressen slår dessutom vakt om sina regler och motarbetar
            standardsänkningar eller förändringar av regler inom sina områden.
            Erfarenheterna från genomförda avregleringar visar att man genom
            tillämpning av alternativa former för styrning ofta kan nå syftet
            med regleringen men till en lägre kostnad än med traditionella
            detaljregleringar. Erfarenheterna visar vidare att ekonomiska
            analyser av reglers kostnader och effekter är ett bra hjälpmedel
            för att åstadkomma bättre regleringar. För att minska regleringarnas
            samhällsekonomiska kostnader och uppnå effektivare statlig styrning
            föreslås följande åtgärder:
          </p>
          <p xml:id="i-Gizzwj1jCWd7P5sG8zM1qe">
            1 Utveckla strategier för avreglering. Ekonomiska och rådgivande
            styrme- del kan vara alternativ till traditionell detaljreglering
            samt principer för att förenkla nödvändiga regleringar. Dessa
            strategier behöver utvecklas och fler alternativ prövas. En systematisk
            uppföljning och redovisning av erfarenhe- ter från genomförda
            avregleringar bör organiseras.
          </p>
          <p xml:id="i-LxAx9dExMnQNFHvdrdpp6t">
            2 Bättre kostnads-effektanalyser. I kommittébestämmelserna och
            i begränsningskungörelsen finns krav på att kostnadsutredningar
            skall göras vid utarbetandet av nya regler. Tillämpningen av dessa
            bestämmelser bör förbättras. Dessutom bör föreskrivas att även
            de positiva effekterna av förslag till nya regler skall analyseras
            och dokumenteras. Metodanvisningar och exempel på kostnads-effektanalyser
            bör sammanställas och utbildning i dessa frågor anordnas.
          </p>
          <p xml:id="i-QB9RQbuMhXahR5hmBdGPg2">
            3 Bredda avregleringsprogrammet. Översynen av existerande regler
            bör inte endast avse regler som särskilt riktar sig till kommunerna,
            utan även omfatta regler som riktar sig tillt. ex. näringslivet.
            Många regler är generella, dvs. de berör såväl statliga myndigheter
            och kommuner som företag och enskilda.
          </p>
          <p xml:id="i-KfVvzLqNJrrfh2HYej4hqR">
            4 Sektorövergripande översyner. Många lagstiftningsområden överlappar
            varandra och den samlade verkan av olika myndigheters regler kan
            bli en annan än verkan av varje myndighets regler för sig. Sektorövergripande
            översyner bör därför genomföras där samtliga regler som berör
            ett samhällsområde eller bransch följs upp och utvärderas. Sådana
            översyner bör omfatta en granskning av såväl det formella regelsystemet,
            dvs. lagar, förordningar och myndighetsföreskrifter, som reglernas
            praktiska tillämp- ning i samband med tillståndsprövning, inspektioner
            m. m.
          </p>
          <pb facs="riksdagen-motions-pdf/data/198283/mot_198283__1701/mot_198283__1701-003.pdf"/>
          <p xml:id="i-XedFRQb5xe8cS6k53SohqG">
            Mot. 1982/83:1701 13
          </p>
          <p xml:id="i-wJbXYLBbaU5YdYPMKZmbM">
            5 Översikt över regelsystemet. Regelsystemet är omfattande och
            kom- plext. Det är svårt att inom ett visst samhällsområde få
            klarlagt exakt vilka regler som gäller och ännu svårare att få
            reda på vilka regeländringar som planeras. Många regler publiceras
            i andra former än i myndigheters författningssamlingar.
          </p>
          <p xml:id="i-SUhQqeaW16w268vyfGdreP">
            Jag anser att detta program bör kunna tjäna som utgångspunkt
            för systematiska och målmedvetna ansträngningar att ompröva gällande
            regel- system. Det är angeläget att regeringen snarast inleder
            ett översynsarbete i detta syfte. Jag hemställer att riksdagen
            som sin mening ger regeringen till känna att ett översynsarbete
            av lagar och regler med den i motionen angivna inriktningen bör
            inledas.
          </p>
          <p xml:id="i-T8KV1yqWQW5cQvNQFJj6Ei">
            Stockholm den 25 januari 1983
          </p>
          <p xml:id="i-KZ1Bd4BppicvocfW9xyYH3">
            ERIC HÄGELMARK (fp)
          </p>
        </div>
      </div>
    </body>
  </text>
</TEI>
