<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__151/mot_1963__ak__151-001.pdf"/>
      <fw xml:id="i-T3JyDxyw9ZT9kMEztywyQR">
        Nr 151—159 = Motioner i Andra kammaren, nr 151 år 1963 1
      </fw>
      <div type="motHeader" xml:id="i-PdcWbfzwnjy8JjtWjjDGwu">
        <div type="motTitle" xml:id="i-JPekEWoR8ahWzj1mTr7jbB"/>
        <div type="motSubmissionInfo" xml:id="i-YHt5fMmCg7g6K2cYP5gxkq"/>
      </div>
      <div type="motBody" xml:id="i-Lh7pZzdMFtdnAVGWenywbU">
        <div xml:id="i-4MbWVbMt9zMX9uUXsYjQBb">
          <p xml:id="i-6K8LyHbTFr2g9ZVphiFBk1">
            Nr 151
          </p>
          <p xml:id="i-LPbzaj7yk5Fr7CUCoBcBkL">
            Av herr Westberg m. fl., om främjande av vuxenutbildningen. (Lika
            lydande med motion nr 119 i Första kammaren)
          </p>
          <p xml:id="i-8KFftRuQ5Lf5D5rmo1vufA">
            Bland de definitioner, som numera ofta kommer till användning
            när det gäller att karakterisera det moderna samhället, intar
            »utbildningssamhälle» en framträdande plats. Den historiska bakgrunden
            är välbekant. Från ett utpräglat statiskt samhällstillstånd —
            det forna agrara samhället — har vi på relativt kort tid kommit
            in i en utveckling, där föränderligheten är det normala snarare
            än stillastående. Ett utslag av denna föränderlighet är det starkt
            accentuerade behovet av kvalificerad arbetskraft och pressen på
            ut- bildningsresurserna, något som vi inte minst i Sverige fått
            stark känning av. Ett av våra mest aktuella och mest kostnadskrävande
            samhällsproblem är som bekant just att tillgodose detta ständigt
            stigande krav på utbildning. Utbildningsfrågorna är emellertid
            inte begränsade till ungdomen. Ett vik- tigt inslag i utbildningssamhället
            är yrkesvärldens föränderlighet och de krav på yrkesförändringar
            och omskolning som den redan yrkesverksamme ofta ställs inför.
            Här berörs alltså en annan generation än den som tradi- tionellt
            har ansetts komma i fråga för utbildning. Det vore också i hög
            grad orationellt att bortse från de betydande utbildningsreserver
            som finns i de yrkesverksamma åldrarna och enbart lita till de
            traditionella »utbildnings- åldrarna». Ser man på samhällets insatser
            för den fortgående vuxenutbildning, som måste vara ett viktigt
            led i utbildningssamhället just nu, finner man emel- lertid, att
            dessa insatser är synnerligen blygsamma. Bortsett från de båda
            skolorna för vuxna i Norrköping och Härnösand, vilkas klientel
            torde bli starkt begränsat med hänsyn till bosättning och ekonomi
            — det är ju här i många fall fråga om familjeförsörjare — har
            i stort sett de för utbild- ningen ansvariga myndigheterna begränsat
            sin verksamhet till ungdomsut- bildningen (varmed i detta sammanhang
            också avses universitets- och hög- skoleutbildning). De redan
            yrkesverksamma har praktiskt taget helt läm- nats åt sig själva
            och fått lösa sina utbildningsproblem på egen hand. Om- fattningen
            av denna de yrkesverksammas egen utbildning, som de i regel betalar
            med egna medel har också blivit stor och är i sig själv ett tecken
            på både samhällets och den enskildes starka utbildningsbehov.
            Den kanske mest typiska utbildningsvägen för dessa personer, som
            på egen hand sör- jer för sin fortsatta skolning, är korrespondensundervisningen
            och en
          </p>
          <p xml:id="i-8W1hmgJ3Cw3bd2zxSpPhMd">
            Bihang till riksdagens protokoll 1963. 4 saml. Nr 151—159
          </p>
          <pb facs="riksdagen-motions-pdf/data/1963/mot_1963__ak__151/mot_1963__ak__151-002.pdf"/>
          <fw xml:id="i-W5xFite4AsxH7wmiUJBk1z">
            2 Motioner i Andra kammaren, nr 151 år 1963
          </fw>
          <p xml:id="i-3AkuKVAW61qBh1Dmmf7afV">
            mängd kurser i bildningsorganisationernas regi samt utbildning
            inom nä- ringslivet. Att samhället ägnar sin uppmärksamhet i så
            stor utsträckning åt den egentliga ungdomsutbildningen innebär
            också, att samhällets resurser prak- tiskt taget helt ägnas åt
            denna utbildning. När det gäller den egentliga vux- enutbildningen
            har finansieringen, i den mån den inte sköts av den en- skilde
            själv, i stor utsträckning kommit att övertas av det enskilda
            närings- livet, som i sin personalutbildning genom ekonomiskt
            stöd kommit att er- sätta samhällets bristande insatser. Som exempel
            kan nämnas universitets- och högskolestadiet. Där förekom- mer
            betydande inslag av studerande som efter en tid i förvärvsarbete
            känt behov av att komplettera sin utbildning för att klara mera
            kvalificerade uppgifter eller för att omskola sig. Denna utbildning
            har hittills främst haft den formen att vederbörande följt den
            ordinarie undervisningen vid befint- liga universitet och högskolor.
            För denna kategori av studerande kan pro- blem uppkomma av både
            studieorganisatorisk och ekonomisk karaktär. De studieorganisatoriska
            problemen uppkommer för dem som önskar bedriva studierna vid sidan
            av bibehållen tjänst, eftersom den ordinarie undervis- ningen
            mestadels i fråga om tider och frekvens är upplagd för att betjäna
            studenter som bedriver heltidsstudier. Ekonomiska problem av speciell
            ka- raktär uppkommer för vuxna som på heltid önskar bedriva akademiska
            stu- dier när de efter en längre tids förvärvsarbete uppnått en
            viss levnadsstan- dard och bundit sig för vissa regelbundna utgifter.
            För denna kategori stu- derande innebär heltidsstudier ett mycket
            stort ekonomiskt engagemang. Genom en på senare tid företagen
            decentralisering av viss akademisk ut- bildning — ettbetygsstudier
            i till filosofiska fakulteten hörande ämnen — har denna gjorts
            mera lättillgänglig för vissa kategorier av vuxna. Det torde vara
            motiverat att efter en tids erfarenhet av denna organisationsform
            un- dersöka om den ytterligare kan anpassas efter förvärvsarbetande
            studen- ters behov i de områden där den förekommer. På så sätt
            kan man ytterligare underlätta påbörjandet av akademiska studier
            för personer som av olika skäl inte haft tillfälle härtill. Kontrasten
            mellan det ofta hörda talet om utbildningssamhällets krav och
            behov och den verklighet som den utbildningssökande vuxne möter
            är slåen- de. När det talas om vuxenutbildning i utbildningssamhället,
            är det i mycket stor utsträckning fråga om en läpparnas bekännelse
            men i mycket ringa grad om reella insatser. Förmodligen har vi
            här att göra med en kvar- levande eftersläpning av föråldrade
            betraktelsesätt. Enligt dessa skulle ut- bildningsfrågorna huvudsakligen
            vara en den enskildes privatangelägenhet. Detta är alltså bakgrunden
            till den bild som man i dag överallt möter i det svenska samhället.
            Visserligen finner man yrkesskolor, där vuxna i viss utsträckning
            kan bygga vidare på sin utbildning, men de stora skolbyggena och
            mångmiljoninsatserna på utbildningens område är förlagda till
            ung-
          </p>
          <pb facs="riksdagen-motions-pdf/data/1963/mot_1963__ak__151/mot_1963__ak__151-003.pdf"/>
          <fw xml:id="i-8H39AGc9G42yVrvZTPRiQz">
            Motioner i Andra kammaren, nr 151 år 1963 3
          </fw>
          <p xml:id="i-Pn4LN9jpaubk3FU6QaeUKx">
            doms- och barnautbildningens område. Den genomgripande skolreform
            som nyligen beslutats är också den en insats för barna- och ungdomsåldrarnas
            behov. Statens intresse för vuxenutbildning tar sig oftast uttryck
            endast på det blygsamma sätt som stödet till bildningsorganisationernas
            cirklar och övriga verksamhet utgör. Folkbildningsrörelsernas
            egna uppoffrande insatser har visserligen i viss utsträckning
            inriktats på att tillgodose de vuxnas bildnings- och utbildningsbehov
            men leder endast i undantagsfall fram till yrkeskompetens. Tyvärr
            har vi också — bortsett från den studiesociala utredningens un-
            dersökningar — en ganska bristfällig bild av vilka totala resurser
            som vux- enutbildningen förfogar över. De statistiska uppgifterna
            ger ingen klar bild av läget; framför allt har det varit svårt
            att se hur åldersfördelningen är inom skilda grenar. Men det är
            också viktigt att lära känna de motiv som är bestämmande för de
            enskilda personer som vill skaffa sig bättre kun- skaper efter
            en tid i arbetslivet eller efter en längre frånvaro från arbets-
            marknaden. Skilda problem rörande vuxenutbildningen har visserligen
            berörts i olika sammanhang av utredningar och i myndigheters anslagsäskanden.
            Nå- gon systematisk genomgång av detta fält finns däremot inte.
            De insatser som hittills förekommit har gjorts på avgränsade avsnitt,
            och problemen har oftast tagits upp i sammanhang med andra utbildningsfrågor.
            Vuxen- utbildningens stora betydelse både samhällsekonomiskt och
            ur rättvisesyn- punkt gör det emellertid motiverat med en samlad
            genomgång av hela det stora frågekomplex som här berörts. Det
            är sålunda enligt vår mening nödvändigt att göra dels en kartlägg-
            ning av vuxenutbildningens nuvarande former och resurser, dels
            ett försök till bedömning av de krav nuläget och samhällsutvecklingen
            ställer i fråga om denna utbildnings kapacitet, dels ock slutligen
            överväganden rörande lämpligaste sättet att lösa pedagogiska,
            organisatoriska och studiesociala problem i samband med vuxenutbildningen
            på olika stadier. Vi finner således starka skäl tala för att behovet
            av samhällsinsatser i fråga om vuxenutbildningen blir utrett och
            att samhällets stöd för vuxen- utbildningen väsentligt ökas. Motiven
            härför kan i korthet sammanfattas sålunda: 1. Den enskilde behöver
            vuxenutbildning. Ingen som numera lämnar sin grundläggande skolutbildning,
            oavsett vilken nivå denna fört fram till, kommer i framtiden att
            kunna känna sig tillfreds med denna. Den ständigt fortgående utvecklingen
            kommer att ställa honom inför ett praktiskt taget permanent behov
            av vidareutbildning. Detta gäller inte minst dem som är verksamma
            inom teknik och industri. Skolreformen behöver kompletteras med
            en genomgripande organisation för fortsatt utbildning, både allmän-
            bildande och yrkesbetonad. För den senare är det viktigt att det
            skapas normaliserade kurser, som motsvarar behov av olika slag
            i yrkeslivet. Till-
          </p>
          <pb facs="riksdagen-motions-pdf/data/1963/mot_1963__ak__151/mot_1963__ak__151-004.pdf"/>
          <fw xml:id="i-AurjUSFfUCsRVdFMzhWyQh">
            4 Motioner i Andra kammaren, nr 151 år 1963
          </fw>
          <p xml:id="i-SkdqMZvvrB9UGv451kyymn">
            fällen till tentamensmöjligheter bör även öppnas, så att den
            vuxne kan få erkända intyg på sina förvärvade kunskaper. 2. Samhället
            behöver vuxenutbildning. Samhället har inte råd med att per- sonella
            resurser på området förslösas på grund av att personliga resurser
            som en följd av bristande utbildning inte tillvaratagits. En effektiv
            vuxen- utbildning måste organiseras på alla områden. Effektiviteten
            i vårt nä- ringsliv är i hög grad beroende av vår utbildningsstandard.
            I själva verket torde vi här ha det verksammaste medlet i tävlan
            med större länder med rikare materiella resurser. 3. Vuxenutbildningen
            utgör också ett rättvisekrav. Inte minst genom den nu beslutade
            skolreformen kommer yngre generationer att bli starkt gynna- de
            framför de äldre, som på grund av samhällets bristande utbildningsre-
            surser varit hänvisade till alltför tidiga avbrott i sin utbildning.
            Det måste från allmänt demokratisk rättvisesynpunkt vara mycket
            otillfredsställande, att födelseåret skall vara avgörande för
            i vilken utsträckning en medborgare ges möjligheter till en viss
            grad av utbildning. Stora skaror, numera se- dan länge ute i näringsglivet,
            är i detta avseende »förlorade generationer». Man får också ta
            i betraktande, att inte enbart skolgeografiska orsaker (bristen
            på skolor på en viss ort) utan också otillräckliga personliga
            eko- nomiska resurser tvingat många att i förtid avbryta en utbildning
            som, om den fått fullföljas, kunnat ge större möjligheter till
            både yrkesframgång och personlig tillfredsställelse. Det är dock
            dessa generationer som genom sina insatser i näringslivet skapat
            det nationalekonomiska underlaget för vårt nu alltmer utbyggda
            skolväsen för efterkommande generationer. Detta faktum gör orättvisan
            i fråga om utbildningsmöjligheter ännu mer accen- tuerad. I den
            nya skolstadgan öppnas en möjlighet för vuxna att utan föregående
            formell skolgång genom tentamen skaffa sig officiellt bevis på
            den kompe- tens som ges i grundskolan. Det är emellertid betecknande
            för läget, att inget som helst från statsmakternas sida gjorts
            för att verkligen bereda vuxna tillfälle att utnyttja denna möjlighet.
            Här finns alltså ett område, där statsmakterna genom en kraftfull
            insats skulle kunna ge skolreformen en ur rättvisesynpunkt motiverad
            retroaktiv verkan. 4. Att märka är också att studiesociala utredningen
            även framhåller, att inte heller den nya skolan kommer att eliminera
            behovet av vuxenutbild- ning. Valfriheten som slagits fast som
            en ledande princip i grundskolan blir ofullkomlig, om den inte
            kombineras med en möjlighet att senare genom ett nytt val ändra
            utbildningens inriktning. Skolsystemet bör vara så pass smidigt
            att också personer som under kortare eller längre tid har haft
            för- värvsarbete skall kunna fullfölja sin skolmässiga utbildning.
          </p>
          <p xml:id="i-B7wvaYdWySJxcBHa1r7tKX">
            Under åberopande av vad sålunda anförts får vi yrka, att riksdagen
            i skrivelse till Kungl. Maj:t måtte framhålla
          </p>
          <pb facs="riksdagen-motions-pdf/data/1963/mot_1963__ak__151/mot_1963__ak__151-005.pdf"/>
          <fw xml:id="i-HDDdz2Ajf5TxiTJs1xQ2Kt">
            Motioner i Andra kammaren, nr 151 år 1963 5
          </fw>
          <p xml:id="i-Ab9xmUgdEeMvvKQZZ8jxg5">
            det ur rättvisesynpunkt angelägna i att en bättre organise- rad
            och understödd vuxenutbildning kommer till stånd, samt att riksdagen
            i anledning härav måtte hemställa om en brett upplagd undersökning
            angående vuxenutbildningens organisation och behov, varvid särskilt
            möjligheterna att erhålla ekonomiskt bistånd till utbildning,
            som erbjuder speciell yrkeskompetens respektive formella examina,
            bör uppmärksammas.
          </p>
          <p xml:id="i-RFfimMHV98NKqGyMBqbqrC">
            Stockholm den 23 januari 1963 Olle Westberg Waldemar Svensson
            Augustinus Keijer
          </p>
          <p xml:id="i-JV7zAoN1JrweuUSDh3hJce">
            Olof Hammar Bertil von Friesen
          </p>
        </div>
      </div>
    </body>
  </text>
</TEI>
