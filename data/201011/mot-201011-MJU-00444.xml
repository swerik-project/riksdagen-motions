<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00444">
  <teiHeader>
    <fileDesc>
      <titleStmt>
        <title>Levande skogar</title>
        <author corresp="i-ST3KmJ7dwych9bUEkWZEu6">av Åsa Romson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Levande skogar</title>
          <idno type="rdwebb">GY02MJ444</idno>
          <rs type="number">MJ444</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ444/text</ref>
          <ref type="dokument_url_html">http://data.riksdagen.se/dokument/GY02MJ444</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ444</ref>
          <ref type="doc">http://data.riksdagen.se/fil/12700DFB-20AB-41E4-A879-514B57AA6BEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WYR33v373C32R9CzKCzBKk" type="signed"/>
        <correspContext corresp="i-WYR33v373C32R9CzKCzBKk">
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-NdFr3Shyh8XUaievjUyZPa" type="numbering">
          <date when="2010-10-29"/>
        </correspAction>
        <correspAction xml:id="i-TgyNiAcPPc7yaZsg8hcWWT" type="submission">
          <date when="2010-10-27"/>
        </correspAction>
        <correspAction xml:id="i-QKmp4HquXutm624b6SDq4m" type="transfer">
          <date when="2010-10-27"/>
        </correspAction>
        <correspAction xml:id="i-ExiddH6WhnAjoc41P7ozC2" type="assigned"/>
        <correspContext corresp="i-ExiddH6WhnAjoc41P7ozC2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EaygiMgfoMcuKafq46iFHv">
            Förslag till riksdagsbeslut
          </head>
          <list style="ol">
            <item xml:id="i-C6KnqycgwRzQsnMzKJhhxh">
              Riksdagen tillkännager för regeringen som sin mening vad som
              anförs i motionen om att säkerställa efterlevnaden av skogsvårdslagens
              regler för miljö- och kulturhänsyn.
            </item>
            <item xml:id="i-X7WMLVY2cBrnXwZsvukVHU">
              Riksdagen tillkännager för regeringen som sin mening vad som
              anförs i motionen om att skogsvårdslagen bör ses över i syfte
              att underlätta för hyggesfria metoder samt att hyggesfria metoder
              bör främjas.
            </item>
            <item xml:id="i-PonyAR1CjwzpdYoPU7a479">
              Riksdagen tillkännager för regeringen som sin mening vad som
              anförs i motionen om att skydd av eftersatta skogsmiljöer utanför
              Norrlands inland bör ges högre prioritet i det fortsatta skyddsarbetet.
            </item>
            <item xml:id="i-iK9JjQpeWPUvUi5D59SeJ">
              Riksdagen tillkännager för regeringen som sin mening vad som
              anförs i motionen om att skogsvårdslagen bör ändras så att den
              bygger på en ekosystemansats där produktionsmålet underordnas
              en långsiktigt ekologiskt hållbar utveckling av skogen.
            </item>
          </list>
        </div>
        <div type="motContent">
          <head xml:id="i-BXEZurFvaT7XMtf3puFSyK" type="h1">
            Inledning
          </head>
          <p xml:id="i-RS5EKBccor3ECpVpsGaTH8">
            Vårt liv och välbefinnande är beroende av naturens gåvor, eller
            med ett modernare uttryck ekosystemtjänster. Det handlar om grundläggande
            funktioner som syrets kretslopp och vattenreglering, om produktionsvärden
            som virke och bär, om betydelsen för rekreation som gör att vi
            mår bra. Dessa gåvor eller tjänster är i sin tur beroende av den
            stora variation av arter, anlag och ekosystem som går under samlingsnamnet
            biologisk mångfald. En stor del av Sveriges biologiska mångfald
            finns i skogen, men mångfalden har under lång tid utarmats av
            en omvandling av skogens rika ekosystem till produktionsskogar
            som nu ofta domineras av en art och en åldersgrupp. Denna omvandling
            behöver stoppas och åtgärder för att öka artrikedom och naturvärden
            vidtas. De nationella miljömålen likaväl som internationella åtaganden
            kräver också att vi hejdar förlusten av biologisk mångfald.
          </p>
          <p xml:id="i-Dy8jnhkJMqevoGowMFBV1t">
            Det räcker inte att formellt skydda och på så sätt bevara de
            skyddsvärda skogar som finns kvar. Vi måste ha tillräckligt stora
            områden där man tar stora miljöhänsyn för att skogens arter ska
            klara sig på sikt, och det måste finnas möjligheter för arter
            att sprida sig. Detta blir ännu viktigare till följd av den globala
            klimatförändringen. Den svenska skogspolitiken har länge haft
            som mål att bevara naturvärden och den biologiska mångfalden samtidigt
            som virkesuttag sker från skogen. Men den svenska modellen inom
            skogspolitiken bygger på ett stort mått av frihet under ansvar
            för skogsägaren. Modellen har sedan 1990-talets början byggt på
            att man avsätter vissa arealer, dock inte så stora arealer som
            i en del andra länder. I stället ska den enskilda skogsägaren
            i det svenska systemet ta större miljöhänsyn vid skogsbruket.
          </p>
          <p xml:id="i-54r3PmGTob2Rywaq7b1Bpx">
            Men den modellen fungerar inte. Utvärderingar visar att allt
            fler värdekärnor (områden med höga naturvärden) avverkas. Den
            generella miljöhänsynen vid aktivt skogsbruk är överlag för dålig.
            Ett resultat är att Artdatabankens rödlista över hotade arter
            fortfarande innehåller alltför många hotade skogslevande arter.
          </p>
          <p xml:id="i-SWfWqqaTXTmTputYyCgJjM">
            I denna motion tar vi upp fyra viktiga aspekter som rör det produktiva
            skogsbruket och miljön. Den ena handlar om att säkra att skogsvårdslagens
            miniminivå för miljö- och kulturhänsyn följs genom att förbättra
            tillsynsarbetet och möjliggöra straffsanktioner. Den andra handlar
            om att aktivt utveckla metoder och ge större frihet för skogsbrukare
            att välja hyggesfritt skogsbruk i stället för den konventionella
            slutavverkningen med trakthyggen. Den tredje aspekten handlar
            om det formella skyddet av skog och vikten av att rätt skogar
            skyddas utifrån målen om stärkt biologisk mångfald. Slutligen
            tar motionen upp den övergripande frågan om ändamålet för skogsbruket
            i Sverige och att detta i en modern tid där långsiktig hållbarhet
            och ökad kunskap om samband och känslighet i ekosystemen borde
            formuleras utifrån en ekosystemansats.
          </p>
          <head xml:id="i-9mFPUbxtyS3UgV8dkG8wK3" type="h2">
            1. Stärk efterlevnaden av minimikraven på miljö- och kulturhänsyn
          </head>
          <p xml:id="i-AuRrg2SZxdvc5j5j6p6tCt">
            Staten har satt en miniminivå på miljöhänsyn i 30 § skogsvårdslagens
            som egentligen är för låg för att klara det produktiva skogsbrukets
            andel av ansvaret för den biologiska mångfalden. Det har istället
            varit uppgjort att skogsbruket genom frivilliga åtgärder ska klara
            en högre nivå än den lagstadgade. Detta har visat sig inte hålla
            i praktiken. Skogsstyrelsen konstaterar i sin senaste årsredovisning
            både att andelen avverkade arealer som inte klarar lagens minimikrav
            har ökat, och nu är cirka 25 procent av den avverkade arealen,
            och att målet om att till 2010 halvera den areal där miljöhänsynen
            inte uppfyller skogsvårdslagens krav inte kommer att nås. Till
            detta kommer att målet om att 50 procent av den avverkade arealen
            ska ha en miljöhänsyn som är betydligt bättre än kraven i skogsvårdslagen
            inte nås utan att den andelen i stället har minskat till 34 procent.
            Varken den lågt satta miniminivån av miljöhänsyn eller löften
            om att på frivillig väg ta ett större ansvar fungerar alltså idag.
          </p>
          <p xml:id="i-YHDBtLjm3HGb99JGMCAkZ">
            Det finns flera skäl till att man inte klarar minimikraven enligt
            30 § skogsvårdslagen. Ett sådant kan vara många skogsavverkningar
            planeras dåligt och till exempel inte i fält på barmark. Ett annat
            nämns i Skogsstyrelsens underlag för den fördjupade utvärdering
            av miljömålet (2007) om otydligheten i lagens generella hänsyn.
            Där föreslogs bland annat tydligare mål för hänsyn i skogsbruket.
            Även Skogsstyrelsens bedömningar av avverkningsanmälningar har
            kritiserats för att inte i tillräcklig utsträckning granska och
            pröva varje anmälan individuellt och vid behov besöka platsen
            för att bättre ge riktlinjer för avverkningen, endast 10 procent
            av anmälningarna föranleder idag besök på plats. Den stora andelen
            avverkningar som inte ens lever upp till lagens minimikrav har
            också medfört krav på att sanktionsavgifter ska införas för brott
            mot 30 §. I SOU 2006:81 föreslogs att sanktionsavgifter för flera
            olika brott mot skogsvårdslagen skulle utredas, men regeringen
            har valt att inte gör det.
          </p>
          <p xml:id="i-EfSXX8vAX1CbrPybEJyo3p">
            Miljöpartiet har tidigare motionerat om behovet av starkare styrmedel
            för att förbättra hänsyn till natur- och kulturmiljövärden i skogsbruket
            (t.ex. motion 2007/08:MJ14). Vi konstaterade där att olika modeller
            bör utredas. Utskottet och riksdagen avfärdade förslagen med hänvisning
            till att frågan eventuellt skulle tas upp i en väntad handlingsplan
            för en generell strategi i skogsbruket. Det kan nu konstateras
            att förhållandena, enligt Skogsstyrelsens årsredovisning, har
            blivit sämre sedan dess. Myndigheterna behöver ingripa med större
            krav mot brott mot reglerna till skydd för miljövärden i skogen.
            Vi anser därför att regeringen bör återkomma till riksdagen med
            förslag på sanktionsavgifter och andra åtgärder som behövs för
            att lagkraven i 30 § skogsvårdslagen efterlevs.
          </p>
          <head xml:id="i-FHaZzu4trbTj2CGJmw2iz" type="h2">
            2. Hyggesfria skogsbruksmetoder
          </head>
          <p xml:id="i-KgBn5XgDhPCkkRhhrfYiQx">
            Hyggesfria metoder är alternativ till den i Sverige nu dominerande
            metoden med trakthyggesbruk (kalhyggen eller slutavverkning).
            Kalhyggesbruket blev efter 1950 den helt dominerande skogsbruksmetoden
            i Sverige. Många av de problem som idag finns för den biologiska
            mångfalden i skogen hänger samman med denna skogsbruksmetod. Trakthyggesbruk
            är enligt Skogsstyrelsen den skogsbruksåtgärd som mer än alla
            andra påverkar biologisk mångfald i skogen. Det sker en drastisk
            miljöförändring vid kalavverkning som missgynnar och hotar ett
            stort antal växt- och djurarter. Trakthyggesbruk syftar bl.a.
            till att skapa stora områden där träden är av samma art, ålder
            och storlek. Det är enkelt att administrera och överblicka. Med
            industrialiserade skogsbruksmetoder anses trakthyggen vara enklare
            att avverka, och ge ett stort ekonomiskt utbyte på kort sikt.
          </p>
          <p xml:id="i-K2YyatL6VTUDhzJBpahWT7">
            Svenska skogar som tidigare aldrig kalavverkats, s.k. kontinuitetsskogar,
            har oftast en betydligt rikare biologisk mångfald än produktionsskogar
            spontant uppkomna eller planterade efter kalhygge. Kontinuitetsskogar
            har också en ostörd markprofil som bevarat fornlämningar och andra
            kulturspår i en väsentligt högre utsträckning än markberedd skog.
            Dagens så kallade rationellt brukade skogar med kalavverkning,
            markberedning och kvävegödsling blir därför annorlunda än tidigare
            skogsgenerationer och kommer framöver att hysa en delvis annan
            och fattigare biologisk mångfald. Skogsstyrelsen konstaterar i
            sina utvärderingar av skogspolitiken (t.ex. SKS Meddelande 2002:1)
            att det är denna mindre del av skogsmarken, ca 510 % utanför formellt
            skyddad skog, som utgör flaskhalsen för att klara väsentliga delar
            av landskapets biologiska mångfald och att särskilt värdefulla
            kontinuitetsskogar borde brukas med hyggesfria metoder.
          </p>
          <p xml:id="i-C4sEcvXRjjiAKLQMxFbStu">
            Hyggesfritt skogsbruk kan också bidra till andra miljömål, som
            att minska risken för näringsutlakning till vattendrag eller tungmetaller
            från skogsmarken, mindre risk för markförsumpning, ökade rekreations-
            och upplevelsevärden och så vidare. Hyggesfria metoder är särskilt
            angelägna på områden som inte tidigare kalhuggits, på sumpskogar,
            där det har betydelse för rennäringen och andra näringar på landsbygden,
            i tätortsnära skogar samt i skyddszoner mot vattendrag och nyckelbiotoper.
            Hyggesfria metoder kan ge mindre ekonomiskt utbyte på kort sikt,
            men högre rekreationsvärden kan ge andra lokalbaserade näringar
            än skogsnäringen ökade förutsättningar. De kan därför vara bättre
            för landsbygdsutvecklingen.
          </p>
          <p xml:id="i-QzWqbmKkhR7v2Qth6P2eXk">
            Ett syfte med den skogspolitiska reformen 1993 var bland annat
            att man genom avregleringar för skogsägarna skulle få ett mer
            varierat skogsbruk. Man kan nu konstatera att användningen av
            andra skogsbruksmetoder än trakthyggesbruk inte ökat nämnvärt.
            För att klara målen om att minska förlusten av biologisk mångfald
            så bör alltså en mer varierad skogsskötsel än idag främjas. Intresset
            för alternativ till kalhyggesbruk har även under senare tid ökat
            bland annat vid skötseln av tätortsnära rekreationsskogar där
            den sociala naturvården väger tungt.
          </p>
          <p xml:id="i-91w3PbHA8aT2JMRDyeeHET">
            Skogsvårdslagen utgår dock helt ifrån kalhyggen. Hyggesfria metoder
            kräver dispens från Skogsvårdsstyrelsen, som särskilt måste motiveras.
            Det är alltså mer krångel för den som vill bedriva hyggesfritt
            skogsbruk.
          </p>
          <p xml:id="i-Sut2tp7LvGfCondfdf6tW4">
            En skogsägare har av en dom i kammarrätten vägrats möjlighet
            att hugga sin skog enligt den hyggesfria naturkulturmetoden, bland
            annat med motiveringen att de forskningsrön skogsägaren åberopade
            var relativt småskaliga, vetenskapligt omstridda eller grundade
            på tämligen kortvarig forskning. Den planerade skötseln befanns
            därför vara oförenlig med skogsvårdslagen. Detta fall gör det
            uppenbart att skogsvårdslagen direkt hämmar utvecklingen av hyggesfria
            skogsbruksmetoder. Det framgår också indirekt av Skogsstyrelsens
            policy för hyggesfritt skogsbruk, som trädde i kraft i september
            2010, som specificerar villkoren för att få dispens.
          </p>
          <p xml:id="i-8WcF5ETpG62HphpTtA8cat">
            Miljöpartiet anser att ökad användning av hyggesfria metoder
            kan ge bättre förutsättningar för biologisk mångfald och andra
            miljömål i det produktiva skogsbruket. En del forskning tyder
            på att det ekonomiska utbytet också kan bli bättre med nya metoder
            för hyggesfritt skogsbruk. Miljöpartiet anser att det strider
            mot andan i skogsvårdslagens två jämställda mål, miljö och produktion,
            att lagen utgår ifrån trakthyggesbruk som normen. Skogsägare ska
            inte behöva välja ett alternativ som är sämre ur miljösynpunkt
            eller andra synpunkter som skogsägaren värderar som landskapsbild,
            rekreation eller betydelsen för andra näringar bara för att det
            är mindre krångligt. Skogsvårdslagen bör därför ses över i syfte
            att underlätta för hyggesfria metoder.
          </p>
          <p xml:id="i-NwnC79WzCTEcqe22VJTTi6">
            Miljöpartiet anser vidare att hyggesfria metoder inte bara bör
            tillåtas, utan också främjas. Vi har tidigare motionerat om att
            riksdagen bör begära att regeringen återkommer med förslag för
            att öka hyggesfritt skogsbruk genom t.ex. utbildning, rådgivning
            och ytterligare forskning. Vi anser att Skogsstyrelsen bör ges
            ett löpande uppdrag att i sin rådgivning till skogsägare stödja
            utvecklingen av hyggesfria skogsbruksmetoder. Vi anser också att
            regeringen bör utreda ett särskilt ekonomiskt ersättningsstöd
            för skogsägarna för att täcka vissa fördyrande kostnader i samband
            med övergång till hyggesfria metoder. Det behövs också en satsning,
            bland annat inom SLU och Skogforsk, på att forska vidare om hyggesfria
            metoder.
          </p>
          <head xml:id="i-UZjwUxykNd3CqUpXXqtxWA" type="h2">
            3. Skydda rätt skog för mer biologisk mångfald
          </head>
          <p xml:id="i-T32ebVUcVYaDxA81ukrMdx">
            Regeringen har gjort ansträngningar för att genom formellt skydd
            nå delar av miljömålet Levande skogar. Beslut har fattats som
            innebär att delmålet för formellt skydd av skog till 2010 (ytterligare
            400 000 hektar) ser ut att nås inom något eller några få år. Men
            detta arealmål var just ett etappmål. Miljömålsrådet föreslog
            2008 ett nytt etappmål efter 2010 men regeringen har inte lagt
            fram något sådant. Miljöpartiet har i andra sammanhang (motion
            2009/10:MJ15) krävt att regeringen skyndsamt ska sätta upp ett
            nytt etappmål för skydd av skog, för att inte tappa tempo i skyddet
            och ge både skogsägare och myndigheter en signal om det fortsatta
            arbetet. Vi konstaterar att den takt som framgår av årets budgetproposition
            är för långsam. Därför föreslår vi i vår rödgröna budgetmotion
            att anslagen för formellt skydd och skötsel av skog ska öka.
          </p>
          <p xml:id="i-Kcvpvmy8ifn6Xgc9D3MooW">
            Det vi vill ta upp här är att regeringens sätt att nå etappmålet
            för formellt skydd av skog till 2010 leder mot målet om levande
            skogar. Arealmålet är inte bara ett kvantitetsmål, utan också
            ett kvalitetsmål. Därför är det viktigt är att rätt typ av skog
            skyddas. För att skyddet på ett effektivt sätt ska nå målet om
            bevarad biologisk mångfald behöver olika kriterier uppfyllas.
            Ett annat är att avsatta arealer sköts på ett korrekt sätt, olika
            typer av naturreservat behöver skötsel för att uppfylla skyddsbehoven.
            Ett annat är att avsättningarna är så lokaliserade att värdekärnor
            skyddas, att det finns buffertområden, att det finns spridningskorridorer
            och att olika livsmiljöer finns representerade.
          </p>
          <p xml:id="i-YTzZa2NsVNpg7jS1BpYJZL">
            Skogsstyrelsen och Naturvårdsverket har tagit fram en nationell
            strategi för att nå målet, som ger en regionalfördelning som i
            sin tur bygger på en avsikt att få ett representativt skydd för
            olika typer av skogar och livsmiljöer. En jämförelse visar att
            regeringens sätt att nå hektarmålet ger en överrepresentation
            av den typ av skog som finns i Norrlands inland. Skäl till detta
            kan vara att det är billigare, eftersom markpriserna är normalt
            lägre där, samt att det är enklare, eftersom ägandet domineras
            av stora aktörer och då inte minst staten. Resultat är dock att
            målet om biologisk mångfald gynnas mindre än om fördelningen följt
            strategin.
          </p>
          <p xml:id="i-Neiy6SWK1USVV3WCyxghRq">
            Några län i Norrland har en måluppfyllelse på över 100 procent,
            flertalet län i övriga Sverige har en måluppfyllelse på 80 procent
            eller mindre. När det övergripande etappmålet om ytterligare 400
            000 hektar skogsmark med formellt skydd till 2010 uppfylls blir
            enligt Naturvårdsverkets prognos måluppfyllelse för ett urval
            län följande, jämfört med den nationella strategin:
          </p>
          <list style="ul">
            <item xml:id="i-QZ2LsLjna6UFgGz7ceLEkQ">
              Stockholm 52%.
            </item>
            <item xml:id="i-8be4NQ4VHfJykHeBuH7NSf">
              Södermanland 57%.
            </item>
            <item xml:id="i-Np2jmqfPcu3ts2ayQBaJbN">
              Östergötland 67%.
            </item>
            <item xml:id="i-VWTRRxBQz33tAKmsQc4RQs">
              Jönköping 79%.
            </item>
            <item xml:id="i-7GVu61HJtLsZhzG4GX5nMS">
              Kronoberg 71%.
            </item>
            <item xml:id="i-MwkypxatMWdSkr2AK3a9kN">
              Kalmar 62%.
            </item>
            <item xml:id="i-FpGFfnQR3Hm8FjiDYENczm">
              Gotland 59%.
            </item>
            <item xml:id="i-S9Rqfo1zt8Upio3gZKCuEk">
              Västra Götaland 63%.
            </item>
            <item xml:id="i-8pbEvyvHWKSv9S5kk1uSuP">
              Västmanland 78%.
            </item>
            <item xml:id="i-13ej5xWhaSxFPqjGzXoEA">
              Blekinge 76%.
            </item>
            <item xml:id="i-Qb2vVDKcKpxeqntNijoeYq">
              Skåne 78%.
            </item>
            <item xml:id="i-TBUnNJZCT1q9yVuDeMsSpp">
              Halland 61 %.
            </item>
          </list>
          <p xml:id="i-U7cECTmYytRjcHXgL66qYw">
            Vi förutsätter att de skogar som fått formellt skydd är skyddsvärda,
            det är naturligtvis bra att de skyddas. Men det får inte dölja
            det förhållandet att skyddet för andra typer av skogar blivit
            eftersatt. Läget är akut i vissa delar av landet. Vi anser därför
            att skydd av eftersatta skogsmiljöer utanför Norrlands inland
            måste ges högre prioritet i det fortsatta skyddsarbetet.
          </p>
          <head xml:id="i-Qcx1s7ggWDmR5fpqtMrBAi" type="h2">
            4. Skogen som ekosystem ger oss mer än virke
          </head>
          <p xml:id="i-LuJAGNhQdXX1oNtdS3YnMk">
            Enligt skogsvårdslagen ska skogspolitiken ha två jämställda mål.
            I praktiken har det inte varit så. Produktionsmålet har varit
            överordnat, något som förstärktes av den borgliga regeringen.
            Så blir det ofta när olika mål ska vara jämställda. Det skapar
            en otydlighet som är olycklig ur flera synpunkter. Målkonflikter
            kan finnas och måste hanteras. Miljöpartiet inser att hela vårt
            samhälle och vår existens i grunden är beroende av ekosystemen
            och deras tjänster. Därför bör bibehållna ekosystem, i händelse
            av målkonflikt, normalt vara överordnat andra mål.
          </p>
          <p xml:id="i-WmGdNqJiyDwk3SprhzUDp6">
            Ekosystemens funktion sätts under större press genom spridningen
            av miljögifter och klimatförändringen. Detta gör att skyddet av
            skogen måste stärkas jämfört med vad som annars hade varit fallet.
            Ökat virkesuttag bör inte ske, som i regeringens politik, på bekostnad
            av målet om biologisk mångfald. Skogen är mycket mer än virkesproduktion.
            Den är som vi visat ovan livsmiljöer för en mängd olika arter,
            av vilka många är hotade. Skogen är också ekosystem som, som nämnts,
            tillhandahåller livsnödvändiga tjänster.
          </p>
          <p xml:id="i-QDUsoKWnDHFiNamxUY1MwN">
            Miljöhänsynen är i 1 § skogsvårdslagen reducerad till biologisk
            mångfald. Det är olyckligt. Skogen har betydelse för en rad olika
            miljömål. Skogsvårdslagen bör utgå ifrån en ekosystemansats och
            uttrycka insikten att andra miljömål berörs av skogen och dess
            skötsel.
          </p>
          <p xml:id="i-4SprfthDQDGNCA9RGUCcac">
            Miljöpartiet har därför tidigare motionerat om att skogsvårdslagen
            uttryckligen bör hänvisa till miljömålen. Utskottet avstyrkte
            förslaget med hänvisning till att utskottet såg inget som hindrar
            att de skogspolitiska sektorsmålen på sikt kompletteras med ytterligare
            mål efter behandlingen av den då kommande miljömålspropositionen.
            Nu när propositionen har lämnats och behandlats är det bara att
            konstatera att behovet kvarstår. Vi anser därför att skogsvårdslagen
            bör ändras så att den bygger på en ekosystemansats där produktionsmålet
            underordnas en långsiktigt ekologiskt hållbar utveckling.
          </p>
        </div>
        <div type="motSignatures">
          <list>
            <item xml:id="i-9gw1yMoPNigBEABoxCWEhb" who="i-ST3KmJ7dwych9bUEkWZEu6">
              Åsa Romson (MP)
            </item>
            <item xml:id="i-YZTkusFoSB7Lhip6DXmYrQ" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-2qfmSwPDwyw6AyLGmQGkJo" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-TUS2QrviY33yKtv8WU1cEr" who="i-V1piU7dAy9T73Gqt6tm91j">
              Kew Nordqvist (MP)
            </item>
            <item xml:id="i-BL48hy36f159EF56oz6EEU" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
