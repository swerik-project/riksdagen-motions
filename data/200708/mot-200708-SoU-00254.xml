<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00254">
  <teiHeader>
    <fileDesc>
      <titleStmt>
        <title>Kritisk forskning m.m. gällande elöverkänslighet</title>
        <author corresp="i-H7qdW9GRQn7LaQ2UGGAvYC i-9nQnnjEYdDqQdpqWHaTczL">av Kerstin Lundgren och Per Lodenius (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kritisk forskning m.m. gällande elöverkänslighet</title>
          <idno type="rdwebb">GV02So254</idno>
          <rs type="number">So254</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So254/text</ref>
          <ref type="dokument_url_html">http://data.riksdagen.se/dokument/GV02So254</ref>
          <ref type="dokumentstatus_url_xml">http://data.riksdagen.se/dokumentstatus/GV02So254</ref>
          <ref type="doc">http://data.riksdagen.se/fil/BF09EB59-0158-4660-897F-C4B97349E9BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KQ6ZgdckaByJYcjLYRitUk" type="signed"/>
        <correspContext corresp="i-KQ6ZgdckaByJYcjLYRitUk">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction xml:id="i-C7dw6hAa6M5sZxyWt1DXTe" type="referral">
          <date when="2007-10-16"/>
        </correspAction>
        <correspAction xml:id="i-Ena5sgDkTuE7DJP1cNMiY7" type="dismissal">
          <date when="2007-10-16"/>
        </correspAction>
        <correspAction xml:id="i-3AsiDLdBWS8ZMYnYm9hx6D" type="numbering">
          <date when="2007-10-04"/>
        </correspAction>
        <correspAction xml:id="i-QYF5eswa1S8emB8YYmDh3U" type="submission">
          <date when="2007-10-02"/>
        </correspAction>
        <correspAction xml:id="i-4BtqPLMYahVY6Vz7LcUoDu" type="transfer">
          <date when="2007-09-28"/>
        </correspAction>
        <correspAction xml:id="i-Ej39WvtmAWNvM1f2BqkzXL" type="assigned"/>
        <correspContext corresp="i-Ej39WvtmAWNvM1f2BqkzXL">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2cWu8VeZYGyTYufbYY2pkQ" type="motBody">
        <div xml:id="i-HEvDyZKRiKB6X7it8qEX8Y" type="motProposal" subtype="förslag">
          <head xml:id="i-GZpN8B7o4VBKHqv6yQdBow">
            Förslag till riksdagsbeslut
          </head>
          <list xml:id="i-NPhkmdhMVW65N8Mg7rYq6c" style="ol">
            <item xml:id="i-NUcMKxJjHDE5YfGecCXHyv">
              Riksdagen tillkännager för regeringen som sin mening vad som
              anförs i motionen om att en specialutrustad klinik för att ta
              bort den skadliga belastningen av tungmetaller, kemikalier och
              dolda infektioner bör inrättas i Sverige.
            </item>
            <item xml:id="i-2gMVhjy64FdiWox2GHcBd2">
              Riksdagen tillkännager för regeringen som sin mening vad som
              anförs i motionen om att stärka kommunernas lagstöd för skydd
              och inrättande av s.k. lågstrålande zoner och krav på samordning
              av mobiltelefonimaster. 1
            </item>
            <item xml:id="i-EgZSUQ1reDcdEzyx5DqEeD">
              Riksdagen tillkännager för regeringen som sin mening vad som
              anförs i motionen om att försiktighetsprincipen ska tillämpas
              vid utformning och lokalisering av alla installationer. 1
            </item>
            <item xml:id="i-K83iG9kuxMM7nCzm6j2DsF">
              Riksdagen tillkännager för regeringen som sin mening vad som
              anförs i motionen om bostadsbidrag för s.k. elsanering. 1
            </item>
            <item xml:id="i-LPYcXwcvt79CLJjUq3YeaE">
              Riksdagen tillkännager för regeringen som sin mening vad som
              anförs i motionen om behovet av satsning på kritisk forskning.
              2
            </item>
          </list>
          <p xml:id="i-6iBvKdiLsAgzCwFNHaTSN4">
            1 Yrkandena 24 hänvisade till CU.
          </p>
          <p xml:id="i-4yL19J9XF2fsUVz5Zk7z3E">
            2 Yrkande 5 hänvisat till FöU.
          </p>
        </div>
        <div xml:id="i-2YT2mFXKBEpMHcUXfRVnGn" type="motContent">
          <head xml:id="i-RyP3c8op67ZGEy61f6QZAS" type="h1">
            Motivering
          </head>
          <p xml:id="i-TbmrhNuzLkeBhHWYLv9RQb">
            Visst gör det ont när knoppar brista, så skulle man även kunna
            se på verkligheten för de människor som kämpar för att bli hörda
            och erkända medicinskt. Vi har sett genom historien hur människor
            drabbats när man sökt påtala effekter som verksamhet och ämnen
            har på människokroppen. Vi ser det självklart också när vi talar
            om effekter på naturen på miljön.
          </p>
          <p xml:id="i-YWRi9ZckDQ3FcctZ9uLr5o">
            Men, vi borde lära oss se de tidiga signalerna och vara nyfikna
            för att bygga upp kunskap och därmed kunna handla i tid. Idag
            säger vi ofta att vi är världens friskaste folk, ändå växer ohälsan.
            Hur går den ekvationen ut? Kan det vara så att vi måste söka svar
            på ett antal okända faktorer, faktorer som ännu inte erkänts vetenskapligt
            och därmed inte finns.
          </p>
          <p xml:id="i-MqJxHeu1pLTPfZMonK3XiG">
            Maktlöshet, stress och mer eller mindre synliga faktorer i vardagen
            måste uppmärksammas tydligare för att främja hälsan, minska mänskligt
            lidande och de mycket höga sjukpenningkostnaderna som gröper ur
            andra välfärdsområden. För att lyckas krävs en ökad nyfikenhet
            från samhällets sida när det gäller att ställa de svåra frågorna
            och att söka nya svar på orsakerna bakom ökad ohälsa i syfte att
            kunna förebygga och satsa på det friska.
          </p>
          <p xml:id="i-GhNb7reUnXeinL6WRePHg5">
            Det finns en uppenbar ovilja hos såväl myndigheter som regering
            och riksdag att se nya orsakssamband och använda nya metoder för
            att förebygga och minska sjukligheten. Vi menar då att man måste
            ha en helhetssyn på miljö och hälsa och att man måste ta vara
            på den forskning och den erfarenhet som finns. Det handlar om
            sambandet tungmetaller, kemikalier, strålning och sjukdomar som
            utbrändhet, elöverkänslighet, fibromyalgi, kronisk trötthet m.m.
          </p>
          <p xml:id="i-CLubpHR6vaFTjkjtpqiHb4">
            Riksdagens behandling av dessa komplexa frågor ger en talande
            bild av det moment 22 som ofta uppkommer. Frågan betraktas i socialutskottet
            antingen som en enskild sjukdom och behandlas därmed inte eller
            också hänvisar man till de fastlagda riktlinjerna för de fyra
            breda prioriteringsgrupperna. Frågan som behöver ställas är hur
            sjukvården hanterar sjukdomar som inte är erkända eller är så
            komplexa att de går utanför även de breda prioriteringarna. I
            dag är behandlingen av elöverkänsliga i Sverige i det närmaste
            obefintlig. Elöverkänsliga skickas av försäkringskassorna på utredning
            på bl.a. Karolinska sjukhuset för en kostnad på ca 30 000 kr.
            Hittar man inga traditionella sjukdomar som man kan behandla får
            patienten ett erbjudande om psykoterapi och inget mer.
          </p>
          <p xml:id="i-PZc3WpsYk9apbtZa36TgjW">
            Det har i flera studier visats att hälsan förbättras betydligt
            efter en rätt genomförd tandsanering, där patienten får medel
            som hjälper leverns och njurarnas avgiftningsförmåga samt antioxidanter
            för att stärka allmäntillståndet före, under och efter själva
            ingreppet samt av tandläkaren skyddas för ytterligare metallbelastning
            under ingreppet. En studie i Västerbotten visar att en del personer
            med sjuka-hus-syndrom (530 % beroende på vilken utlösande faktor
            det gäller) reagerar med symtom på lysrör, bildskärmar och tv.
            De är alltså elöverkänsliga. Vidare har en studie vid Umeå universitet
            påvisat att det finns en skillnad på de kemiska substanserna i
            inomhusmiljön i s.k. sjuka hus och andra hus. Sjuka hus är verkligen
            sjuka, och bland dem som drabbas finns de som blir elöverkänsliga.
            Återigen finns en koppling med kemikalier. Myndigheterna måste
            inta en mer öppen attityd till behandlingsformer som visar sig
            hjälpa patienter med elöverkänslighet. Detta bör ges regeringen
            till känna.
          </p>
          <p xml:id="i-YU82f8tyZ1cau5BKCWoHrw">
            På en workshop om elöverkänslighet som samlade läkare och forskare
            från flera länder med olika specialiteter som neurologi, biofysik,
            radiofysiologi, yrkesmedicin, psykiatri m.m. redogjorde forskare
            från Arbetslivsinstitutet för sina försök som visar att elöverkänsliga
            har en obalans i det autonoma (icke viljestyrda) nervsystemet
            som gör att de reagerar med symtom på bl.a. flimrande ljus och
            skarpa ljud. Flera av deltagarna pekade på belastningen av miljögifter
            som orsak till rubbningen i nervsystemet. I workshopens slutdiskussion
            enades man om att den mest angelägna forskningen när det gäller
            elöverkänsliga är att göra breda undersökningar, s.k. screenings,
            av dessa patienters kemiska belastning (vad gäller tungmetaller,
            bekämpningsmedel, bromerade flamskyddsmedel, lösningsmedel m.m.)
            samt att utöka de analyser som görs på elöverkänsliga i den vanliga
            vården.
          </p>
          <p xml:id="i-7AmVpoEtCqBFkLsMKyxaoV">
            Vid det seminarium som anordnades av miljö- och jordbruksutskottet
            om elektromagnetisk strålning våren 2004 framgick tydligt vikten
            och samsynen kring behovet av ökad forskning. Detta bekräftas
            också av de rapporter som presenterades i december 2003 om att
            det saknas forskning, och därför rekommenderar man fortsatt forskning
            för att komma fram till mer entydiga svar. Avsaknaden av vetenskapligt
            stöd idag får alltså inte tolkas så att det framöver skulle vara
            omöjligt att finna ett vetenskapligt stöd. Alla tre rapporterna
            rekommenderar att man fortsätter att forska kring detta. Den kunskapssammanställning
            som tas fram i samverkan mellan Tandvårdsskadeförbundet och elöverkänsligas
            förening bör här tas till vara. I samband med den stärkta satsning
            som regeringen aviserar på forskningsområdet är det nödvändigt
            att även stärka stödet till forskning kring elöverkänslighet och
            olika miljömedicinska kombinationer. I detta sammanhang är det
            angeläget att säkerställa att forskningen får bredd och inte stänger
            dörrarna för kritiska forskare. Denna bredd är viktig för dynamik
            inom forskningen och tilltro till dess resultat.
          </p>
          <p xml:id="i-7Zefj8qF7oUPkxSkLHaoWE">
            När vården bestämmer behandlingsmetoder, vilka kliniker som ska
            öppnas och vilka insatser sjukvården ska göra är det viktigt att
            vi söker vetenskapligt stöd för de behandlingsmetoder och de val
            av behandlingar som vi rekommenderar patienten.
          </p>
          <p xml:id="i-RCJtTDCEkDJ1XnnSTeqm9k">
            I december 2003 presenterades tre stora forskningsrapporter om
            elektromagnetiska fält som framför allt handlade om mobiltelefoni.
            Alla tre rapporterna ansåg att det inte går att finna något entydigt
            vetenskapligt stöd för en koppling mellan dessa symtom och de
            elektromagnetiska fälten. Detta är inte första gången som vetenskapen
            står inför dylika situationer. Människor och natur hinner reagera
            långt innan vetenskapen kan se vad som händer. Dessutom är människor
            unika och reagerar olika på samma sätt som djur och natur. Det
            faktum att vetenskapen inte är entydig innebär ju inte att det
            som faktiskt händer i vardagen inte är sant och kräver insatser.
            Här är det nödvändigt att vi förmår skapa strukturer som tar fasta
            på och förmår hantera det som ännu inte har ett entydigt vetenskapligt
            stöd. Om det hade funnits ett tydligt stöd hade vi kunnat säga
            hur sjukvården ska organiseras. Nu krävs det i stället större
            vidsynthet och förmåga att fånga upp det som många människor faktiskt
            upplever.
          </p>
          <p xml:id="i-EPFzaT79d6EQcKBGvuyjrE">
            Innan vetenskapen hunnit ikapp verkligheten är det viktigt att
            sjukvården möter patienterna med respekt inte med fördomar och
            förakt, som det ibland har rapporterats om. Med respekt för patienten
            måste vi ge den hjälp som sjukvården kan erbjuda, och sedan måste
            vi fortsätta att söka de vetenskapliga belägg som behövs för att
            kunna bestämma vilka satsningar vi ska göra.
          </p>
          <p xml:id="i-Y6Ghg7ydRWwMHjfbB9UcZR">
            I Tyskland får patienter med sjukdomar som psoriasis, atopiskt
            eksem, allergier, multipel kemisk känslighet och elöverkänslighet
            ofta har en patient flera av dessa diagnoser med stöd av sjukförsäkringen
            komma till en specialklinik för utredning och behandling. Behandlingen
            går ut på att ta bort den skadliga belastningen av tungmetaller,
            kemikalier och dolda infektioner. Resultaten som redovisades av
            professor G. Ionescu på ovan nämnda workshop är slående, och de
            bygger på vetenskapliga studier och klinisk erfarenhet av 18 000
            patienter. Det är de goda resultaten på Spezialklinik Neukirchen
            som fått de tyska försäkringskassorna att inse att det är bättre
            för alla parter om patienterna får en verksam behandling. En liknande
            specialutrustad klinik borde snarast inrättas i Sverige, eventuellt
            i första hand som en experimentell verksamhet. Intresset för en
            uppbyggnad av motsvarande kompetens i Sverige bör undersökas,
            och här finns landsting som söker stöd för en liknande utveckling.
            Detta bör ges regeringen till känna.
          </p>
          <p xml:id="i-VAyiT57MQUaa8cdaQ4bqMA">
            Försiktighetsprincipen utvecklas i miljöbalkens andra kapitel.
            Där framhålls att försiktighetsmått ska vidtas så snart det finns
            skäl att anta att en verksamhet eller åtgärd kan medföra skada
            eller olägenhet för människors hälsa. Försiktighetsprincipen gäller
            även när miljöbalkens andra kapitel inte är formellt tillämplig.
            Av proposition 1997/98:90 framgår att det förväntas att försiktighetsprincipen
            vid beslut enligt plan- och bygglagen ska tillämpas ungefär på
            det sätt som beskrivs i miljöbalkens andra kapitel. Det finns
            kommuner som ritar in s.k. lågstrålande zoner i sina översiktsplaner
            med hjälp av försiktighetsprincipen. Zonerna ska skyddas från
            bygge av kraftledningar och mobiltelefonimaster. Det är lovvärda
            initiativ som bör ingå i vår miljölagstiftning. Översynen av miljölagstiftningen
            förutsätts beakta utrymmet för kommunerna att säkra dylika zoner
            med hjälp av försiktighetsprincipen. Detta bör ges regeringen
            till känna.
          </p>
          <p xml:id="i-SfNar9BPcQvf7xDuHsMvjE">
            Försiktighetsprincipen ska tillämpas och hälsoeffekterna ska
            begränsas genom att strålningskällorna utformas så att skadlig
            strålning undviks eller minimeras och/eller lokaliseras där de
            gör minst skada. Det handlar om såväl datainstallationer, trådlös
            telefoni, mobiltelefoni och lokalisering av master som elinstallationer
            i övrigt. Så kallade lågstrålande zoner bör inrättas i kommunerna.
            För det krävs att kommunerna får ett stöd i lagstiftningen för
            kunna kräva samordning och registrering av t.ex. mobilsändare.
            Detta kan inte minst vara av betydelse för att skydda inrättade
            zoner och för att ge stöd för forskning i dessa frågor. Beredningen
            av PBL-kommitténs förslag pågår och här förutsätts att regeringen
            då tar fasta på detta, inte minst sedan ledningsrättslagen tyvärr
            utvidgats. Detta bör ges regeringen till känna.
          </p>
          <p xml:id="i-CYXDSCMMzvdtXUwkubPgnB">
            Elsanering av bostäder har visat sig vara en verksam metod för
            att göra det möjligt för elöverkänsliga att bo kvar i sina bostäder
            och ha ett någorlunda drägligt liv. Bostadsutskottet har vid flera
            tillfällen uttalat sitt stöd för elsanering, bl.a. i betänkande
            1996/97:BoU12. Elöverkänslighet måste betraktas som ett funktionshinder
            och bör så vara oavsett var man bor, däremot måste självfallet
            frågan om hur stödet ska formas utgå från de unika förutsättningarna
            i varje kommun. Många kommuner lämnar inte bostadsanpassningsbidrag
            för elsanering. Orsaken står troligen att finna i Boverkets handledning
            där det står att bidrag inte lämnas för s.k. elsanering. Det är
            nu hög tid att återkomma till frågan och återigen fastslå att
            elsanering ska berättiga till bostadsanpassningsbidrag. Här bör
            Boverkets handledning ändras. Detta bör ges regeringen till känna.
          </p>
          <p xml:id="i-Sw8qs2ce7faheqcfZWEvmQ">
            Avslutningsvis finns skäl att understryka det allvarliga i hur
            anslagen till kritisk forskning hanterats. Förra mandatperioden
            anordnades ett seminarium i riksdagen kring kunskapsläget runt
            elöverkänslighet, mobiltelefoni, strålning m.m. Även detta seminarium
            underströk vikten av en fri forskning på området för att säkerställa
            att olika frågor kom att belysas och ny kunskap vinnas. Risken
            för att forskningssamhället likformas och kritiska synpunkter
            tystas har på olika sätt uppmärksammats i debatten. Tyvärr tvingas
            vi alltjämt konstatera oroande signaler i denna del. Här krävs
            att regeringen i sin kommande anslagstilldelning ser till att
            även kritisk forskning säkerställs för att långsiktigt kunna hävda
            hållbar utveckling på detta område. Det faktum att regeringen
            gett Forskningsrådet för arbetsliv och socialvetenskap i uppdrag
            att bevaka forskningsläget när det gäller elöverkänslighet och
            presentera en rapport vartannat år är vällovligt men inte vad
            vi betraktar som fri forskning för att klarlägga eventuella samband
            på detta område. Av det skälet måste den fria grundforskningen
            ges ökat stöd. Detta bör ges regeringen till känna.
          </p>
        </div>
        <div xml:id="i-KyKHqrJn8sFwxVrJXhW4BL" type="signatureBlock">
          <list xml:id="i-UZGVpGrBV2S1cTQKvezCnd">
            <item xml:id="i-E9KCC1aWxgtEKRF8K5iL7H" who="i-H7qdW9GRQn7LaQ2UGGAvYC" type="signature">
              Kerstin Lundgren (c)
            </item>
            <item xml:id="i-J2xuN3q8pCs5YDJsZkxDGz" who="i-9nQnnjEYdDqQdpqWHaTczL" type="signature">
              Per Lodenius (c)
            </item>
          </list>
        </div>
      </div>
    </body>
  </text>
</TEI>
