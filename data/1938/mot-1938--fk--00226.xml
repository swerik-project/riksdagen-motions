<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__226/mot_1938__fk__226-001.pdf"/>
      <div type="motHeader" xml:id="i-Jd73XxqUjrA9EQeMGoo1sD">
        <div type="motTitle" xml:id="i-7RcgUGa17i5dmjTaJoSW5x"/>
        <div type="motSubmissionInfo" xml:id="i-YFPhYwV8UG8X6Ykcvf8LYK"/>
      </div>
      <div type="motBody" xml:id="i-Mr6AyiLZysgKuyKQfaJP4j">
        <div xml:id="i-Lg7gdRv6cDhbfqLYqXh3D7">
          <p xml:id="i-GPyEFY98F9sDFDDdjaGTBB">
            Motioner i Första kammaren, Nr 226. 7
          </p>
          <p xml:id="i-Ec9vhT2EHdAwft7fnknwTf">
            Nr 220.
          </p>
          <p xml:id="i-UqpUW4etVtb7sPLRkUTAbB">
            Av herr Nilsson, Theodor, m. fl., i anledning av Kungl. Maj:ts
            proposition angående älgavgifter m. m.
          </p>
          <p xml:id="i-6bW1EfE5WHvy71WEo2hCq4">
            I proposition nr 46 har Kungl. Maj:t förelagt riksdagen förslag
            till lag om rätt till jakt, vilket på ett i det hela lyckligt
            sätt synes oss lösa frågan om jaktväsendets ordnande i vårt land.
            Bland de nyheter, som i intresserade kretsar hälsats med den största
            till- fredsställelsen, är införandet av en jaktvårdsavgift, avseende
            att bereda me- del för den svenska jaktens höjande ur den försumpning,
            vari den genom misshushållning med villebrådet i stort sett nedsjunkit.
            Det är väl ingen, som icke är på det klara med att vårt land,
            utan att andra berättigade in- tressen behövde trädas för när,
            kunde hysa en betydligt starkare villebråds- stam än som för närvarande
            finnes. Den omständigheten, att möjligen på ett fåtal områden,
            där särskilt intensiv jaktvård bedrivits, väl stora ville- brådsskador
            uppkommit, ändrar intet i detta omdöme, men kan ju föran- leda
            att en sålunda uppdriven villebrådsstam, såsom också förslaget
            iakt- tager, bör nedbringas. De strävanden att höja vår villebrådsstam,
            som hittills gjorts från våra jJaktvårdssammanslutningars sida,
            hava, ehuru långt ifrån alldeles ineffek- tiva, av brist på erforderliga
            medel icke kunnat bliva av den verkan, som önskligt varit. Det
            är så mycket — även utöver vad revisionssekreteraren Bouveng om-
            nämnt i sin motivering (sid. 95 o. f.) — som behöver göras. Först
            och främst är det sålunda av vikt att man jämväl hos oss kan bliva
            i tillfälle att motverka den för villebrådet så menliga sönderstyckningen
            av jorden i allt smärre brukningsdelar genom att framkalla bildandet
            av ge- mensamma jaktvårdsområden. Erfarenheten från sådana länder,
            där man såsom hos oss icke velat slå in på det s. k. tyska systemet
            med dess tvångs- visa sammanförande av alla sådana smärre jaktområden
            i större jaktvårds- komplex utan funnit sig böra i det längsta
            söka komma fram på den fria sammanslutningens väg, visar, att
            detta icke med önsklig effekt kan ske, om ej de jaktvårdssammanslutningar,
            som bildas, erhålla något så när riklig hjälp från det allmännas
            sida i sitt arbete på villebrådsstammarnas upp- hjälpande. Sålunda
            har man i såväl Danmark som Frankrike sett sig föran- låten att
            av medel, som inflyta för jaktkort, anvisa betydande belopp till
            understöd åt sådana sammanslutningar. Skola våra många på villebråd
            så gott som tomma områden kunna bliva på nytt besatta med tillfredsställande
            villebrådsstammar, komma säkerligen stora belopp att erfordras
            till sådana understöd. Naturligtvis böra de härför erforderliga
            medlen tagas från den blivande jaktvårdsfonden.
          </p>
          <pb facs="riksdagen-motions-pdf/data/1938/mot_1938__fk__226/mot_1938__fk__226-002.pdf"/>
          <p xml:id="i-PLbGNoFMunhLbLZcr8TDFQ">
            8 Motioner i Första kammaren, Nr 226.
          </p>
          <p xml:id="i-Duwa8KudiYQDrzPQcjLSkS">
            Det är emellertid även andra stora uppgifter, som blott vänta
            på att er- forderliga medel skola stå till förfogande för att
            bliva föremål för försök till lösning. Det inträffar allt som
            oftast, att en villebrådsstam i ett land eller en del därav helt
            oväntat undergå en väsentlig minskning eller rent av försvinner,
            utan att anledning finnes till antagade, att detta beror på misshushållning
            från människans sida eller på framfart av rovdjur. Förhållandet
            är före- mål för undersökningar i ett flertal länder, och dessa
            hava givit anledning till antagande, att smittsamma sjukdomar
            vid sådana tillfällen spelat en väsentlig roll. Vid senaste nordiska
            jägarekongressen enade man sig också om en framställning till
            vederbörande i de olika nordiska länderna om sam- arbete för lösning
            av frågan om dylika sjukdomars uppkomst, spridning och betydelse
            samt eventuellt sättet för deras bekämpande. Förr än klarhet vunnits
            om uppkomsten och omfattningen av dylika sjukdomar har man i varje
            fall icke någon utsikt att övervinna dem. Naturligtvis bör ej
            Sverige undandraga sig det ifrågasatta samarbetet med de övriga
            nordiska länderna. Kostnaderna för ett deltagande komma säkerligen
            att ställa avsevärda ford- ringar på jaktvårdsfonden. Vidare har
            vid en sammankomst i Wien sommaren 1937 utarbetats ett förslag
            till internationell fågelskyddskonvention, om vilket det är att
            antaga att det inom en ej allt för avlägsen tidpunkt skall komma
            att läggas till grund för en konvention mellan de intresserade
            staterna. Enligt detta för- slag skulle de deltagande länderna,
            bland annat, förbinda sig att upprätta och understödja upprättandet
            av särskilda reservat för fåglar, särskilt flyt- tande fåglar.
            Åtgärden är ju synnerligen beaktansvärd, om man vill vinna ett
            hejdande av den avsevärda nedgång i fågelstammarnas storlek, som
            ty- värr måste anses konstaterad såvitt angår den zon, som bildas
            av västra och mellersta Europa, de nordiska länderna inräknade,
            jämte norra Afrika. I den mån åtgärden avser även de arter, som
            äro av intresse från jaktsyn- punkt, kommer naturligtvis även
            den att ställa anspråk på jaktvårdsfonden. Det finnes även andra
            undersökningar av intresse för jaktvården, som en- ligt vad vi
            erfarit planläggas på vederbörligt håll. Bland dessa må särskilt
            nämnas en utredning angående de åtgärder, som kunna vara påkallade
            för att bibehålla och om möjligt förbättra kvaliteten hos vår
            älgstam. I detta hänseende har man visserligen i Tyskland gjort
            en del undersökningar av- seende den tyska älgstammen. Det är
            emellertid ej säkert, att dessa äro di- rekt tillämpliga på våra
            förhållanden, beroende dels på olika proveniens och dels därpå
            att de tyska undersökningarna måhända allt för mycket tagit sikte
            på trofésynpunkten. Det vore därför av synnerlig betydelse, om
            mot- svarande undersökningar utgående från svenska förhållanden
            kunde kom- ma till stånd hos oss. Klart är att allt efter som
            tiden lider nya dylika uppgifter av allmänt in- tresse komma att
            uppdyka. Härtill kommer, att även om den av revisionssekreteraren
            Bouveng före- slagna nya organisationen av jaktvårdsarbetet icke
            kommer till omedelbart
          </p>
          <pb facs="riksdagen-motions-pdf/data/1938/mot_1938__fk__226/mot_1938__fk__226-003.pdf"/>
          <p xml:id="i-Gs13pdNnayjv8Kw71kvzeL">
            Motioner i Första kammaren, Nr 226. 9
          </p>
          <p xml:id="i-MVaLSQxUGqVVsQQeVDMB8s">
            genomförande, stora anspråk komma att ställas på jaktvårdsfonden
            för att sätta de nuvarande organen för jaktvårdsarbetet i stånd
            att fylla de upp- gifter den nya lagstiftningen kommer att ställa
            på dem. Det är med hänsyn till ovanberörda förhållanden klart,
            att det är av syn- nerlig betydelse, att den blivande jaktvårdsfonden
            icke belastas med utgif- ter avseende mera på sidan av dess egentliga
            uppgift liggande ändamål. Revisionssekreteraren Bouveng har beräknat,
            att med tillämpning av hans ursprungliga förslag jaktvårdsfonden
            skulle komma att uppgå till omkring 700,000 kronor. I sitt yttrande
            över hans förslag har Svenska jägareförbun- det förklarat sig
            anse denna beräkning för hög. Särskilt kan det tagas för visst,
            att antalet av dem, som deklarerat mer än ett vapen, är vida större
            än Bouveng beräknat, och det får ej förbises, att de, som haft
            ett flertal vapen att deklarera, äro ganska många. Härtill kommer
            numera, att en väsentlig nedgång i jaktvårdsfonden måste bliva
            en följd av förslaget, att den lägsta avgiften, den å tre kronor,
            skall berättiga till jakt inom tre till varandra gränsande kommuner.
            En stor del av våra jägare komma säkerligen icke att bliva i behov
            av att erlägga högre avgift. Det kan vid dessa förhållanden icke
            annat än väcka betänkligheter, då det i propositionen nr 47 ifrågasättes
            att medel skulle få tagas från jaktvårds- fonden till täckande
            av beräknad brist i den föreslagna älgskadefonden för södra Sverige,
            och dessa betänkligheter ökas ytterligare därav att något be-
            stämt maximum för det belopp, som sålunda skulle komma att undandragas
            det egentliga jaktvårdsarbetet, icke angives i vidare mån än att
            detsamma naturligtvis icke kan komma att överskjuta de 20 9/o
            av fonden, som enligt den vid statsrådsprotokollet för den 5 februari
            1937 fogade bilagan (prop. nr 46 sid. 85) skulle stå till Kungl.
            Maj:ts förfogande för att användas till Jakt- och naturvårdande
            ändamål inom riket i allmänhet. Det är nämligen från denna del
            av fonden tillskottet till älgskadefonden avses skola tagas. Men
            såsom av det föregående framgår kommer just denna del av jaktvårds-
            fonden att bliva starkt belastad för allmänna jaktvårdsändamål.
            Det är visserligen sant, att, såsom departementschefen anför,
            den före- slagna åtgärden kan komma att indirekt i någon mån innebära
            ett stöd för arbetet på att upprätthålla en stark älgstam inom
            riket. Den strider emel- lertid uppenbart mot den tanke, som ligger
            till grund för införandet av be- stämmelserna om älgavgifter,
            eller att älgjakten borde själv bära de kost- nader, som kunde
            erfordras för att gottgöra uppkomna älgskador i den mån de borde
            ersättas. Man såg häri, bland annat, det bästa korrektivet mot
            eventuella tendenser att på konstlad väg uppdriva älgstammen till
            en stor- lek, som icke var försvarad av förhållandena. Det kan
            ju ej heller anses fullt rättvist, att jägare, som varken själva
            jaga älg eller hava älg på sina marker, skulle bidraga till ersättande
            av dem all- deles ovidkommande skador av älg till förfång för
            Jaktvårdsintressen, som ligga dem om hjärtat. Förslaget innebär
            ju också, att den förmån man velat bereda de norrländ- ska jägarna
            genom den nuvarande älgskadefondens uppdelning i två i viss
          </p>
          <p xml:id="i-87eVynYpw19JSfPfZHvroX">
            Bihangq till riksdagens protokoll 1938. 3 saml. Nr 224—226. 2
          </p>
          <pb facs="riksdagen-motions-pdf/data/1938/mot_1938__fk__226/mot_1938__fk__226-004.pdf"/>
          <p xml:id="i-PGQUd9v6fvg1o6Ts2U12VE">
            10 Motioner i Första kammaren, Nr 226.
          </p>
          <p xml:id="i-DRk4khtoKhoh5DiWjfo2ob">
            mån skulle komma att fråntagas dem. De komma ju fortfarande att
            få läm- na sin tribut till gäldande av älgskador i de södra delarna
            av landet, låt vara att detta komme att ske via jaktvårdsfonden.
            Härtill kommer, att, som redan antytts, ett genomförande av förslaget
            så- dant det föreligger skulle komma att verka starkt beskärande
            på just den del av jaktvårdsfonden, som är avsedd att stå till
            förfogande för utrednin- gar och åtgärder av mera allmänt intresse
            för den svenska jaktvården och vilken ändå kommer att bliva ganska
            snävt tilltagen. Vi skulle trots dessa betänkligheter icke velat
            motsätta oss den i propo- sitionen nr 47 föreslagna anordningen,
            om icke det enligt vår uppfattning funnes en annan fullt tillfredsställande
            utväg att lösa frågan, nämligen den att låta älgskadorna inom
            varje län för sig regleras genom avgifter lagda å älgjakten i
            det länet. Det synes oss, att domänstyrelsen och Svenska jägareförbundet
            (prop. nr 47 sid. 14 o. f.) anfört så starka skäl för en uppdelning
            av älgskadefonden på länsfonder, att en dylik lösning i första
            hand bör komma i åtanke. Departementschefen har visserligen uttalat
            den farhågan, att den höjning av älgavgifterna, som i vissa län,
            åtminstone till en början, kunde beräknas bliva en följd av uppdelningen,
            skulle kunna verka inskränkning i avskjut- ningen, särskilt den
            efter licens, och därigenom ökning av älgskadorna. Oss synes det
            emellertid som om denna farhåga vore något verklighetsfräm- mande.
            Snarare borde väl medvetandet, att en underlåtenhet att hålla
            älg- stammen inom tillbörliga gränser komme att medföra högre
            älgavgifter, för- anleda jägarna i länet att lägga sig vinn om
            att med begagnande av de ut- vägar den nya lagstiftningen kommer
            att bereda hålla älgstammen vid till- börlig storlek. Det torde
            också mot departementschefens uttalande kunna erinras, att om
            förslaget, att alla älgavgifter skola få erläggas i efterskott,
            blir antaget, de betänkligheter, som nu göra sig gällande mot
            att söka licens, skulle komma att i väsentlig mån elimineras.
            Erinras må ock, att licens- avgift av naturliga skäl icke utgår
            för älg, som fälles till åtlydnad av före- läggande, varom förmäles
            i 24 8 av den föreslagna lagen om rätt till jakt, och att sistnämnda
            8 icke lägger något hinder i vägen för att jakträttsinne- havaren
            själv utverkar sådant föreläggande för sig. Slutligen få vi erinra,
            att om, trots vad ovan anförts, tanken att taga fyllnad i älgskadefonden
            från jaktvårdsfonden icke övergives, denna fyll- nad obetingat
            synes böra tagas från den del av jaktvårdsfonden, som er ligt
            22 83 mom. d) i utkastet till jaktstadga eljest skulle användas
            för jaktv.- dande åtgärder inom länet. Under åberopande av vad
            vi sålunda anfört får vi föreslå,
          </p>
          <p xml:id="i-SxfMNCk3opGPYVWNt1m6ns">
            att riksdagen i anledning av Kungl. Maj:ts proposition nr 47
            måtte — under uttalande, att riksdagen ej kunnat ansluta sig till
            tanken att använda medel ur den blivande jaktivårds- fonden till
            ersättningar för älgskador — förklara, att riks-
          </p>
          <pb facs="riksdagen-motions-pdf/data/1938/mot_1938__fk__226/mot_1938__fk__226-005.pdf"/>
          <p xml:id="i-RGiDfxNcVVNhd5e5fjSNaP">
            Motioner i Första kammaren, Nr 226. 11
          </p>
          <p xml:id="i-8nF2q2SJGFQF3mLXJsJAVT">
            dagen allenast på det sätt kunnat bifalla vad Kungl. Maj:t föreslagit,
            att riksdagen: 1) medgiver att för varje län älgavgifter må ultagas
            med belopp, som med hänsyn till behovet fastställdes av Kungl.
            Maj:t, sålunda att viss högre avgift utgår för varje älg, som
            fälles på grund av tillstånd till särskild jakttid, samt viss
            läg- re avgift erlägges för varje älg, som fällts under lovlig
            jakt å område, i fråga om vilket ej medgivits särskild jakttid;
            samt 2) bemyndigar Kungl. Maj:t att med iakttagande härav och
            i övrigt i huvudsaklig överensstämmelse med de i propo- sitionen
            angivna grunderna utfärda erforderliga bestämmel- ser beträffande
            älgavgifternas sammanförande i länsfonder samt de allmänna villkoren
            för bidrag ur sådan länsfond att gälla från och med den 1 juli
            1938.
          </p>
          <p xml:id="i-EERYKW9Mf1G6s5rqPwkJQx">
            Stockholm den 1 februari 1938.
          </p>
          <p xml:id="i-UZ2fcu8qsDppJLFa67rLNR">
            Th. Nilsson.
          </p>
          <p xml:id="i-YDMxAv8HUHaDqd1pBtjeqA">
            Rickard Lindström. KE. I. Sköldén.
          </p>
          <p xml:id="i-Eak5U6kW8pAD3v7wJ254bL">
            John Gustavson. Gustaf Velander.
          </p>
          <p xml:id="i-4wypcmWRioj7mgHTmbS3cC">
            I motionen instämma:
          </p>
          <p xml:id="i-P3s7XizVeRobYzjprSvMgd">
            Knut Petersson. J. Sandén.
          </p>
        </div>
      </div>
    </body>
  </text>
</TEI>
