<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00402">
  <teiHeader>
    <fileDesc>
      <titleStmt>
        <title>Mindre statligt ägande för friare universitet</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mindre statligt ägande för friare universitet</title>
          <idno type="rdwebb">H102N402</idno>
          <rs type="number">N402</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N402/text</ref>
          <ref type="dokument_url_html">http://data.riksdagen.se/dokument/H102N402</ref>
          <ref type="dokumentstatus_url_xml">http://data.riksdagen.se/dokumentstatus/H102N402</ref>
          <ref type="doc">http://data.riksdagen.se/fil/7EAF11FB-24E9-4E3A-A584-C53CE1A08AB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MmsWkAE9FV86PqJ6JoN1kX" type="signed"/>
        <correspContext corresp="i-MmsWkAE9FV86PqJ6JoN1kX">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-8LDEcfmJoNdnZMCPvSjiNu"/>
          <note type="signatory" corresp="i-5BpKZwq8Nrrge7Ep1aDZB9"/>
        </correspContext>
        <correspAction xml:id="i-TUnvPqsvuieb9paopjFcDM" type="numbering">
          <date when="2013-10-08"/>
        </correspAction>
        <correspAction xml:id="i-SSPyeZXRdYqhF9ZoV2fhCL" type="submission">
          <date when="2013-10-04"/>
        </correspAction>
        <correspAction xml:id="i-Q2HTJJQetWpwNahyFiunaH" type="transfer">
          <date when="2013-10-04"/>
        </correspAction>
        <correspAction xml:id="i-QVHW64QYjwNtZMje95w2bB" type="assigned"/>
        <correspContext corresp="i-QVHW64QYjwNtZMje95w2bB">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PiBa44tJWPEWjdwsP2eqsj" type="motHeader"/>
      <div xml:id="i-VC1d9vDYqp2aN6RHEgL3nM" type="motBody">
        <div xml:id="i-LHBxvor6oXY5bqruvduVDH" type="motProposal" subtype="förslag">
          <head xml:id="i-5aAVNYbgraauxn246D4Usk">
            Förslag till riksdagsbeslut
          </head>
          <p xml:id="i-V498kW3f2w6dtfyvp72reg">
            Riksdagen tillkännager för regeringen som sin mening vad som
            anförs i motionen om mindre statligt ägande för friare universitet.
          </p>
        </div>
        <div xml:id="i-2Cu9UXVBzTwWwdsBoLs8ce" type="motContent">
          <head xml:id="i-3zkbed72yise7ahcMNDfs4" type="h1">
            Bakgrund
          </head>
          <p xml:id="i-N3U3s7MKkBeHgG41w8a762">
            Svenska staten har 55 hel- eller delägda bolag. Sammantaget är
            staten därmed Sveriges största bolagsägare med innehav av även
            3 börsnoterade bolag. Det statliga företagsägandet uppgår därför
            till mycket stora värden på marknaden, som endast kan försvaras
            av att vart och ett av statens bolagsinnehav på så sätt dels ger
            ett större mervärde till medborgarna än om en annan ägare funnes,
            dels att staten är att jämställa med att vara den bästa ägaren
            för verksamheten. I många fall kan detta ifrågasättas.
          </p>
          <p xml:id="i-EBDk2WPJxJfwpiMY1xMv3X">
            Alliansregeringen har kontinuerligt prövat rimligheten i det
            statliga ägandet. Man har utgått från att statens uppgift är att
            ge näringslivet goda förutsättningar, sätta upp lagar och regler
            och se till att de följs, men inte att primärt äga och driva företag.
            Därför bör staten i princip inte äga bolag som verkar på kommersiella
            marknader med fungerande konkurrens såvida inte, som ovan nämnts,
            bolaget har ett särskilt samhällsuppdrag som är svårt att klara
            av på annat sätt. Å andra sidan är det alltid dubbelbottnat när
            politiska beslutsfattare och lagstiftare samtidigt ska agera ägare
            för viktiga och stora företag. Man kan på goda grunder diskutera
            om detta förhållande är i linje med konkurrensneutralitet på den
            marknad som bolaget agerar, något som lätt gör att politikerna
            blir svaga ägare för att undvika risk för jävssituationer.
          </p>
          <p xml:id="i-9w4aJnDNASUTSiUKFVRBdM">
            Alliansregeringens kloka ambition har därför varit att på sikt
            minska det statliga ägandet. När så kan ske, och kriterier för
            att bevara statligt ägande av bolag inte längre befinns föreligga,
            så kan försäljningsintäkterna användas för att exempelvis amortera
            på statsskulden och på så sätt minska på statens utgifter i form
            av minskade räntekostnader och ge en ökad kreditvärdighet på den
            internationella marknaden, något som har varit viktigt inte minst
            under senare års globala finanskris som försatt många överbelånade
            länder i mycket stora problem. En avyttring av omotiverat statligt
            ägande kan också ge utrymme för en lång rad välkomna reformer
            på andra viktiga samhällsområden, till exempel inom den gemensamma
            välfärden, utan att detta medför skatteökningar eller hotar bevarandet
            av sunda och solida statliga finanser.
          </p>
          <p xml:id="i-XXSVQADJafmT6P2iS59VYR">
            Förslag om mindre statligt ägande för bland annat friare universitet
            har tidigare lämnats i motion 2012/13:N292 som behandlades i betänkande
            2012/13:NU7. Utskottet yrkade då avslag på motionen med en allmän
            hänvisning till redan genomförd översyn över statliga bolag och
            prövning av skälen för ett fortsatt statligt ägande. För att få
            en mer specifik och rättvis beredning av förslaget kring friare
            universitet lämnas i denna motion ånyo en likalydande motivering.
          </p>
          <head xml:id="i-QyJLaSdHDCaYERQYZzFbvf" type="h1">
            Motivering
          </head>
          <p xml:id="i-9L1rqnUwUxh6xUGPG7wPJx">
            Ett intressant exempel på statligt ägande som kan ifrågasättas
            av ideologiska skäl är statens monopolägande i Akademiska Hus,
            det vill säga de fastigheter som svenska universitet och lärosäten
            huvudsakligen är hänvisade till för sin verksamhet. Så länge universiteten
            och lärosätena är statliga myndigheter så kan till nöds detta
            ägande motiveras. Men om man verkligen vill få universiteten och
            lärosätena friare från statens styrning, så är ett överlåtande
            till universiteten och lärosätena av Akademiska Hus en välkommen
            reform.
          </p>
          <p xml:id="i-EddVnQgEK3kG7XV1VxB5dG">
            Det vore önskvärt att svenska universitet kunde frigöra sig ännu
            mer från staten och istället för som idag vara statliga myndigheter,
            övergå i annan ägande- och driftsform som exempelvis stiftelser
            eller annan ekonomisk förening. En sådan ökad autonomi för svenska
            universitet skulle leda till ett ökat ansvar för lärosätena att
            själva skapa sig en nationell och internationell konkurrenskraft.
            Detta förhållande i exempelvis USA och flera andra framgångsrika
            forskningsnationer till vilka Sverige under senare år tappat mark
            är enligt vårt förmenande huvudorsaken till hur man just förbättrar
            ett lands forskningsmässiga konkurrenskraft, genom att frigöra
            universiteten från alltför nära band med staten. Men om så görs
            så måste också de universitet som frigörs från staten få med sig
            resurser att starta med. I Sverige har detta gjorts i samband
            med avvecklingen av de tidigare så kallade löntagarfonderna. När
            inte längre sådana medel står till buds, är ett alternativ det
            som nämns ovan att överlåta ägande av Akademiska Hus på respektive
            universitet.
          </p>
          <p xml:id="i-QHktjuaw4VLCP4T4gcdHTU">
            Ett annat alternativ är att staten vid avyttrande av annan statlig
            företagsverksamhet, istället för att amortera på statsskulden
            som nu är historiskt låg, överför dessa intäkter till universiteten
            i syfte att de med ett sådant kapital i botten ska kunna övergå
            i annan och av staten friare drifts- och ägandeform. För att motivera
            denna överlåtelse ekonomiskt för att öka autonomin och ansvaret
            hos de enskilda universiteten och lärosätena för sin verksamhetsutveckling
            bör en skatteväxling övervägas som kompenserar staten för utgiften
            genom minskade statliga anslag till universiteten och högskolorna.
          </p>
          <p xml:id="i-WsrBNFmwnqxthuEV3YTwFz">
            Sammantaget, mot ovanstående motiveringar, föreslår vi att regeringen
            överväger möjligheten att se över fortsatt avyttring av ägande
            i statliga bolag i större omfattning än vad som är bemyndigat
            per idag samt att inkomsterna för avvecklat statligt ägande öronmärks
            till att möjliggöra för svenska universitet att övergå i annan
            drifts- och ägandeform som är friare från statlig styrning.
          </p>
        </div>
        <div xml:id="i-F98CfDPzNb3YgMfzZcekxb" type="signatureBlock">
          <list xml:id="i-REBxWQ8UeYbsp225vJWHbU">
            <item xml:id="i-XpuWupbfeSqHTcNzw4Y8Nu" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-Ui9fLy6k2hSFYekb97iK7z" who="i-8LDEcfmJoNdnZMCPvSjiNu" type="signature">
              Lars Beckman (M)
            </item>
            <item xml:id="i-PZ8UjNxxsQ2ggJqvmEbumQ" who="i-5BpKZwq8Nrrge7Ep1aDZB9" type="signature">
              Lotta Finstorp (M)
            </item>
          </list>
        </div>
      </div>
    </body>
  </text>
</TEI>
