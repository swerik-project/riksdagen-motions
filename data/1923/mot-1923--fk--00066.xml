<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1923--fk--00066">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__fk__66/mot_1923__fk__66-001.pdf"/>
      <fw xml:id="i-G38rEdz7TPopaJ9HCCYABE">
        Motioner i Första kammaren, Nr 66. 1
      </fw>
      <div xml:id="i-SSJffd19RbYuu1XudqUcbj" type="motHeader">
        <div xml:id="i-2GnzoqpfAbu64C15SPXx75" type="motTitle"/>
        <div xml:id="i-QkUGrQAySKu22SJSefYNeZ" type="motSubmissionInfo"/>
      </div>
      <div xml:id="i-GmYi3XBam36NMZFxwX4Eyk" type="motBody">
        <div xml:id="i-Ej63WBtmK2SzXeF38URDHW">
          <p xml:id="i-7eMhasBwK3rdFsr3prSc4K">
            Nr 66.
          </p>
          <p xml:id="i-9Y5ZdTsuHFZRGQnHkwfZ9d">
            Av herr VOn Koch, om skrivelse till Konungen angdende ett
          </p>
          <p xml:id="i-U3GiGd3wFr2MrxztczYmPC">
            successivt genomförande av departementalreformen.
          </p>
          <p xml:id="i-YRDRYLiNLJmBjsGA5RaXbu">
            Under nu rådande depressionstid vidtagas i snart sagt alla länder
            varjehanda åtgärder, vilka, hur olikartade de än kunna synas,
            dock alla syfta till samma mål: större effektivitet och enkelhet
            hos statsförvaltningen samt minskning av dess utgifter. Aven i
            vårt land har från regeringens sida tagits anmärkningsvärda steg
            i samma riktning; och ytterligare så- dana, som särskilt avse
            att från statsförvaltningen avsöndra vissa mindre viktiga uppgifter,
            ha bebådats. Något principiellt motstånd mot dessa åtgärder har
            ej försports; tvärtom torde de ha mött allmän förståelse. Då avsikten
            emellertid sy- nes vara att gå vidare på den inslagna vägen, torde
            dock till prövning böra upptagas, huruvida önskemålet att vinna
            ökad effektivitet hos stats- förvaltningen samtidigt med minskning
            av dess omkostnader kan uppnås med mindre någon jämkning sker
            i fråga om själva de grunder, varpå vårt förvaltningssystem vilar.
            Anledning till en sådan prövning finnes ej minst i den omstän-
            digheten, att den svenska statsförvaltningen intager en särställning
            jäm- förd -med andra länders, och att Finland, som ensamt av andra
            länder hittills använt det gamla svenska systemet, nu börjat övergiva
            den grund- tanke, varpå detsamma vilar. Här skall ej i detalj
            redogöras för den svenska centralförvaltningen; blott erinras
            om det egendomliga förhållande, som råder mellan statsde- partementen
            och de centrala verken. De förra ha ju till huvudsaklig uppgift
            att åt regeringsärendena ägna den behandling, som består i deras
            beredning till föredragning inför Konungen. De centrala verken
            utöva däremot en självständig verksamhet. I regeringsärendena
            äro cheferna för departementen principiellt Konungens ansvarige
            rådgivare och äga själva i sådana ärenden ingen beslutanderätt,
            utan tillkommer denna Konungen ensam. Inom de centrala ämbetsverken
            däremot utövas beslutanderätten Bihang till riksdagens protokoll
            1923. 3 saml. 24 häft. (Nr 66—70) 1
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-002.pdf"/>
          <fw xml:id="i-S2mFPiS5mUYz5gASWgsFn8">
            2 Motioner 1 Första kammaren, Nr 66.
          </fw>
          <p xml:id="i-H8DB1vUZSx4kiSfAtzMgbS">
            i de till dem överlämnade förvaltningsärendena, antingen av verksche-
            ferna allena, ehuru i närvaro av en eller flera ledamöter, eller
            ock av verkens chefer och två eller flera ledamöter samfällt.
            Att sålunda de- partementscheferna i allmänhet ej äga rätt att
            på egen hand avgöra för- valtningsärendena, under det att en sådan
            befogenhet tillkommer de till departementen hörande centrala ämbetsverken,
            är en för våra förvaltnings- förhållanden utmärkande egendomlighet.
            Mellan departementen och verken äger en växelverkan rum på så
            sätt, att verken till departementen avgiva utlåtanden i regeringsärenden,
            som till dem för sådant ändamål remitteras, samt bringa till utförande
            Konungens dem meddelade beslut, på samma gång de äga initiativrätt
            i regeringsärenden, som beröra deras verksamhetskrets. Verken
            äga en i stort sett fristående ställning i förhållande till departementscheferna,
            vilka, förutom befogenhet att infordra utlåtanden, endast äga
            rätt att meddela föreskrifter och erinringar om verkställighet
            av Konungens be- slut samt att bevista sessionerna hos underlydande
            ämbetsverk, vilket se- nare dock endast i undantagsfall torde
            ha förekommit. Denna egendomliga arbetsfördelning har sedan lång
            tid tillbaka erkänts vara otymplig och opraktisk. Ar 1908 uppdrog
            emellertid Kungl. Maj:t åt de s. k. departementalkommitterade
            att bl. a. överväga, huruvida för vissa ärenden annan ordning
            för deras beredning och avgörande än den gällande vore erforderlig.
            Dessa kommitterade voro fyra med den svenska statsförvaltningen
            synnerligen förtrogna män, nämligen landshöv- ding M. Sahlin,
            nuv. generalkrigskommissarien F. Bergenholtz, professor H. Blomberg
            och nuv. landshövding A. Schotte. Sekreterare var nuvarande landshövdingen
            A. Unger. Kommitterades betänkande avgavs 1912, men då hr Blomberg
            avled 1909 och hr Schotte tillträdde statsrådsämbetet år 1911,
            är detsamma undertecknat allenast av de två förstnämnda. Betänkandet
            omfattar en allmän del och ej mindre än 8 speciella delar, innehållande
            förslagen till ny organisation av departement, histo- risk översikt
            av den svenska statsförvaltningen m. m. Efter en utförlig redogörelse
            och kritik av den svenska statsför- valtningen sammanfatta kommitterade
            sina anmärkningar mot densamma i följande punkter. 1. Erforderlig
            fackkunskap vid regeringsärendenas behandling i statsdepartementen
            och särskilt vid deras föredragning i statsrådsbered- ningen förefinnes
            i allmänhet icke. 2. Dubbelarbete i avseende å regeringsärendenas
            handläggning äger rum genom dessas behandling både i statsdepartement
            och i centrala
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-003.pdf"/>
          <fw xml:id="i-EnhcvwsXDJyHYsUxMsfWZn">
            Motioner i Första kammaren, Nr 66. 3
          </fw>
          <p xml:id="i-JJio8fp192f3KyJXHo6WiB">
            verk, vilket dubbelarbete, frånsett ökade förvaltningskostnader,
            vållar om- gång och tidsutdräkt vid dessa ärendens beredning och
            avgörande. 3. De centrala ämbetsverken intaga i förhållande till
            departements- cheferna en så fristående ställning, att en enhetlig
            och planmässig ledning av statsförvaltningen därigenom försvåras.
            4. Samarbete mellan flera verk och myndigheter, som hava att taga
            befattning med regeringsärendenas handläggning, är icke i erforderlig
            mån eller lämpliga former genomfört. För att råda bot å befintliga
            brister ha kommitterade utarbetat och utförligt motiverat en ny
            departementsorganisation. Huvuddragen av densamma äro följande.
            De centrala verken med vissa undantag förenas med de statsdepar-
            tement, under vilka de höra, och inorganiseras i dessa departement.
            Undantagen avse tre mera betydande ämbetsverk: kammarkollegiet,
            stats- kontoret och kammarrätten samt vissa anstalter, som fullfölja
            mera spe- ciella statsändamål. Efter inflyttningen i departementen
            bibehålla de centrala verken sin självständighet såväl med avseende
            å deras deltagande i regeringsärendenas handläggning som med hänsyn
            till deras befogen- heter i egenskap av administrativa myndigheter.
            I senare fallet bibehållas i huvudsak de nuvarande formerna för
            ärendenas handläggning och såväl verkens som verkschefernas benämningar
            kvarstå. I fråga åter om rege- ringsärendena ersättas de nuvarande
            underdåniga utlåtandena med kort- fattade tjänstememorial, som
            innefatta förslag till Kungl. Maj:ts beslut och skälen härför.
            Berör ärendet flera avdelningar inom departementet, avgives gemensamt
            utlåtande. Föredragningen av ärendena i statsråds- beredningen
            verkställes i regel från avdelningen genom dess chef eller av
            honom utsedd tjänsteman. Expedieringen av beslutet sker ävenledes,
            under väsentligt förenklade former, genom avdelningen. I huvudsak
            har sålunda handläggningen av regeringsärendena lagts till de
            såsom departementsavdelningar inflyttade centrala verken. För
            upprätthållandet av enhetlighet och tradition inom departementet
            samt tillgodoseendet av den konstitutionella och formella sidan
            av det depar- tementala arbetet, för befattningen med riksdagspropositioner,
            granskning av koncept till statsrådsprotokollen, närvaro vid statsrådsberedningen
            m. m. har emellertid tillskapats ett särskilt departementskansli.
            Det är själv- fallet, att detta skall bestå i första hand av statssekreteraren
            och expe- ditionschefen. Beträffande fördelarna av den nya organisationen
            hava kommitterade bl. a. anfört, att genom densamma erhållits
            nödig fackkunskap vid såväl
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-004.pdf"/>
          <fw xml:id="i-UZLXzewWPMmZVpHFF38BB9">
            4 Motioner i Första kammaren, Nr 66.
          </fw>
          <p xml:id="i-Y855e6k1XfWrQwW21Z4pXm">
            föredragning som expediering av ärendena, att det nuvarande dubbel-
            arbetet och därav följande långsamhet vid regeringsärendenas behandling
            försvinner, varvid särskilt erinras om att man undgår hela proceduren
            av ärendenas remitterande till verken samt deras beredande inom
            det nuva- rande Kungl. Maj:ts kansli; vidare att ett närmare samarbete
            kan uppstå mellan departementschefen och de inflyttade centrala
            verken. Dessutom beräknas, att vissa andra fördelar skola vinnas,
            dels ökat samarbete inom förvaltningen, dels stegrad aktivitet,
            förmåga och intresse hos verkens chefer och tjänstemän på grund
            av de nya formerna för ärendenas be- handling. Jag hänvisar i
            detta avseende till vad betänkandet härom innehåller (sid. 245—247
            i allm. delen).
          </p>
          <p xml:id="i-6KSwCbBWD2dKbNKrPEaD4t">
            Det av kommitterade framlagda och i alla sina detaljer utarbetade
            förslaget rönte till en början en ganska häftig opposition, särskilt
            från ledande ämbetsmannahåll. Det befarades, att förslagets realiserande
            skulle i alltför hög grad inskränska ämbetsverkens självständighet,
            och man framkastade en hel del praktiska svårigheter vid det ifrågasatta
            samarbetet mellan verken och departementen, särskilt beträffande
            föredragningen. Med all sannolikhet bottnade dock många personers
            motstånd i en för- klarlig betänksamhet inför förslagets stora
            omfattning och betydande räck- vidd. Man resonerade utan tvivel
            så, »att man visste vad man hade men ej vad man fick», och att
            det onekligen innebure ett vågspel, att på en gång omskapa en
            förvaltning, som bestått under flera århundraden och som vunnit
            traditionens hävd. Helt annorlunda torde emellertid de betänksamma
            kunna ställa sig, om man undveke att genomföra reformen på en
            gång utan läte det ske successivt och med början för sådana verk,
            som jämförelsevis lätt kunde inflyttas i departementen. Det var
            denna tanke, som synes ha föresvävat talarna vid det stora nordiska
            administrativa mötet, som hölls i Stockholm förliden sommar, då
            ifrågavarande förenklingar och besparingar inom statsförvaltningen
            stodo under debatt. Inledaren av detta ämne, förutv. statsrådet
            : K. Dahlberg, vars stora erfarenhet och sakkunskap på det administrativa
            området ej torde av någon kunna jävas, ansåg, att den förevarande
            reformen skulle medföra dels ökad säkerhet vid det slutliga övervägandet
            av regeringsärendena, dels förenkling och besparingar i det administrativa
            arbetet. Han erinrade till en början, att reformen i smärre delar
            redan genomförts (beträffande fattigvårds- och egnahemsärenden,
            som nu handläggas av byråer inom departementen, från och med år
            1923 jämväl luftfartsärenden). Vidare framhöll han såsom rådligast,
            att reformens
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-005.pdf"/>
          <fw xml:id="i-XztBHL2tjYBTRMsEnEdXN5">
            Motioner i Första kammaren, Nr 66. 5 genomförande sker så småningom
            samt att det icke är erforderligt eller lämpligt att för systemets
            skull realisera förslaget fullständigt. »Vad som synes mig tillrådligt
            är», säger hr Dahlberg, »att man dels i ändamål att säkerställa
            sakkunskapens förefintlighet i det avgörande ögonblicket och dels
            i ändamål att åstadkomma besparing och förenkling i arbetet tager
            upp departementalkommitterades förslag till övervägande med avsikt
            att småningom och i den omfattning, som finnes påkallat, realisera
            dem.»
          </fw>
          <p xml:id="i-RM28vYs3DbPmX6CAMoXtpP">
            Vid det omskrivna tillfället riktades kritik mot reformen av
            chefen för ett av de affärsdrivande verken, men den erhöll däremot
            ett kraftigt försvar från en högre tjänsteman i arméförvaltningen.
            Under den nämnda diskussionen anfördes, att det måste betraktas
            som ett uppenbart dubbelarbete, att ett ämbetsverk först skall
            på ett sakkunnigt och uttömmande sätt utreda en viss fråga och
            att sedan en tjänsteman i departementet: skall sätta sig in i
            allt vad i frågan yttrats för att kunna föredraga ärendet för
            ministern eller i statsrådsberedningen. Man torde väl ej kunna
            förutsätta, att sistnämnde tjänsteman skall besitta samma sakkunskap
            i ärendet som den, vilken inom ämbetsverket behandlat detsamma.
            Vill departementschefen veta mer än vad papperen innehålla, måste
            han givetvis vända sig till ämbetsverket i och för upplysning.
            Vore det då icke mera praktiskt att låta den sakkunnige i verket
            själv föredraga ärendet? Det anfördes ock i diskussionen, att
            reformen skulle medföra arbets- besparing så till vida, som den
            föredragande i det centrala verket ej behövde skriftligen avhandla
            många mindre väsentliga detaljer utan blott munt- ligen redogöra
            härför. Under nu rådande förhållanden måste han sätta sig in i
            allt vad Kungl. Maj:t vill veta och skriva långa avhandlingar
            härom. Den invändning mot reformen, som, om den vore befogad,
            skulle väga tungt emot densamma är, att verkens självständighet
            skulle förmin- skas. Kommitterade ha emellertid utförligt bemött
            denna invändning — liksom den angående faran att försvaga Kungl.
            Maj:ts kansli (sid. 248— 251 allm. delen). Kommitterade, liksom
            alla reformens förespråkare, ha alltid utgått ifrån, att verkens
            självständighet skulle tryggas. Emellertid har man också hört
            en rakt motsatt uppfattning uttalas, nämligen att departementschefens
            ställning skulle försvagas genom den nära förbin- delsen mellan
            honom och verkscheferna. Det var ur denna synpunkt som hr Dahlberg
            betonade under diskussionen, att det var angeläget till- se, att
            regeringsmedlemmarna äro försedda med väl kvalificerade stats-
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-006.pdf"/>
          <fw xml:id="i-2yfoudvS99odAF18x8KBJE">
            6 Motioner i Första kammaren, Nr 66.
          </fw>
          <p xml:id="i-K4uUi24NJYXN41JZDqLs66">
            sekreterare och expeditionschefer, som ha att stödja dem vid
            handlägg- ningen av ärenden, vilka föredragas direkt av ämbetsverken.
            Huru i praktiken nu antydda förhållanden komma att gestalta sig,
            är nog omöj- ligt att i förväg bestämt utlåta sig om. Man torde
            väl dock kunna an- taga, att kommitterade ha rätt, när de uttala,
            »att det oavlåtliga person- liga samarbetet mellan departementschefen
            och verkscheferna kommer att skapa en god och säker grund, ur
            vilken allenast det ur saklig synpunkt riktigaste och bästa arbetsresultatet
            skall framgå». Vad nu anförts torde dock vara tillräckligt för
            att ge stöd för, att den föreslagna reformen, vilkens betydelse
            med hänsyn till ärendenas snabba och sakliga behandling och minskning
            av kostnaderna torde vara obestridlig, bör genomföras successivt
            och med början för sådana departe- ment, där förhållandena kunna
            sägas vara mest gynnsamma för en för- ändring i nämnda riktning.
            Här skall endast framhållas ett exempel, vilket för övrigt framfördes
            vid den ovannämnda diskussionen, nämligen kommerskollegiums inflyttande
            i handelsdepartementet. Omständigheterna torde göra en sådan reform
            lätt realiserbar. Endast 4 ämbetsverk lyda under detsamma (kommerskollegium,
            lotsstyrelsen, patent- och registre- ringsverket och försäkringsinspektionen),
            och av dem är det väl egentli- gen endast det förstnämnda, som
            ur nu avhandlade synpunkt spelar någon större roll. Att det skulle
            innebära någon som helst fara eller olägenhet, om kommerseråden
            föredroge sina ärenden direkt i statsrådsberedningen, kan väl
            knappast ifrågasättas. Och lika tydligt torde vara att härigenom
            enkelhet och sparsamhet i förvaltningen skulle ernås. ÅA andra
            sidan torde det väl ock vara uppenbart, att det för en saklig
            behandling av de viktiga frågor, som handläggas i handelsdepartementet,
            skulle vara gagneligt, om ett ständigt pågående samarbete förekomme
            mellan depar- tementschefen och kommerskollegium, d. v. s. centralstyrelsen
            för handel och industri. Ehuru man givetvis ej har anledning slaviskt
            efterbilda utvecklingen i andra länder, måste det dock anses ganska
            betecknande, att det enda land i världen, som hittills tillämpat
            det svenska förvaltningssystemet, nu synes på väg att helt överge
            detsamma. På grund av nödvändighe- ten att begränsa statsutgifterna
            uppdrog den finska riksdagen år 1920 åt landets dåvarande regering
            att vidtaga åtgärder till inskänkning i äm- betsverkens utgifter,
            varjämte uttalades, att regeringen borde skrida till ämbetsmaskineriets
            förenklande genom att bl. a. förena överstyrelserna med ministerierna.
            I anledning härav tillsatte regeringen en kommitté, bestående
            av ett antal framstående personer, med uppdrag att framlägga
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-007.pdf"/>
          <fw xml:id="i-9brEv99ksemnFfERV5Kwom">
            Motioner i Första kammaren, Nr 66. 7 förslag i det av riksdagen
            angivna syftet. 'Tvenne betänkanden ha ut- kommit, det första
            innehållande vissa allmänna synpunkter, det andra förslag till
            socialstyrelsens indragning och förenande med socialministeriet.
            De allmänna synpunkterna överensstämma nära med den åskådning,
            som de- partementalkommitterade i Sverige framfört. Den finska
            kommittén har föreslagit, att de affärsdrivande verken och sådana
            anstalter, vilka utöva teknisk och vetenskaplig handläggning,
            samt vissa andra verk alltjämt skulle vara fristående. Däremot
            skulle till ministerierna närmast följande ämbetsverk överföras,
            emedan deras verksamhet huvudsakligast är av förvaltningsnatur,
            nämligen socialstyrel- sen (till socialministeriet), handels-
            och industristyrelsen samt sjöfartssty- relsen (till handels-
            och industriministeriet), lantbruksstyrelsen, fiskeristy- relsen
            och kolonisationsstyrelsen (till lantbruksministeriet), fångvårdssty-
            relsen (till justitieministeriet), statskontoret (till finansministeriet)
            samt skolstyrelsen (till undervisningsministeriet). Sedan finska
            riksdagen den 30 mars 1922 antagit en lag om ärendenas handläggning
            i statsrådet och i ministerierna, torde det endast vara en tidsfråga,
            när de centrala ämbetsverken efterhand uppgå i ministerierna.
            Det bör emellertid här erinras om, att genom denna lag torde ha
            skapats möjligheter till en s. k. ministerstyrelse i en form,
            som kommit- terade ej förordat. Det svenska förslaget upptager
            ju ej heller tanken på ministerstyrelse utan har ställt detta
            på framtiden.
          </fw>
          <p xml:id="i-JpP5sERnKMnoDqT1Sz6Pte">
            Vid ett eventuellt successivt genomförande i Sverige av kommitte-
            rades förslag är det givetvis av allra största vikt, att lokalfrågan
            tages i betraktande. Man torde nämligen kunna uppställa det villkoret
            för frå- gans tillfredsställande lösning, att ämbetsverket befinner
            sig under samma tak som departementet eller åtminstone i omedelbar
            närhet av detsamma. Men då ämbetsverkens lokalfråga just nu är
            aktuell och pristävlingar om dess lösning anordnas, torde även
            ur denna synpunkt tidpunkten vara lämplig att upptaga reformen
            till behandling. Det är givet, att den nu avhandlade reformen
            är av den betydelse, att den ej kan genomföras utan en noggrann
            utredning. Men en sådan föreligger allaredan, verkställd av de
            mest sakkunniga, som på detta om- råde kunde erhållas. Någon ny
            tidsödande och kostsam utredning krä- ves sålunda ej, utan det
            är blott fråga om att använda sig av det utom- ordentligt omsorgsfullt
            utarbetade förslag, som av kommitterade framlagts, och som, såvitt
            jag förstår, klarlagt statsförvaltningsfrågan såväl ur prin- cipiella
            synpunkter som med avseende å detaljer. Vad som nu kräves
          </p>
          <pb facs="riksdagen-motions-pdf/data/1923/mot_1923__fk__66/mot_1923__fk__66-008.pdf"/>
          <fw xml:id="i-6CG9u5Zg9oShw8HLWrxquh">
            8 Motioner + Första kammaren, Nr 66.
          </fw>
          <p xml:id="i-9qiEmJwUgL54kZWZuLbLGW">
            — jag upprepar det — är emellertid ej att genomföra hela förslaget
            på en gång utan att successivt och i den mån så kan befinnas lämpligt
            re- alisera kommitterades förslag. Genom detta kunna avsevärda
            besparingar vinnas utan att, såsom finansministern ifrågasatt,
            vissa grenar av stats- verksamheten nedläggas. Dessutom torde
            vinnas ökad skyndsamhet och effektivitet vid ärendenas handläggning.
            Ett helt eller delvis genomfö- rande av departementalkommitténs
            förslag synes emellertid, till följd av det motstånd, som från
            vissa delar av administrationen rests mot det- samma, icke vara
            ifrågasatt från bestämmande håll. Detta framgår bland annat av,
            att frågan om anordnande av en för samtliga departement ge- mensam
            byggnad är under behandling. På grund av vad jag sålunda anfört
            och under hänvisning i övrigt till .departementalkommitterades
            betänkande får jag sålunda föreslå,
          </p>
          <p xml:id="i-68ZvnKdncM2REtnCfGgDSa">
            att riksdagen i skrivelse till Kungl. Maj:t hem- ställer, att
            — såsom ett led i stävandet att uppnå ökad enkelhet, effektivitet
            och sparsamhet inom statsförvalt- ningen — Kungl. Maj:t måtte
            till övervägande upp- taga frågan om den s. k. departementalreformens
            suc- cessiva genomförande inom härför lämpade arbetsom- råden.
          </p>
          <p xml:id="i-4yVkKLpnuiGKJosip5chCd" type="date">
            Stockholm den 21 januari 1923.
          </p>
          <div xml:id="i-B4xbMuWbwsKVWE7UrDoSAT" type="signatureBlock">
            <p who="i-DiWCweDTmwg5EmsqsQgiVF" type="signature">
              G. H. von Koch
            </p>
          </div>
        </div>
      </div>
    </body>
  </text>
</TEI>
