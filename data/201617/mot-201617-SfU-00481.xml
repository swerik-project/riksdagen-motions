<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-00481">
  <teiHeader>
    <fileDesc>
      <titleStmt>
        <title>Kombinatörers villkor</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:481 av Wiwi-Anne Johansson m.fl. (V)</title>
          <idno type="rdwebb">H402481</idno>
          <rs type="number">481</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H402481/text</ref>
          <ref type="dokument_url_html">http://data.riksdagen.se/dokument/H402481</ref>
          <ref type="dokumentstatus_url_xml">http://data.riksdagen.se/dokumentstatus/H402481</ref>
          <ref type="docx">http://data.riksdagen.se/fil/29F00288-959F-4E59-9653-39FD220B1C1C</ref>
          <ref type="pdf">http://data.riksdagen.se/fil/AB2BCC51-0FD3-469E-B5B7-C03B72BA8BC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9JkvRQCM5AN5kYgrZ8zH8e" type="signed"/>
        <correspContext corresp="i-9JkvRQCM5AN5kYgrZ8zH8e">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-DNCjaNcYV7rFLWrNF3HH8L" type="submitted">
          <date when="2016-09-30"/>
          <time when="13:38:36"/>
        </correspAction>
        <correspAction xml:id="i-BykxfCkNsdF63tVqmUZrUy" type="reviewed">
          <date when="2016-09-30"/>
          <time when="20:32:41"/>
        </correspAction>
        <correspAction xml:id="i-GpbfiRkUEjwjJFTDzZEyRy" type="referred">
          <date when="2016-10-14"/>
        </correspAction>
        <correspAction xml:id="i-Xs1ar2DDP4g2SGBXDkmakj" type="assigned">
          <date when="2017-07-10"/>
          <time when="15:34:09"/>
        </correspAction>
        <correspContext corresp="i-Xs1ar2DDP4g2SGBXDkmakj">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Qi1oBQKy3Ft75VfAxJkD2Q" type="behandlas_i"/>
        <correspContext corresp="i-Qi1oBQKy3Ft75VfAxJkD2Q">
          <ref type="uppgift">2016/17:SfU1</ref>
          <ref type="ref_dok_id">H401SfU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:481 av Wiwi-Anne Johansson m.fl.
          (V) Kombinatörers villkor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UA4BsBDns1sGwfxyGkAhB3">
            Förslag till riksdagsbeslut
          </head>
          <list>
            <item xml:id="i-KQLCkv3SHQPRihbAZzcaeJ" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en utredning och ta fram förslag på hur
              socialförsäkringssystemet kan möta de förändrade förutsättningarna
              på arbetsmarknaden med allt fler kombinatörer och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-W47sPqM5uW5WUhZ9sfab1o" type="h1">
            Bakgrund
          </head>
          <p xml:id="i-M3noGmxFfBHJGMTWZSHUco">
            Vi ser och har under en tid sett en arbetsmarknad i förändring
            där allt fler arbetstagare hänvisas till tillfälliga anställningar,
            korta kontrakt och kombinationer av eget företagande, frivilligt
            eller inte, ihop med deltidsanställningar. Med begreppet kombinatörer
            avses personer som växlar mellan att vara företagare och anställd.
            Vissa branscher, såsom media, kultur, restaurang, it men också
            skogs- och jordbruk sticker ut med en hög andel kombinatörer.
            Dagens trygghetssystem i form av socialförsäkringssystemet har
            inte i tillräcklig utsträckning följt med utvecklingen på arbetsmarknaden
            vilket Vänsterpartiet anser är problematiskt. I dag använder allt
            fler arbetsgivare det som brukar kallas för atypiska anlitandeformer
            för att täcka delar av sitt arbetskraftsbehov och allt fler arbetar
            alltså som egenföretagare och uppdragstagare och har olika typer
            av tidsbegränsade anställningar snarare än tillsvidareanställningar.
            Grundbulten i dagens regelverk är att det är anpassat för en arbetsmarknad
            som huvudsakligen bestått av tillsvidareanställningar, vilket
            är långt från hur verkligheten ser ut nu. Egenföretagare, kombinatörer
            och personer med tidsbegränsade anställningar – särskilt de som
            kontinuerligt försörjer sig på tidsbegränsade anställningar hos
            olika arbetsgivare – har alldeles för dåligt ekonomiskt skydd
            när de inte kan arbeta p.g.a. sjukdom. Sjukförsäkringen fungerar
            alltså olika bra för olika människor beroende på deras ställning
            på arbetsmarknaden. Generellt fungerar trygghetssystemen bättre
            för de som har tillsvidareanställningar medan tryggheten inte
            på samma sätt är säkrad för de med andra anställningsformer såsom
            egenföretagare, kombinatörer och den stora grupp människor som
            tvingas försörja sig på tidsbegränsade anställningar hos olika
            arbetsgivare. Regelverket är också mer komplicerat och otydligt
            för de här grupperna. Det är dessvärre också lätt att halka ur
            systemen och förlora sitt skydd.
          </p>
          <p xml:id="i-4Yci187htdU8dX4czKkX13">
            Egenföretagarna har blivit fler de senaste tjugo åren. Det finns
            i dag ungefär 600 000 bolag utan anställda i Sverige. Det är en
            fördubbling på 15 år. År 2012 uppgick andelen kombinatörer till
            4,8 procent av alla förvärvsarbetande individer mellan 20 och
            64 år på den svenska arbetsmarknaden.
          </p>
          <p xml:id="i-E4sPpopeoMYCeViCUctjc2">
            De personer som är tidsbegränsat anställda och egenföretagare
            säger sig uppleva betydligt mindre trygghet från sjukförsäkringen
            är de personer som har tillsvidareanställningar. Fackförbundet
            TCO uppger i sin rapport Brister i tryggheten vid sjukdom på den
            moderna arbetsmarknaden att var tredje anställd med tidsbegränsad
            anställning tror att de skulle behöva låna pengar för att klara
            sitt uppehälle om de skulle råka ut för långvarig sjukdom. Motsvarande
            siffra hos tillsvidareanställda är var tionde. Vidare upplever
            både anställda och egenföretagare större osäkerhet beträffande
            huruvida sjukförsäkringen förmår ge den ekonomiska trygghet som
            efterfrågas vid långvarig sjukdom.
          </p>
          <head xml:id="i-Q5a2MbZVXySw5K5aabv4hu" type="h1">
            Kombinatörers otrygga villkor
          </head>
          <p xml:id="i-EauEyGUKuLwX3Qs4b7aPjR">
            I takt med att arbetsmarknaden förändrats har tryggheten vid
            eventuell sjukdom urholkats för de stora grupper av människor
            som tvingats till otrygga anställningar och ett kombinatörsskap.
            Regelverket för socialförsäkringarna är komplicerat och otydligt
            för dessa arbetstagare vilket gör att det är svårt att på förhand
            veta vilken ersättning man kommer att få. Genom att försäkringsskyddet
            i socialförsäkringarna är beroende av arbetsinkomster finns det
            vissa grupper som saknar eller har en svag ekonomisk trygghet
            vid sjukdom och arbetslöshet, framför allt vissa studerande, egenföretagare
            som startar ett företag och personer som kombinerar förvärvsarbete
            med exempelvis företagande. Standardtryggheten och förutsägbarheten
            brister för både arbetstagare med tidsbegränsade anställningar
            och för personer som kombinerar tidsbegränsade anställningar och
            företagande. Som det ser ut nu är alltså reglerna i sjukförsäkringen
            olika beroende på om du är anställd eller om du är arbetslös.
            Huruvida en person bedöms vara arbetslös eller ej påverkar således
            i hög utsträckning rätten till sjukpenning och ersättningsnivån
            på sjukpenningen. Inspektionen för socialförsäkringar, ISF, visar
            i sin rapport Tidsbegränsade anställningar och sjukförsäkringen
            att det inte alltid är tydligt när personer med tidsbegränsade
            anställningar ska betraktas som arbetslösa respektive anställda.
          </p>
          <p xml:id="i-YAMdHoFctDfdhmAnV6PwRr">
            Den parlamentariska socialförsäkringsutredningen (PSFU) uppmärksammar
            i sitt slutbetänkande att det finns grupper på arbetsmarknaden
            som inte får samma trygghet som andra genom socialförsäkringarna
            och som har svårt att i förväg veta vilken ersättning de ska få:
            ”Standardtryggheten och förutsebarheten brister för arbetstagare
            med tidsbegränsade anställningar och för personer som kombinerar
            tidsbegränsade anställningar och företagande.” Dessutom konstateras
            att det är svårt att förutse den sjukpenninggrundande inkomsten
            för tidsbegränsat anställda, eftersom den utgår från inkomstens
            varaktighet under sex månader framåt i tiden eller från inkomst
            som är årligen återkommande.
          </p>
          <p xml:id="i-6rteALpGvQQGe1zRh3mSCz">
            Det finns dessvärre ingen anledning att tro att förekomsten av
            tillfälliga och tidsbegränsade anställningar som tvingar människor
            att kombinera dessa osäkra villkor med t.ex. frilansande eller
            konsultande eller ofrivilliga egenanställningar kommer att minska.
            I dag är 16 procent av alla anställda i Sverige anställda på tidsbegränsade
            anställningar. Vänsterpartiets uppfattning är att sjukförsäkringssystemet
            ska vara generellt och ge ett fullgott skydd, dvs. vara utformat
            på ett sådant sätt som gör att det fungerar för alla på arbetsmarknaden,
            oaktat anställningsform. Det innebär att det bör vara klart och
            tydligt vilka regler som gäller. Vänsterpartiet anser att så många
            som möjligt ska omfattas av tryggheten via sjukförsäkringen och
            därför bör sjukförsäkringens regelverk förbättras på en rad områden.
            Sjukförsäkringen behöver ändras för att fungera bättre och ge
            ökad trygghet på en arbetsmarknad med allt större inslag av korta
            jobb och osäkra anställnings- och anlitandeformer. Arbetsmarknadens
            ändrade karaktär behöver speglas i de trygghetssystem som finns.
            Mot bakgrund av det bör regeringen tillsätta en utredning för
            att utreda och lämna förslag på hur socialförsäkringssystemet
            kan möta de förändrade förutsättningarna på arbetsmarknaden med
            allt fler kombinatörer. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-89W4yt3S7pYhNpmaAvheRi">
              Wiwi-Anne Johansson (V)
            </item>
            <item xml:id="i-HWR8QGMxCwwzAzugtCVEeM">
              Ulla Andersson (V)
            </item>
            <item xml:id="i-TFrxqXmrju9KcJ9CudoFsG">
              Ali Esbati (V)
            </item>
            <item xml:id="i-GcuXZ5wyW3pwCqs3f8nit4">
              Christina Höj Larsen (V)
            </item>
            <item xml:id="i-7NpNy5s7yGFAeXJnGaQ6qM">
              Daniel Riazat (V)
            </item>
            <item xml:id="i-MKZyEu7Hjr7fpBtS6NTNWv">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
