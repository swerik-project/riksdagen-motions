<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-02670">
  <teiHeader>
    <fileDesc>
      <titleStmt>
        <title>Klimat- och miljöpolitik</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2670 av Kristina Yngwe m.fl. (C, M, L, KD)</title>
          <idno type="rdwebb">H4022670</idno>
          <rs type="number">2670</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4022670/text</ref>
          <ref type="dokument_url_html">http://data.riksdagen.se/dokument/H4022670</ref>
          <ref type="dokumentstatus_url_xml">http://data.riksdagen.se/dokumentstatus/H4022670</ref>
          <ref type="docx">http://data.riksdagen.se/fil/CEE5A27D-D4A4-4FC5-B0FE-8F08F6C7564A</ref>
          <ref type="pdf">http://data.riksdagen.se/fil/798CA638-F068-457D-91D3-A8BAADC84B66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BdtJoRN6pXDsCQMFfr8CBC" type="signed"/>
        <correspContext corresp="i-BdtJoRN6pXDsCQMFfr8CBC">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-14KeheU6QQZwrdCGQfsttS" type="submitted">
          <date when="2016-10-05"/>
          <time when="13:20:26"/>
        </correspAction>
        <correspAction xml:id="i-T8JH3B8VYYqBA7nJy3f7dF" type="reviewed">
          <date when="2016-10-05"/>
          <time when="17:32:49"/>
        </correspAction>
        <correspAction xml:id="i-S4RsDmHm8qhrH5Fcr6hsDr" type="referred">
          <date when="2016-10-14"/>
        </correspAction>
        <correspAction xml:id="i-5iLakkBVss8rwWQ8AwTyWQ" type="assigned">
          <date when="2018-06-13"/>
          <time when="13:23:37"/>
        </correspAction>
        <correspContext corresp="i-5iLakkBVss8rwWQ8AwTyWQ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-RQNsR81arVDzCS7vdCEkMx" type="behandlas_i"/>
        <correspContext corresp="i-RQNsR81arVDzCS7vdCEkMx">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3QvRqQfpt9MnanXRKGNQzU" type="behandlas_i"/>
        <correspContext corresp="i-3QvRqQfpt9MnanXRKGNQzU">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KQEkGPi713VaQJBCJ3FHo2" type="behandlas_i"/>
        <correspContext corresp="i-KQEkGPi713VaQJBCJ3FHo2">
          <ref type="uppgift">2016/17:MJU10</ref>
          <ref type="ref_dok_id">H401MJU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU10</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XcrzqMKizVpnQW5PXB8VKm" type="behandlas_i"/>
        <correspContext corresp="i-XcrzqMKizVpnQW5PXB8VKm">
          <ref type="uppgift">2016/17:TU12</ref>
          <ref type="ref_dok_id">H401TU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU12</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Uy16PMJvPCKMJ9Xzgn3AE5" type="behandlas_i"/>
        <correspContext corresp="i-Uy16PMJvPCKMJ9Xzgn3AE5">
          <ref type="uppgift">2016/17:MJU7</ref>
          <ref type="ref_dok_id">H401MJU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU7</ref>
          <ref type="ref_dok_titel">Giftfri vardag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8ugA1zdxrMYNnhbJUD2JPD" type="behandlas_i"/>
        <correspContext corresp="i-8ugA1zdxrMYNnhbJUD2JPD">
          <ref type="uppgift">2016/17:MJU15</ref>
          <ref type="ref_dok_id">H401MJU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AX918HdWavJjac6rAfzWHQ" type="behandlas_i"/>
        <correspContext corresp="i-AX918HdWavJjac6rAfzWHQ">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N1a5DzfeWSwe8s3UtueyYM" type="behandlas_i"/>
        <correspContext corresp="i-N1a5DzfeWSwe8s3UtueyYM">
          <ref type="uppgift">2016/17:NU14</ref>
          <ref type="ref_dok_id">H401NU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-66X4bB2jWoBuERPZmeAX16" type="motHeader">
        <div xml:id="i-ELjwaT8ZSB5x6ZfQDNsTiV" type="motTitle">
          Motion till riksdagen 2016/17:2670 av Kristina Yngwe m.fl. (C,
          M, L, KD) Klimat- och miljöpolitik
        </div>
      </div>
      <div xml:id="i-QFoVGFiDKvE39DwddP9RRp" type="motBody">
        <div xml:id="i-T9PPcBoZnBwfQt5cSRB6Ej" type="motSummary">
          <head xml:id="i-CZkRiXN3NHVoyu9WPpS9eh">
            Sammanfattning
          </head>
          <p xml:id="i-746PxXemUtof9VbBGkc9PB">
            Sverige är och ska vara ett grönt föregångsland. Att åstadkomma
            ett gott livsklimat för människor, djur och natur är en central
            politisk uppgift. De klimat- och miljöutmaningar som vårt samhälle
            står inför vill Alliansen möta med åtgärder som bygger på kunskap,
            på bästa tillgängliga teknik och på vad som är samhällsekonomiskt
            effektivt. På så sätt ger våra åtgärder största möjliga resultat
            för miljön.
          </p>
          <p xml:id="i-M72VdTr3Ttmkrrn1fquBmg">
            Klimatförändringarna är en av vår tids största utmaningar och
            kräver såväl regionala och nationella som globala lösningar. Alliansens
            politik strävar efter att stärka det internationella miljöarbetet.
            Många miljöutmaningar uppstår eller förvärras till följd av ett
            förändrat klimat. Lyckas vi möta klimatutmaningen på ett bra sätt
            kan vi bland annat minska förlusten av biologisk mångfald. Lyckas
            vi minska övergödning och försurning av våra hav och sjöar kan
            växthuseffektens acceleration dämpas.
          </p>
          <p xml:id="i-Ev4bKvWrUGQsBmVrYatHCP">
            Tillväxt är en förutsättning för att vi ska kunna komma tillrätta
            med världens utmaningar på miljö- och klimatområdet. Klimathotet
            möts bäst genom effektiva styrmedel som bidrar till både teknikutveckling
            och förändrat beteende.
          </p>
          <p xml:id="i-PqxrmH25Gx41rbryB1dkxp">
            Vi vill bygga vidare på Sveriges goda möjligheter att leda utvecklingen
            genom vår forskning, vår tillgång till naturresurser och det breda
            engagemang som finns i samhället kring miljö- och klimatfrågor.
            Klimat-, miljö- och energiutmaningarna innebär en möjlighet för
            svenska företag när den internationella efterfrågan på hållbara
            och resurseffektiva varor och tjänster ökar.
          </p>
          <p xml:id="i-Thjogt15RmaVqGFhqtSmbV">
            Alliansen stärkte under sin tid i regeringen svensk miljö- och
            klimatpolitik och nådde också konkreta resultat. Utsläppen av
            växthusgaser i Sverige minskade med drygt 19 procent från 2006
            till 2014. Under motsvarande period ökade andelen förnybar energi
            med över 8 procentenheter och Sverige är med över 50 procent förnybar
            energi det land i EU som har högst andel, vilket uppnåddes under
            vår tid i regeringen. Under alliansregeringens mandatperioder
            ökade antalet miljöbilar kraftigt, den förnybara energin i transportsektorn
            ökade nära fyra gånger, och vindkraften stod för över tio gånger
            mer el. Även på andra områden gjordes framsteg. Den årliga tillförseln
            av kväve till Östersjön minskade. Arealen skyddad natur ökade
            från 2006, med 350 000 hektar, vilket motsvarar en yta större
            än Gotland. De statliga företagen fick tydliga mål att stärka
            sitt hållbarhetsarbete. Alliansen ökade statens miljöbudget med
            5 miljarder kronor. Vi vill fortsätta arbetet med att stärka Sveriges
            och EU:s klimat- och miljöpolitik. Ett måste om vi ska komma tillrätta
            med klimathotet och de globala miljöproblemen.
          </p>
        </div>
        <div xml:id="i-HgQzb6FcHRkyj6BHzWMWZU" type="motProposal" subtype="förslag">
          <head xml:id="i-3gnhwADfTfQgVdziB6gFF6">
            Förslag till riksdagsbeslut
          </head>
          <list xml:id="i-Xx6ryb8vB34qUZ35UXKvou" style="ol">
            <item xml:id="i-P8chovrqpYJHxDBLnWRt5o">
              Riksdagen ställer sig bakom det som anförs i motionen om att
              klimatpolitik ska vara långsiktig och effektiv och tillkännager
              detta för regeringen.
            </item>
            <item xml:id="i-D9EpoHBP9Sxor1kw9YFoUp">
              Riksdagen ställer sig bakom det som anförs i motionen om att
              energipolitik ska vara långsiktig och effektiv och tillkännager
              detta för regeringen.
            </item>
            <item xml:id="i-Ux1fYAF3FZ2V24fTmT9kac">
              Riksdagen ställer sig bakom det som anförs i motionen om att
              regeringen inom EU ska verka för långsiktiga och teknikneutrala
              styrmedel som premierar biodrivmedel med hög klimatnytta och ökar
              omställningstakten från fossilt till förnybart i transportsektorn,
              och detta tillkännager riksdagen för regeringen.
            </item>
            <item xml:id="i-TNpRx7roCQhbvGNXKhaHaG">
              Riksdagen ställer sig bakom det som anförs i motionen om att
              alla råvaror som är lämpliga för produktion av biodrivmedel ska
              kunna omfattas av nationella styrmedel och tillkännager detta
              för regeringen.
            </item>
            <item xml:id="i-HUTjXhUHRkrUMos56SvyFs">
              Riksdagen ställer sig bakom det som anförs i motionen om att
              regeringen inom EU bör verka för en revidering av EU:s riktlinjer
              för stöd till miljöskydd och energi och tillkännager detta för
              regeringen.
            </item>
            <item xml:id="i-4iVhWUaQdQuGv2Jw6B3SQY">
              Riksdagen ställer sig bakom det som anförs i motionen om att
              regeringen bör presentera konkreta förslag på styrmedel för biodrivmedel
              som på ett kostnads- och klimateffektivt sätt minskar utsläppen
              från transportsektorn samtidigt som de inte hindrar eller exkluderar
              import från tredjeland och tillkännager detta för regeringen.
            </item>
            <item xml:id="i-BaPkcw4L1DLcZc7iNoCAiU">
              Riksdagen ställer sig bakom det som anförs i motionen om att
              skapa goda och långsiktiga spelregler för användandet av förnybara
              drivmedel med stor klimatnytta och tillkännager detta för regeringen.
            </item>
            <item xml:id="i-FQE3amKm8A91TBjAjbgmTr">
              Riksdagen ställer sig bakom det som anförs i motionen om att
              regeringen skyndsamt bör ta fram en juridisk definition av begreppet
              bilpool och tillkännager detta för regeringen.
            </item>
            <item xml:id="i-SeUTURr9xmrLafNYzkcg1T">
              Riksdagen ställer sig bakom det som anförs i motionen om att
              regeringen inom EU bör verka för en revidering av EU:s strategi
              om hormonstörande ämnen samt om att EU måste öka takten när det
              gäller att begränsa användningen av eller fasa ut särskilt farliga
              ämnen som kvicksilver och hormonstörande ämnen såsom flera bisfenoler
              och tillkännager detta för regeringen.
            </item>
            <item xml:id="i-CCWoXjDhN3Rzpfgbb5iyBz">
              Riksdagen ställer sig bakom det som anförs i motionen om att
              vidta åtgärder inom kemikaliepolitiken för att uppnå miljökvalitetsmålet
              Giftfri miljö och tillkännager detta för regeringen.
            </item>
            <item xml:id="i-QA5VKXASELuKyTcgxzNUwh">
              Riksdagen ställer sig bakom det som anförs i motionen om att
              Sverige fortsatt bör vara en pådrivande kraft i havsmiljöarbetet
              regionalt och internationellt för att motverka övergödning, giftiga
              utsläpp och nedskräpning och tillkännager detta för regeringen.
            </item>
            <item xml:id="i-V7UBHJUFi29SfpsPFx8mLw">
              Riksdagen ställer sig bakom det som anförs i motionen om att
              förbättra insamling och återvinning av avfall genom att förbättra
              hushållens möjligheter att lämna in material till återvinning,
              återanvändning och insamling, inte minst textilier, kläder och
              elektronik, och tillkännager detta för regeringen.
            </item>
          </list>
        </div>
        <div xml:id="i-JV4QmVX29mVmE8AYsV8mj5" type="motContent">
          <head xml:id="i-BGa7JmHeV6d8oQYHVs8sVM" type="h1">
            Klimat och hållbar tillväxt
          </head>
          <p xml:id="i-63PSAREZrct6VC9eEohHiB">
            Följderna av klimatförändringarna syns i Sverige och anpassning
            till ett förändrat klimat blir allt viktigare. Sverige ska vara
            ett föregångsland där bättre miljö och minskade utsläpp går hand
            i hand med ekonomisk tillväxt.
          </p>
          <p xml:id="i-QAFfyMcbzPF1TgkfY8Aq1e">
            Alliansregeringens klimat- och energiöverenskommelse lade en
            grund för långsiktighet i klimatpolitiken. Genom att förena ekonomisk
            tillväxt med minskade utsläpp visade Sverige vägen mot en framtid
            utan nettoutsläpp av växthusgaser. Den politik Alliansen förde
            gav resultat, både vad gäller minskade klimatutsläpp och en stabil
            energipolitik. Under perioden 2006–2014 minskade de samlade växthusgasutsläppen
            med 19 procent (12,5 miljoner ton CO2-ekvivalenter). Detta är
            dubbelt så mycket som utsläppen minskade under den föregående
            åttaårsperioden 1998–2006 då de sjönk med 8 procent, eller totalt
            6,2 miljoner ton CO2-ekvivalenter. Den förnybara energin ökade
            och utgör nu mer än hälften av den totala energiförbrukningen.
            De utsläpp som bedöms mötas med internationella klimatinvesteringar
            motsvarar 4 miljoner ton CO2-ekvivalenter.
          </p>
          <p xml:id="i-DHgYJVBMJ6y4GLjnRmzPpE">
            Även på den internationella arenan var Sverige under Alliansens
            tid i regeringsställning en nyckelspelare. Det var under svenskt
            ordförandeskap som EU 2009 enades om sitt långsiktiga klimatmål
            på 80–95 procents minskning till 2050. Alliansen förstärkte i
            regeringsställning kraftigt den internationella klimatfinansieringen
            och drev på bildandet av den gröna klimatfonden under FN:s klimattoppmöte
            2009. Vi initierade även ett mycket lyckat globalt arbete mot
            kortlivade klimatgaser och luftföroreningar. Alliansregeringen
            tog även initiativ till rapporten The New Climate Economy, som
            citerades flitigt under FN-mötet COP 20 i Lima och gav ny energi
            till diskussionerna. Rapporten visar att tillväxt kan nås i kombination
            med att vi tacklar klimatförändringarna och minskar utsläppen
            av växthusgaser.
          </p>
          <p xml:id="i-6eJ5VfKVLA7XVJmVs8UjHq">
            I december 2015, på COP 21, enades 195 länder om ett historiskt
            klimatavtal för att hålla den globala temperaturökningen klart
            under två grader och göra ansträngningar för att hålla den globala
            medeltemperaturen till 1,5 grader. Först när 55 länder som står
            för 55 procent av de globala utsläppen har skrivit under avtalet
            träder det i kraft. Inför mötet i december fick parterna redovisa
            sina avsedda nationella klimatåtaganden. Tyvärr har det visats
            att de väntade åtagandena kommer att leda till en global temperaturhöjning
            på 2,6 till 3,1 grader. Sverige och världens länder måste minska
            sina utsläpp mer än vad de hittills lovat om vi ska nå målet.
            Sverige behöver vara fortsatt pådrivande i det internationella
            klimatarbetet för att åstadkomma den förändring som behövs för
            att nå målet väl under två graders uppvärmning, med sikte mot
            1,5 graders uppvärmning, och det är oroande att regeringens ambitioner
            är otillräckliga.
          </p>
          <p xml:id="i-To6HXki5ZGnXis4iiq2Xb2">
            Det kan konstateras att de av regeringen genomförda skattehöjningarna
            bl.a. inom transportsektorn uppskattas i föregående budgetproposition
            2015/16 ge en utsläppsminskning i storleksordningen 0,5 miljoner
            ton på lång sikt. Som regeringen själv konstaterar är detta dessutom
            behäftat med stor osäkerhet. För andra åtgärder inom klimatområdet
            som regeringen hänvisar till, bl.a. det s.k. Klimatklivet, redovisas
            inte några beräknade utsläppsminskningar, enbart kostnader, vilket
            är uppseendeväckande. Regeringen väljer nu i den kommande budgetpropositionen
            2016/17 att både förlänga Klimatklivet samt höja anslaget utan
            att programmet ännu har utvärderats. Samtidigt har takten på utsläppsminskningarna
            av växthusgaser som Alliansen uppnådde avstannat under nuvarande
            regering. För år 2015 minskade utsläppen enbart med ca 1 procent
            jämfört med ca 3 procent per år under alliansregeringens tid.
            Dessutom har utsläppen från personbilar avstannat, vilket statistik
            från 2015 visar. Utsläppen har visat på en minskande trend mellan
            2008 och 2014 när Alliansen satt i regeringsmakten.
          </p>
          <p xml:id="i-KJAGfVBeW52KRTtfQJRCHp">
            Sammantaget blir det därför omöjligt att bedöma vad regeringens
            så kallade ambition innebär, hur den ska nås och konsekvenserna
            av detta. I den energi- och klimatöverenskommelse som Alliansen
            lade fram 2009 fanns beräkningar, krona för krona och gram för
            gram, för hur uppsläppsminskningarna skulle genomföras. För att
            nå de uppsatta klimatmålen behöver vi att Sveriges klimat- och
            energipolitik är långsiktig och effektiv.
          </p>
          <head xml:id="i-4262CCjJqHxZB3rtgbb3Go" type="h1">
            Steg mot ett fossilfritt Sverige
          </head>
          <p xml:id="i-GDh75efbcRmnafDukzjPkA">
            Den som förorenar ska betala för sig. Grunden i vår klimatpolitik
            är principen om ett pris på utsläpp. Koldioxidskatt på fossila
            bränslen och ett utvecklat utsläppshandelssystem inom EU är effektiva
            styrmedel och därmed centrala i svensk klimatpolitik.
          </p>
          <p xml:id="i-272CR9ewFNxhhxoXhPkxJv">
            Alliansen lade den långsiktiga grunden för den klimatpolitik
            vi har idag med målet om noll nettoutsläpp till år 2050. Miljömålsberedningen
            har nu föreslagit att skärpa det målet till 2045. För att nå en
            målsättning till 2045 eller 2050 behöver vi fortsätta att bygga
            ut den förnybara energiproduktionen, fasa ut fossila bränslen
            och ge förutsättningar för kontrollerade generationsskiften i
            den svenska kärnkraften. Det europeiska beroendet av rysk gas
            bidrar till utsläpp av koldioxid och instabilitet. Flera EU-länder
            har inte ställt om från kolberoende medan andra ökat sitt beroende
            av fossila källor genom att stänga ner kärnkraft eller investera
            för lite i förnybara källor.
          </p>
          <p xml:id="i-4iqjLLKHbpPtHnxWrjtmyi">
            Den största utmaningen när det gäller att bryta Sveriges beroende
            av fossila bränslen är transportsektorn. Denna sektor bidrar med
            den största nationella påverkan på klimatet och innebär både en
            belastning på miljön och en säkerhetspolitisk risk. Inom EU vill
            vi att regeringen verkar för långsiktiga och teknikneutrala styrmedel
            som premierar biodrivmedel med hög klimatnytta och verkar för
            att öka omställningstakten från fossilt till förnybart i transportsektorn.
          </p>
          <p xml:id="i-PgN8BWiNLXkEUnwMgimXuq">
            EU:s riktlinjer för stöd till miljöskydd och energi beslutades
            under 2014 och innebär en ändrad syn på biodrivmedel från livsmedelsbaserade
            grödor. De nya riktlinjerna innebär att medlemsländerna från 2020
            inte längre får ge livsmedelsbaserade biodrivmedel olika former
            av driftsstöd, till exempel i form av undantag från energi- och
            koldioxidskatter. Detta är synd i och med att det inte behöver
            finnas en konflikt mellan matproduktion och biodrivmedel. Globalt
            sett finns en överproduktion av livsmedel, men maten är ojämnt
            fördelad. I EU finns 10 miljoner hektar åkermark i träda. All
            mark är inte högproduktiv, men mycket av åkermarken är odlingsbar.
            Förutom detta innebär riktlinjerna att endast äldre anläggningar
            för livsmedelsbaserade drivmedel ges driftsstöd under perioden
            fram till 2020. Detta slår hårt mot svensk bioindustri. I slutet
            av 2015 fick Sverige det positiva beskedet från EU om fortsatt
            svensk skattebefrielse på biogas t o m år 2020 och skattebefrielse
            eller skattelättnad av andra hållbara biodrivmedel t o m år 2018.
            I och med detta ges hållbara biodrivmedel viss befrielse från
            energiskatt och hel befrielse från koldioxidskatt.
          </p>
          <p xml:id="i-JEC6fyYA7FHohwoqYqCynn">
            I en tid där transportsektorn är den stora klimatutmaningen i
            såväl Sverige som hela EU finns det fler anledningar än någonsin
            att premiera fossilfria alternativ. Därför är det viktigt att
            styrmedel inte exkluderar särskilda råvaror för produktion av
            biodrivmedel. Sverige behöver vara pådrivande i EU:s processer
            för revidering av riktlinjerna för stöd till miljöskydd och energi.
            Det är regeringens ansvar att se till att det finns styrmedel
            för biodrivmedel som på ett kostnads- och klimateffektivt sätt
            minskar utsläppen från transportsektorn samtidigt som det inte
            exkluderar import från tredjeland.
          </p>
          <p xml:id="i-WfAyijJgGqx5hBXZWhFTTn">
            Alliansregeringen gjorde en lång rad insatser och vi såg resultaten
            av det arbetet. Vägtransporternas utsläpp minskade, nya bilar
            har blivit allt mer energieffektiva och andelen förnybara drivmedel
            har ökat kraftigt. Den positiva trend som alliansregeringen medförde
            har nu regeringen brutit med svaga styrmedel och skattehöjning
            på förnybara drivmedel. Andelen miljöbilar minskar och fossiloberoendet
            ter sig vara allt längre bort. Det krävs långsiktiga och effektiva
            styrmedel för ökad andel förnybara drivmedel med hög klimatprestanda
            och eldrift samt effektivare transporter. Ett system som premierar
            klimatsmarta bilar i förhållande till fordon med större utsläpp,
            ett så kallat
          </p>
          <p xml:id="i-VowFB3AsQHTKwwP5V8CG6T">
            bonus–malus-system, är ett styrmedel i rätt riktning. Däremot
            behöver det förslag som lades på bordet tidigare i år, Ett bonus–malus-system
            för nya lätta fordon (SOU 2016:33), fortsätta att utvecklas. Systemet
            som presenterades ställer orimliga krav på att konsumenten själv
            ska klara av att göra avancerade krångliga beräkningar och då
            systemet föreslås utvärderas efter ett år och bonusnivåerna justeras
            efter två år uppnås inte de långsiktiga spelregler som branschen
            ständigt efterfrågar. Att fortsatt främja teknikutveckling och
            skapa goda och långsiktiga spelregler för användandet av förnybara
            drivmedel med stor klimatnytta inom detta område är avgörande
            för vår möjlighet att nå ett hållbart transportsystem. Sverige
            ska minska utsläppen från transporterna och bryta beroendet av
            fossila drivmedel.
          </p>
          <p xml:id="i-Hu3vFzRg7Z3HQYt4jeCBPv">
            Ett viktigt steg för att minska utsläppen och samtidigt öka mobiliteten
            är bilpooler. Konceptet växer och fler och fler nyttjar denna
            tjänst. Idag finns det dock ingen juridisk definition av begreppet
            bilpool. Det leder till att kommuner inte kan skapa parkeringsytor
            för bilpoolsbilar. Därmed bör regeringen få uppdrag att ta fram
            en juridisk definition av bilpool för att öka lättillgängligheten
            för bilpoolsbilar.
          </p>
          <head xml:id="i-5zVRpBY9CgqvxhnVtjmdp9" type="h1">
            Giftfri vardag
          </head>
          <p xml:id="i-EnDDu4x1aEA49yyibK1f8K">
            Ett Sverige fritt från gifter är en av Alliansens prioriterade
            frågor i miljöpolitiken. Alla ska kunna vara trygga med att de
            produkter vi köper inte är skadliga för oss eller vår miljö. De
            produkter som barn omger sig med ska vara fria från farliga ämnen.
            Vi vill dels öka medvetenheten hos föräldrar om kemikalier, dels
            stödja kommunerna så att de kan ställa tydliga miljökrav i upphandlingen
            till förskola och fritidshem. Det finns en lång tradition i vårt
            land av att verka för att fasa ut ämnen med negativ hälso- och
            miljöpåverkan. Arbetet måste ske både nationellt och internationellt.
            Därför är det viktigt att kemikaliearbetet ges en tydlig politisk
            ram, vilket Alliansen presenterade i proposition 2013/14:39 På
            väg mot en giftfri vardag – plattform för kemikaliepolitiken med
            förslag på vilken strategi och vilka insatser som krävs på vägen
            mot en giftfri vardag. För att fullfölja arbetet med ett Sverige
            fritt från gifter är det viktigt att åtgärderna i propositionen
            implementeras.
          </p>
          <p xml:id="i-3G2yVPcQWG97igBZUBVYJU">
            Eftersom regler om användning och utsläpp på marknaden av kemikalier
            är harmoniserade inom EU, är utveckling och tillämpning på EU-nivå
            ett fokusområde. EU måste öka takten när det gäller att begränsa
            användningen av eller fasa ut särskilt farliga ämnen, exempelvis
            kvicksilver, bromerade flamskyddsmedel och hormonstörande ämnen
            såsom flera bisfenoler. För att underlätta prövning av särskilt
            farliga ämnen bör det vara möjligt att behandla ämnen utifrån
            kemisk struktur och användningsområde. På så sätt kan exempelvis
            bromerade flamskyddsmedel hanteras som en grupp istället för ämne
            för ämne. Kommissionens strategi om hormonstörande ämnen är från
            1999 och sedan länge utdaterad. Under Alliansens tid bedrevs ett
            aktivt arbete mot EU-kommissionen för att prioritera hormonstörande
            ämnen och ta fram vetenskapliga kriterier för identifiering av
            ämnena. Kriterier är nu framtagna men strategin behöver revideras.
          </p>
          <p xml:id="i-VKQekYyoTGJs7aY8FDondH">
            I proposition 2013/14:39 På väg mot en giftfri vardag – plattform
            för kemikaliepolitiken betonas vikten av utvecklad forskning vad
            gäller barns känslighet för kemikalier, risker med hormonstörare
            samt kombinationseffekter. Det måste till exempel bli lättare
            att förbjuda farliga kemikalier i grupp. Ekonomiska styrmedel
            som skapar incitament för miljöförbättringar på kemikalieområdet
            kan vara ett bra verktyg för att minska förekomsten av eller risken
            för exponering och spridning av miljö- och hälsofarliga ämnen
            från olika varugrupper och bidra till att uppnå miljökvalitetsmålet
            Giftfri miljö.
          </p>
          <p xml:id="i-Un9a6QC3G6EsJchpPWASfZ">
            Vår gemensamma ambition är hög – vi konsumenter ska vara trygga
            med att de produkter vi köper till våra barn, maten vi äter och
            kläderna vi har på oss, inte är skadliga för oss eller vår miljö.
          </p>
          <head xml:id="i-AAEYQs57Y2aG9FieiyEWm4" type="h1">
            Biologisk mångfald och naturvård
          </head>
          <p xml:id="i-WmeoSE3VLJRp2vs2gyRRQ4">
            Arbetet med biologisk mångfald var en av prioriteringarna för
            den föregående regeringen och bevarandet av den biologiska mångfalden
            var en hörnsten i alliansregeringens miljöpolitik. Under Alliansens
            tid i regeringsställning påbörjades arbetet med att införliva
            delar av Nagoyaprotokollet. En del i detta skedde genom den proposition
            som Alliansen la fram under våren 2014, En svensk strategi för
            biologisk mångfald och ekosystemtjänster, 2013/14:141. Propositionen
            syftar till att säkra ekosystemtjänster som vattenrening, produktion
            av mat samt rekreation och friluftsliv och innehöll en strategi
            som syftar till att intensifiera arbetet för att stoppa förlusten
            av biologisk mångfald och av ekosystemtjänster senast till 2020
            och i möjligaste mån återställa dem. Denna strategi var en viktig
            del i linje med Nagoyaprotokollets mål till 2020 liksom i linje
            med EU:s strategi för biologisk mångfald som antogs 2011 samt
            i linje med det svenska miljömålssystemet.
          </p>
          <p xml:id="i-15528Z9Dk6ugghEwiqL7qM">
            Förlusten av biologisk mångfald är ett av våra mest akuta miljöproblem
            globalt. Idag dör arter ut på grund av mänsklig aktivitet som
            medför att djurens och växternas naturliga livsmiljöer förstörs.
            Vi vill förbättra skyddet för hotade arter och biotoper samt intensifiera
            arbetet med invasiva främmande arter som orsakar stora skador
            på vårt växt- och djurliv samt ta krafttag mot den kriminella
            handeln med utrotningshotade djur. Vi vill därför se till att
            ekosystemtjänster värderas utifrån den nytta som de bidrar med,
            att lagstiftningen om artskyddsbrott i Sverige stärks, och att
            det internationella samarbetet för att bekämpa handeln med hotade
            arter prioriteras. Alliansregeringen och Sverige var starkt pådrivande
            i arbetet med att utarbeta Nagoyaprotokollet som syftar till att
            bevara och stärka den biologiska mångfalden.
          </p>
          <p xml:id="i-5uPJaYCmMDFqK8tjWXzisd">
            Stora framsteg har tidigare nåtts i arbetet för den biologiska
            mångfalden i Sverige. Sverige var först ut med att bilda nationalparker
            i Europa för drygt 100 år sedan. Under de senaste decennierna
            har arbetet med att bilda naturreservat, bidra till ett europeiskt
            ekologiskt nätverk och skydda nyckelbiotoper intensifierats. Det
            tidigare delmålet att ytterligare 900 000 hektar skyddsvärd skogsmark
            ska undantas från skogsproduktion till år 2010 jämfört med skyddsnivån
            1998 har nåtts. Nydikningen av våtmarker har reducerats till ett
            minimum och åtgärdsprogram för hotade arter har etablerats. Sverige
            har nu över 4 000 Natura 2000-områden, varav 550 är speciellt
            utsedda för fåglar, samt 66 våtmarksområden som är skyddade enligt
            Ramsarkonventionen. Miljöhänsynen i skogsbruket har, tillsammans
            med ett anpassat brukande, frivilliga avsättningar och det formella
            skyddet av land- och sötvattensområden, varit en avgörande betydelse
            för att skapa förutsättningar för att bevara och gynna den biologiska
            mångfalden.
          </p>
          <head xml:id="i-SCArFNcbXXmw5sy7wFbpGL" type="h1">
            Vatten och havsmiljö
          </head>
          <p xml:id="i-JAWwUsFmzJzSuiMgFCSfrE">
            Alliansen gjorde havsmiljö till en av sina prioriterade frågor
            på miljöområdet. Miljösituationen i våra hav är kritisk och kräver
            långtgående insatser och stort engagemang för att minska utsläpp
            och miljöpåverkan. Arbetet med en förbättrad havsmiljö kräver
            en långsiktighet i planeringen och i insatserna, men det kräver
            också tålamod eftersom det kommer att ta flera decennier innan
            vi kan se början av resultaten av det arbete vi bedriver idag.
          </p>
          <p xml:id="i-SuyzHMwfZ1ubg6egSCpyZD">
            Sverige har markant minskat utsläppen av kväve och fosfor det
            senaste decenniet – mer än något annat land runt Östersjön. Alliansen
            vill fortsätta arbetet för en ren Östersjö och friska vattendrag
            i hela Sverige. Vi ska också vara en pådrivande kraft i havsmiljöarbetet,
            mot övergödning, mot giftiga utsläpp och mot nedskräpning, både
            regionalt och internationellt. Mätning och uppföljning av miljötillståndet
            i svenska hav och vatten är nödvändigt för att vi ska få tillräcklig
            kunskap om halterna av skadliga ämnen i fisk och dricksvatten.
          </p>
          <p xml:id="i-S6P6mv5fXgGSoa17M1QHtB">
            En bra miljö i våra hav och vatten är också viktigt för flera
            näringar, som turismen och fisket. Torsk, ål och lax hotas av
            flera olika miljöproblem så som överfiske, vandringshinder och
            marint skräp. Vi vill att Östersjöns och Västerhavets fiskbestånd
            ska vara livskraftiga och att man utan oro ska kunna äta den fisk
            som fiskas här.
          </p>
          <p xml:id="i-HBFYsr36viFyukUjYHyJHr">
            För att nå ett långsiktigt resultat kräver arbetet med generationsmålen
            och miljökvalitetsmålen en effektiv myndighetsstruktur och styrning.
            Synnerligen blir detta relevant i ljuset av Vattenverksamhetsutredningen
            I vått och torrt – förslag till ändrade vattenrättsliga regler
            SOU 2014:35 och implementeringen av åtgärdsprogrammen för vattendirektivet
            2000/60/EG där hänsyn måste tas till olika samhällsintressen och
            målsättningar vilket berör flera myndigheter.
          </p>
          <p xml:id="i-Xq2qeTzApnHScgNfi2mgMR">
            Utmaningarna som miljöarbetet innebär spänner över nationsgränser
            och likaså över myndighetsgränser vilket ställer krav på nya synsätt
            och ställningstaganden. Därför är Alliansen angelägna om åtgärder
            för att myndigheter med ansvar för tillståndsgivning, prövning
            och vägledning enligt Miljöbalken ska effektivisera resurser,
            sätta medborgare och företag i centrum samt att förbättra styrningen
            genom tydligare rollfördelning och bättre dialog mellan regeringen
            och myndigheterna.
          </p>
          <head xml:id="i-3SkT4e2LQJMAmQqRQHoYVL" type="h1">
            Avfall och kretslopp
          </head>
          <p xml:id="i-ANwG1vpHos8LX3XPuGPdfS">
            Vi behöver bättre ta tillvara på avfall och öka möjligheterna
            till återvinning och det behöver vara enkelt för hushåll och företag
            att bidra till detta. Bättre insamling och återvinning av avfall
            leder till att miljöfarliga ämnen kan tas omhand och kretsloppen
            avgiftas, inte minst vill Alliansen att insamling och återvinning
            ökar av textilier, kläder och elektronik. Under Alliansens regeringstid
            fattades beslut om ett sammanhållet paket för hållbara kretslopp
            med syfte att skapa långsiktiga förutsägbara spelregler för alla
            inblandade aktörer. Paketet med förslag syftade till att främja
            utveckling av ny teknik och innovationer och möjliggöra en effektiv
            tillsyn och tydliggöra ansvarsfördelningen.
          </p>
          <p xml:id="i-7fe8wYhcMvjhP9CpLTgJoN">
            Alliansregeringen beslutade att ansvaret för insamling av förpackningsavfall
            och returpapper fortsättningsvis skulle ligga på producenterna
            men med kraftigt skärpta krav på producenterna. Alliansen höjde
            även målen för insamling och återvinning av förpackningar, returpapper
            och elektronik och skärpte kraven för att hushållen ska ha tillgång
            till enkla och tydliga insamlingssystem. Det var viktiga steg
            i att öka resurseffektiviteten i Sverige för att förebygga avfall
            och på bästa sätt materialåtervinna avfall.
          </p>
          <p xml:id="i-KekN24LvZ7YNdhvybq7hnS">
            Syftet med förändringarna var att skärpa upp systemet samtidigt
            som vi nyttjar redan gjorda investeringar i Sverige för att på
            ett kostnadseffektivt sätt nå de uppsatta målen och kraven. Alliansen
            är mån om att detta välarbetade kostnadseffektiva system ligger
            kvar.
          </p>
        </div>
        <div xml:id="i-D9vrhs341WmsQuAuLK5APZ" type="signatureBlock">
          <list xml:id="i-Et71gwXMa1tpt6b6YN7QmK">
            <item xml:id="i-T46Dg63rRHjVSAkTMDmcmJ" who="i-NaB2cvgwB4zVi98HPFcvof" type="signature">
              Kristina Yngwe (C)
            </item>
            <item xml:id="i-FNMtsjZcTCcSRSo6eFgK6s" who="i-UfuzZaG1S7bnPkLrgux2Au" type="signature">
              Jonas Jacobsson Gjörtler (M)
            </item>
            <item xml:id="i-98cpD7DVyJUGVMyoNWjAWP" who="i-RDeqY3mXLBtUS9bixjvHS" type="signature">
              Lars Tysklind (L)
            </item>
            <item xml:id="i-BVgCzUFxoycxEhxyjtovpU" who="i-4ednwgW1p5nCGVvkb7M7eo" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
