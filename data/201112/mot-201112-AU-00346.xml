<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00346">
  <teiHeader>
    <fileDesc>
      <titleStmt>
        <title>Allmän och obligatorisk arbetslöshetsförsäkring</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allmän och obligatorisk arbetslöshetsförsäkring</title>
          <idno type="rdwebb">GZ02A346</idno>
          <rs type="number">A346</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A346/text</ref>
          <ref type="dokument_url_html">http://data.riksdagen.se/dokument/GZ02A346</ref>
          <ref type="dokumentstatus_url_xml">http://data.riksdagen.se/dokumentstatus/GZ02A346</ref>
          <ref type="doc">http://data.riksdagen.se/fil/E212F37C-6F44-48AB-9372-3CF205DE72BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YJib5rR1srdyLpXnCZrTZm" type="signed"/>
        <correspContext corresp="i-YJib5rR1srdyLpXnCZrTZm">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction xml:id="i-C45HCXbxzoxvvWVTasAYPx" type="numbering">
          <date when="2011-10-10"/>
        </correspAction>
        <correspAction xml:id="i-LyVsQeDMW2syXnGLwGm1cV" type="submission">
          <date when="2011-10-05"/>
        </correspAction>
        <correspAction xml:id="i-RZcohHzeYD9k7LR2rFmvhL" type="transfer">
          <date when="2011-10-05"/>
        </correspAction>
        <correspAction xml:id="i-MMHydobqhrHafGVef85rD4" type="assigned"/>
        <correspContext corresp="i-MMHydobqhrHafGVef85rD4">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AU5juwHYagaxWAxsWwvai9" type="motBody">
        <div xml:id="i-M1Hwu76z1arW6ujyf331E5" type="motProposal" subtype="förslag">
          <head xml:id="i-BUzLE5nceWZ4jqjNpZa4eH">
            Förslag till riksdagsbeslut
          </head>
          <list xml:id="i-Fw6SCf41nq5yCsrS4qxoGX" style="ol">
            <item xml:id="i-AkoTmTkPC8U2Uy1xiPeRGs">
              Riksdagen tillkännager för regeringen som sin mening vad som
              anförs i motionen om att göra arbetslöshetsförsäkringen allmän
              och obligatorisk.
            </item>
            <item xml:id="i-7FDEaqozwV8mUB5NtC4Q5K">
              Riksdagen tillkännager för regeringen som sin mening vad som
              anförs i motionen om att anknyta taket i a-kassan till prisbasbeloppet.
            </item>
          </list>
        </div>
        <div xml:id="i-H6HowFd1goi2VJrgCHpyEH" type="motContent">
          <head xml:id="i-UyLvoZTgA47F3LpfwSxcBm" type="h1">
            Motivering
          </head>
          <p xml:id="i-QGwbciEi1rCR1PR2fJnTbL">
            Kristdemokraterna anser att välfärdspolitiken ska vara generell
            i det avseendet att den ska ge trygghet för alla. Arbetslöshetsförsäkringen
            ska baseras på inkomstbortfallsprincipen och utformas så att alla
            får en ekonomisk trygghet vid arbetslöshet. Det är viktigt att
            arbetslöshetsförsäkringen ses som en omställningsförsäkring mellan
            två arbeten och att den ger goda incitament att gå från arbetslöshet
            till arbete. Alla människors vilja till arbete måste tas tillvara
            och utanförskapet brytas.
          </p>
          <p xml:id="i-Pz6wvm6pYCHqcYRUmXmYuy">
            Vi anser också att alla som är arbetslösa och uppfyller grundvillkoren
            för arbetssökande ska ingå i en allmän och obligatorisk arbetslöshetsförsäkring
            och få sin ersättning därifrån. Därmed ska ingen som ingår i en
            arbetsmarknadsåtgärd, oavsett om det är Arbetsförmedlingen eller
            kommunen som är anordnare, därutöver behöva ha försörjningsstöd
            från kommunen. För att erhålla inkomstrelaterad ersättning ska
            fortsättningsvis ett arbetsvillkor vara uppfyllt.
          </p>
          <head xml:id="i-RAXP7Fa7ybfwjQK7YKywdC" type="h2">
            Från löneutfyllnad till omställningsförsäkring
          </head>
          <p xml:id="i-WZ9bWpn36TKMpdrzffNCxY">
            Tidigare finansierades a-kassan till 90 procent av skattemedel
            och arbetslöshetsförsäkringen var därför mer lik ett bidrag än
            en försäkring. Inledningsvis höjdes därför egenavgiften. Samtidigt
            sattes ett tak så att ingen skulle betala mer än sammanlagt 420
            kronor i a-kasseavgift.
          </p>
          <p xml:id="i-Sj21gac3rGSwMhXMPfbr7w">
            Under 2010 infördes ett nytt system för att pröva arbetsförmågan
            hos långtidssjukskrivna. Personer som varit sjukskrivna i över
            2,5 år övergår från Försäkringskassan till Arbetsförmedlingen
            i en så kallad omförsäkringsperiod. För sjukskrivna har regeringen
            utökat den så kallade överhoppningsbara tiden till tio år. Det
            betyder att man får tillgodoräkna sig den inkomst man hade tio
            år tillbaka innan man blev sjukskriven. På så sätt får även långtidssjuka
            använda tidigare lön som utgångspunkt.
          </p>
          <head xml:id="i-EvqEV8M4DXeqbK8swkZLj" type="h2">
            Obligatorisk arbetslöshetsförsäkring
          </head>
          <p xml:id="i-DXh2eRBe2BzxD3KvNRFbQU">
            Frågan om en obligatorisk arbetslöshetsförsäkring har utretts
            vid ett flertal tillfällen. Under 2008 överlämnades en utredning
            om obligatorisk arbetslöshetsförsäkring till regeringen. Alliansregeringen
            valde dock att inte gå på utredningens förslag eftersom den föreslagna
            lösningen skulle innebära ett alltför tekniskt komplicerat system.
            Kristdemokraternas grunduppfattning är dock fortfarande att alla
            som arbetar och uppfyller villkoren för försäkringen, också ska
            omfattas av en arbetslöshetsförsäkring med rätt till inkomstrelaterad
            ersättning i händelse av arbetslöshet.
          </p>
          <p xml:id="i-EXX9TzfDDD4i9A4dtWfiD9">
            I Kristdemokraternas principprogram framgår följande:
          </p>
          <p xml:id="i-NTccbutEHg6F8HvRH4fVBN">
            För att garantera alla som blir arbetslösa en grundläggande ekonomisk
            trygghet vid arbetslöshet ska en allmän obligatorisk arbetslöshetsförsäkring
            finnas. Arbetslöshetsförsäkringen bör finansieras med egenavgifter
            och arbetsgivaravgifter.
          </p>
          <p xml:id="i-5x5RGtHXLMZj1jYkSBRKit">
            Den 29 april 2010 gav alliansregeringen i uppdrag till en parlamentariskt
            sammansatt kommitté att se över de allmänna försäkringarna vid
            sjukdom och arbetslöshet. I direktivet framgår att det nuvarande
            systemet bör ses över och förändras så att alla som har förvärvsarbetat
            och uppfyller arbetsvillkoret har rätt till en inkomstrelaterad
            ersättning vid arbetslöshet. Villkoren för ekonomiskt skydd vid
            arbetslöshet och grunden för bestämmande av nivån på ersättningen
            bör vara densamma för alla förvärvsarbetande. Som utgångspunkt
            för om och med vilket belopp arbetslöshetsersättning ska lämnas
            bör anknytningen till arbetsmarknaden vara avgörande, till exempel
            hur mycket avlönat arbete som har utförts under förutsättning
            att grundvillkoren i försäkringen är uppfyllda, vilket bland annat
            innebär att personen ska vara arbetslös, anmäld hos Arbetsförmedlingen
            och vara beredd att ta erbjudet lämpligt arbete.
          </p>
          <p xml:id="i-WwmknsokKcKhpPie6HbWJP">
            Idag står 1,2 miljoner löntagare utanför arbetslöshetsförsäkringen,
            vilket inte är acceptabelt. Precis som alla löntagare omfattas
            av sjukförsäkringen bör också alla löntagare ha en arbetslöshetsförsäkring.
            Kristdemokraterna vill därför införa någon form av obligatorisk
            arbetslöshetsförsäkring för samtliga arbetstagare, utifrån de
            direktiv som getts i utredningen.
          </p>
          <head xml:id="i-XnDGCuaSGTFzqKrzyTa2BJ" type="h2">
            Höjt tak i arbetslöshetsförsäkringen
          </head>
          <p xml:id="i-5QG88whZuNedU4DfxQ6Apd">
            Kristdemokraterna vill höja taket i arbetslöshetsersättningen
            i takt med den årliga förändringen av prisbasbeloppet. Detta sker
            i dag inom övriga socialförsäkringar och innebär att dagpenningen
            inflationsskyddas och inte urholkas för varje år.
          </p>
          <p xml:id="i-DHbHKp4sjJjfUK6cZQFD4h">
            Inom socialförsäkringssystemet utgår man från den sjukpenninggrundande
            inkomsten för att beräkna sjukpenningen, som fastställs av Försäkringskassan
            utifrån arbetsinkomst. Det finns dock ett tak för den sjukpenninggrundande
            inkomsten på 7,5 prisbasbelopp. Prisbasbeloppet räknas i sin tur
            fram på grundval av ändringarna i det allmänna prisläget, det
            vill säga inflationen. Enligt gällande bestämmelser anges detta
            av utvecklingen av konsumentprisindex (KPI).
          </p>
          <p xml:id="i-QXCVLHHCxa2a7ZZp4DFoGs">
            Inom arbetslöshetsförsäkringen finns däremot ingen automatisk
            uppräkning av taket. Taket ligger idag på 18 700 kronor och högre
            inkomster än 80 procent av 18 700 ersätts inte. Att taket inte
            följer den allmänna prisutvecklingen är ett problem, eftersom
            det i reala termer innebär en successiv sänkning av taket.
          </p>
          <p xml:id="i-W49bMwVmoLpUZsK5MJTBBB">
            Prisutvecklingen, det vill säga inflationen, är inget den enskilde
            kan påverka. Inflationen påverkas istället av externa faktorer,
            bland annat hur expansiv penning- och finanspolitiken är. Riksbanken
            har dessutom ett uttalat inflationsmål, på 2 procent + 1 procent.
            Även om inflationen varit förhållandevis måttlig under det senaste
            decenniet, har prisbasbeloppet sedan år 2002 (då taket i a-kassan
            senast justerades) ökat från 37 900 kronor till 42 400 kronor.
            Hade taket i a-kassan följt prisbasbeloppets utveckling hade nivån
            ökat från 18 700 kronor år 2002, till 20 920 kronor i år. Kristdemokraterna
            menar att taket i a-kassan bör inflationssäkras, genom att knyta
            det till prisbasbeloppet.
          </p>
        </div>
        <div xml:id="i-JEZv1ejQdDRV7f3FFCgUa8" type="motSignatures">
          <list xml:id="i-WAX4dpkhBXMoGmfXnVs2U5">
            <item xml:id="i-NPDFZHGQ2H4ZfwhPSTZue3" who="i-GLB7Cj6SNDZcpFKqsN1zRL">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
