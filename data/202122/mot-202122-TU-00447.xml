<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00447">
  <teiHeader>
    <fileDesc>
      <titleStmt>
        <title>Ordning och reda på taximarknaden och körkortsfrågor</title>
        <author corresp="i-G9GHaoV5TJoYjtjUJ6EXYj">av Jessica Thunander m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:447 av Jessica Thunander m.fl. (V)</title>
          <idno type="rdwebb">H902447</idno>
          <rs type="number">447</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H902447/text</ref>
          <ref type="dokument_url_html">http://data.riksdagen.se/dokument/H902447</ref>
          <ref type="dokumentstatus_url_xml">http://data.riksdagen.se/dokumentstatus/H902447</ref>
          <ref type="docx">http://data.riksdagen.se/fil/CD63E960-1C6F-48A2-9172-3F944EA55A55</ref>
          <ref type="pdf">http://data.riksdagen.se/fil/450A5C76-832A-4F54-87C5-8E45DC790B99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DTzWU1vdYQ9HNy35VFniGu" type="signed"/>
        <correspContext corresp="i-DTzWU1vdYQ9HNy35VFniGu">
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction type="submitted" xml:id="i-6KRo8RgNeU77kYudyo3xds">
          <date when="2021-09-27"/>
          <time when="15:21:40"/>
        </correspAction>
        <correspAction type="reviewed" xml:id="i-RxVdAgu34BdSDYXAADt7Zi">
          <date when="2021-09-27"/>
          <time when="18:15:56"/>
        </correspAction>
        <correspAction type="referred" xml:id="i-AbXFaVc4GikdpmHGovYrNK">
          <date when="2021-10-14"/>
        </correspAction>
        <correspAction type="assigned" xml:id="i-VmHzghBmHf7nkWX2XxPn2D">
          <date when="2022-10-05"/>
          <time when="09:28:56"/>
        </correspAction>
        <correspContext corresp="i-VmHzghBmHf7nkWX2XxPn2D">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-66JqSNm4KtuKBypehY2Jvp"/>
        <correspContext corresp="i-66JqSNm4KtuKBypehY2Jvp">
          <ref type="uppgift">2021/22:TU20</ref>
          <ref type="ref_dok_id">H901TU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU20</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LDdLpx1Ah4epQ1TBhpssrD"/>
        <correspContext corresp="i-LDdLpx1Ah4epQ1TBhpssrD">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PZSQM4ZKYQKFTGVAgPco8s"/>
        <correspContext corresp="i-PZSQM4ZKYQKFTGVAgPco8s">
          <ref type="uppgift">2021/22:TU15</ref>
          <ref type="ref_dok_id">H901TU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU15</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NH3xkfsAW63v5uZnXNLa4m"/>
        <correspContext corresp="i-NH3xkfsAW63v5uZnXNLa4m">
          <ref type="uppgift">2021/22:TU19</ref>
          <ref type="ref_dok_id">H901TU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU19</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:447 av Jessica Thunander m.fl. (V) Ordning och reda på taximarknaden och körkortsfrågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-FwWCtwfDaQvCDWkrPFrRNd">
            1 Förslag till riksdagsbeslut
          </head>
          <list style="ol">
            <item xml:id="i-9GxA6ERQfuVALYXyghBdNg">
              Riksdagen ställer sig bakom det som anförs i motionen om att
              regeringen skyndsamt bör återkomma med förslag på åtgärder för
              att förhindra att taxiföretag med parallella redovisningssystem
              kringgår kravet på intäktsredovisning och riktiga kassakvitton,
              och detta tillkännager riksdagen för regeringen.
            </item>
            <item xml:id="i-25tcWqt9cS3dAJgfP3KRCu">
              Riksdagen ställer sig bakom det som anförs i motionen om att
              regeringen bör återkomma med lagkrav på regelbundna kontroller
              av taxilicenser var tredje månad och tillkännager detta för regeringen.
            </item>
            <item xml:id="i-NbYLCdTDXT97RkrUhSwJKf">
              Riksdagen ställer sig bakom det som anförs i motionen om att
              regeringen skyndsamt bör återkomma med förslag om hur man ska
              komma till rätta med det växande problemet med svarttaxigrupper
              på sociala medier och andra plattformar och tillkännager detta
              för regeringen.
            </item>
            <item xml:id="i-U7e85hs4QChEC5iP68sHH8">
              Riksdagen ställer sig bakom det som anförs i motionen om att
              regeringen skyndsamt bör återkomma med skarpa förslag för att
              motverka fusk vid körkortsprov och tillkännager detta för regeringen.
            </item>
            <item xml:id="i-VcYw2mHGMNdZwQef516jHb">
              Riksdagen ställer sig bakom det som anförs i motionen om att
              regeringen bör ge Transportstyrelsen i uppdrag att göra en översyn
              av körkortsutbildningen för mopedbilar och A-traktorer och genomföra
              ändringar i sitt regelverk för att åtgärda de brister som finns
              och tillkännager detta för regeringen.
            </item>
            <item xml:id="i-NmyHmedKRg3HCXpie8Y2fJ">
              Riksdagen ställer sig bakom det som anförs i motionen om att
              regeringen bör utreda möjligheten att som komplement till böter
              och/eller indraget körkort införa en utbildning där den som kör
              vårdslöst lär sig ett nytt beteende, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-H1UNUyAqXwRLwSMvPy4XBa">
            2 Inledning
          </head>
          <p xml:id="i-EqNS9drCmYvAfZXJk2KXeV">
            Coronapandemin har utgjort en stor påfrestning för taxibranschen,
            liksom för alla andra former av kollektiva persontransporter.
            Under 2020 sjönk branschens omsättning med 40 procent, och konkurrenssituationen
            har blivit hårdare. Samtidigt behöver branschen skyndsamt förnya
            sin fordonsflotta så att den i första hand elektrifieras och i
            andra hand går på hållbara biobränslen. I nuläget är den övervägande
            majoriteten av landets taxibilar dieseldrivna. De kan visserligen
            i många fall gå på biodiesel, men i och med att hållbara biobränslen
            är en bristvara behöver taxiflottan ställas om. Utöver dessa utmaningar
            för­svårar verksamheter som ligger på gränsen till ekonomisk brottslighet
            för hela bransch­en. Det handlar bl.a. om fusk vid redovisning
            och svarttaxiverksamhet.
          </p>
          <p xml:id="i-TvX7jYc1GsSZyH9Cvmxz9k">
            Den 1 juli 1990 avreglerades den svenska taximarknaden. Behovsprövningen
            slopa­des och prissättningen blev fri. Även geografiska begränsningar
            försvann, och den tidigare trafikeringsplikten och kravet på att
            tillhöra en beställningscentral avskaffades. Hela avregleringen
            gjordes i Sverige över en natt medan man i andra länder har valt
            andra sätt att avreglera eller behållit strikta regleringar. I
            dag är det lättare att få tag på en taxi än före regleringen.
            Samtidigt har priserna för privatresenärer ökat, och det upp­stod
            i samband med avregleringen en hel del problem i branschen som
            gjort att man successivt infört fler regler. Fortfarande har Sverige
            en av världens mest avreglerade taximarknader.
          </p>
          <p xml:id="i-CtyBqiTWiqZ6xCMAQwHScM">
            Den omfattande avregleringen innebär en del problem. Till exempel
            är skatteundan­dragandet i branschen betydande (Konkurrensverkets
            rapport 2018:1, Konkurrensen i Sverige). Etableringen av s.k.
            plattformsbolag, där förare är anslutna till en digital platt­form
            (den vanligaste är Uber) har gjort att priserna har pressats men
            till priset av tvivel­aktiga skatteupplägg och förare som arbetar
            i lagens gråzoner då plattformsföretagen inte tar på sig arbetsgivaransvar
            för förarna. Röster höjs om att komma till rätta med plattformsbolagens
            tveksamma upplägg. Vänsterpartiet instämmer i den kritiken och
            föreslår i denna motion några förslag på åtgärder. Vänsterpartiet
            stod inte bakom av­regleringen av taximarknaden den då den gjordes,
            och vi ser stora behov av någon form av reglering på taximarknaden.
            I den här motionen lägger vi inte fram alla förslag på hur vi
            ska kunna få en bättre taximarknad utan väljer att lyfta fram
            några av de mest akuta behoven av åtgärder. I vår motion Förbättrade
            arbetsvillkor i yrkestrafiken (2020/21:920) utvecklar vi vår syn
            och våra förslag på åtgärder om de arbetsrättsliga förhållandena
            och arbetsmiljöfrågor i taxibranschen.
          </p>
          <p xml:id="i-Gxn9vj1d5125aRwjWPoyEW">
            Det finns problem även med körkortsfrågor. Ett växande problem
            är körkorts­aspiranter som fuskar när de ska göra sina körkortsprov.
            Det finns olika sätt att göra detta på, dels med teknik av olika
            slag men det förekommer också att någon gör provet åt en annan
            person. Detta betyder att förare ute på våra vägar inte har visat
            att de har de kunskaper som krävs för att framföra ett fordon
            på ett säkert sätt. Det hänger också ihop med den växande förekomsten
            av svarta körskolor, något som regeringen nyligen har genomfört
            åtgärder mot, vilket Vänsterpartiet välkomnar.
          </p>
          <p xml:id="i-6X7Fre8AfwceH3Zb6F16GV">
            Utbildningen för körkort för A-traktorer och mopedbilar är inte
            optimal. Vi vill se en mer ändamålsenlig utbildning för ökad trafiksäkerhet.
          </p>
          <p xml:id="i-DpdLQsWPnVr5emdw8Y95KP">
            Vi ser också att enbart fortkörningsböter inte ger den preventiva
            effekt vi eftersträvar för att få ner hastigheterna på våra vägar.
            Det krävs även andra åtgärder för att stävja ett riskbeteende
            som kostar liv. En sådan åtgärd skulle kunna vara att man utöver
            böter och/eller indraget körkort även får gå en kurs om riskbeteende
            och risker i trafiken.
          </p>
          <p xml:id="i-7DQF9obUz9HY65ATqAML7k">
            I motionen föreslår vi nedanstående åtgärder för ordning och
            reda på taximarknaden samt några körkortsfrågor.
          </p>
          <head type="h1" xml:id="i-7BkgTxSn8ASaMTkpKjACJ5">
            3 Taxibransch utan fusk och gråzoner
          </head>
          <head type="h2" xml:id="i-UMSprvyvUWMoD17Lk5H9C8">
            3.1 Åtgärder mot taxiföretag med parallella redovisningssystem
          </head>
          <p xml:id="i-2SMEsxSCfyiQd7w8Wq6USy">
            Det finns taxiföretag i Sverige som använder sig av parallella
            redovisningssystem där taxichauffören kan redovisa en lägre summa
            i bilens taxameter än i det interna systemet, ofta kopplat till
            ett företag med säte utomlands där de verkliga intäkterna redovisas.
            Kunden kan få en verifikation som upplevs som ett kassakvitto
            men som inte är utskri­vet från bilens taxameter och därmed märks
            inte fusket. På detta sätt kan betydande skattesummor undanhållas
            svenska staten.
          </p>
          <p xml:id="i-tF6oxLj4aa7FgUmuxLaKj">
            Enligt undersökningen Granskning av Uber och regelefterlevnad
            gällande taxameter­redovisning (19/12 2018) gjord av Gothia Protection
            Group på Svenska Taxiförbundets uppdrag, förekommer utbrett fusk
            med taxameterredovisningen från det största s.k. plattformsbolaget,
            Uber. Fusket är fångat på film. Intäkterna som registreras i taxa­metern
            är systematiskt lägre än resans verkliga kostnad som debiteras
            kunden. Enligt undersökningen erbjuds inte kunden i Ubers bilar
            ett kvitto utskrivet från taxametern. Detta innebär att de inkomstuppgifter
            som via tömningscentraler förs över till Skatte­verket är missvisande.
            Intäkterna är i verkligheten högre än vad som rapporteras till
            Skatteverket.
          </p>
          <p xml:id="i-VggPVprspzN5CVfeHQ4aE9">
            Kunden får en verifikation som visar den verkliga kostnaden för
            resan, vilket i de allra flesta fall är ett annat belopp än det
            som angetts i taxametern. Bokföringsnämnden, en statlig myndighet
            som har till uppgift att utveckla god redovisningssed, menar att
            en sådan verifikation är giltig som underlag i ett företags redovisning.
            Bokföringsnämnden accepterar därmed att företagsredovisningar
            bygger på underlag som inte är korrekta, vilket också innebär
            att företagsdeklarationer som godkänns av Skatteverket innehåller
            fel i form av intäkter som i strid med lagen aldrig har rapporterats
            till Skatteverket. Företag som tillhandahåller den här typen av
            parallella system möjliggör systematiskt skattefusk i Sverige.
            Taxiförbundet bedömer att 700 miljoner kronor per år lämnas oredovisade
            enbart i Stockholm.
          </p>
          <p xml:id="i-QRkC3KnJpJ43AVMdtS8uiS">
            Taxameterdispensen har nyligen upphört och i början av 2021 infördes
            en ny lag som möjliggör en ny kategori av taxitrafik som är befriad
            från taxameterkrav. Förut­sättningen är att man är ansluten till
            en tillståndspliktig beställningscentral och att fordonet är försett
            med en särskild utrustning för taxifordon. Denna åtgärd har dock
            inte på något sätt varit verkningsfull mot det omfattande fusket
            i taxibranschen.
          </p>
          <p xml:id="i-2ccfuqKcZ64RNMuabCz2Bt">
            Förutom att staten behöver pengarna till vår gemensamma välfärd
            innebär fusket en kraftig snedvridning av konkurrensen gentemot
            de taxiföretag som är baserade i Sverige. Dessutom gör det något
            med skattemoralen när människor ser att vissa kommer undan utan
            att göra rätt för sig. Det är därmed av flera anledningar angeläget
            att fusk stävjas.
          </p>
          <p xml:id="i-RxeVKCw2DK71frDm5CmLn7">
            Det är även angeläget att åtgärder som innebär att taxiförares
            taxilicens kontrolleras ofta och regelbundet i ett kontrollerat
            tidsintervall införs. I dag kan företag själva avgöra hur ofta
            de kontrollerar sina förares licenser och behöver inte redogöra
            för tidsinter­vallet, vilket gör att det kan finnas förare utan
            giltig licens som ändå är kopplade till ett större företag och
            kör taxi. Detta är en fråga om trygghet för kunderna. Till exempel
            skulle krav kunna ställas på att beställningsappar och taxameter
            ska vara kopplade så att informationen från appen skickas till
            taxametern och kvittona synkroniseras.
          </p>
          <p xml:id="i-DbBPdmBuyt4dskSEgARDh1">
            Regeringen bör skyndsamt återkomma med förslag på åtgärder för
            att förhindra att taxiföretag med parallella redovisningssystem
            kringgår kravet på intäktsredovisning och riktiga kassakvitton.
            Detta bör riksdagen ställa sig bakom och ge regeringen till känna.
          </p>
          <p xml:id="i-FoKHuLWLjcswx5pnY2zmd4">
            Regeringen bör återkomma med lagkrav på regelbundna kontroller
            av taxilicenser var tredje månad. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-GBqoZxz8wUMpaEt1bKvXAg">
            3.2 Vidta åtgärder mot svarttaxigrupper på sociala medier och
            andra plattformar
          </head>
          <p xml:id="i-SwNtH2YnJWF8gcJ3FLqxbn">
            Svarttaxigrupper på sociala medier och andra plattformar, t.ex.
            chattapplikationer, är ett stort och växande problem. Taxiförbundet
            har kartlagt grupper som tydligt bedriver organiserad svarttaxiverksamhet
            under företagsliknande former. I maj 2018 fanns 150 företagslika
            svarttaxigrupper med totalt 130 000 medlemmar. Det var en ökning
            med 40 000 medlemmar sedan september 2017, och det är inte ett
            orimligt antagande att antalet grupper och medlemmar har ökat
            ytterligare. Grupperna förmedlar taxitjänster med företagslika
            regler för förare och passagerare. Det finns instruktioner om
            hur passa­gerare ska hantera klagomål. All diskussion om prissättning
            och betalning görs via per­sonliga meddelanden eller via sms,
            vilket försvårar möjligheten för myndigheter att samla bevis för
            att verksamheten är olaglig. Eftersom verksamheten bedrivs anonymt
            är den svår att komma åt då både prissättning och betalning sker
            i hemlighet. Taxiförbun­det har i år rapporterat om att svarttaxiverksamheten
            fortfarande är ett växande problem och befarar att den hotar branschens
            existens. Även Skatteverket har uppmärksammat problemet.
          </p>
          <p xml:id="i-8hGPSESu9BcDRsqGRhwPR2">
            Svarttaxigrupperna finns i hela landet, från Kiruna i norr till
            Ystad i söder, och de växer. Svarttaxi innebär en osund konkurrens
            som bygger på fusk med skatter och bidrag. När konkurrensen snedvrids
            p.g.a. att vissa aktörer rundar skattereglerna drabbas de företag
            som följer reglerna, och seriösa företag riskerar att slås ut.
            Allt fler kommuner kan komma att sakna en fungerande legal taxiservice
            framöver samtidigt som stora skatte­pengar undanhålls från välfärd
            och gemensamma investeringar.
          </p>
          <p xml:id="i-3M1W6N31VFvQ5AmMUi5bXk">
            När en svart ekonomi successivt etableras uppstår allvarliga
            problem för samhället. En svart ekonomi som tillåts att växa medför
            även att annan kriminalitet får ett fotfäste, ökar utrymmet för
            kriminell verksamhet och urholkar förtroendet för samhället. Svart­taxiverksamheten
            innebär också stora risker för att både förare och passagerare
            blir utsatta för brott.
          </p>
          <p xml:id="i-DXsLE3TDrdS7ScgjgPuw6k">
            Riskerna att verka i den svarta ekonomin via slutna Facebookgrupper
            är låga då ansvariga myndigheter har svårt att kontrollera och
            övervaka de olagliga aktiviteterna. De juridiska påföljderna som
            dagsböter och sanktioner är knappt kännbara för aktiva svarttaxiförare
            som snabbt kan tjäna ihop pengarna igen. I takt med den ökade
            före­komsten av svarttaxigrupper på Facebook minskar också de
            moraliska betänkligheterna. Risken är att det blir allt mer accepterat
            att både driva och delta i de slutna svarttaxi­grupperna när allmänheten
            inte ser dem som brottsliga och när man inte ser att rätts­väsende
            och myndigheter gör tillräckligt för att stoppa verksamheten.
          </p>
          <p xml:id="i-PJGPjRVCVD474dU1rrw2BA">
            Regeringen gav Skatteverket i uppdrag att utreda fusket med illegal
            taxiverksamhet genom sociala medier, men myndigheten konstaterar
            att utredningsläget är svårt och att myndigheten inte har resurser
            att upptäcka fusk via sociala medier. Därför bör man både se över
            sanktioner av olika slag, både för förare och kunder, och hur
            man kan förändra synen på den svarta ekonomin hos allmänheten.
            Svarttaxiproblemet behöver mötas med såväl ökad kontroll som skärpta
            lagar. Samhällskontraktet är skört och behöver vårdas med eftertanke.
          </p>
          <p xml:id="i-5v8ZBNJGsZQQb8Ac5DU5k1">
            Regeringen bör skyndsamt återkomma med förslag om hur man ska
            komma till rätta med det växande problemet med svarttaxigrupper
            på sociala medier och andra platt­formar. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-uoQhwRDUjfDRKvP7o3T12">
            4 Körkortsfrågor
          </head>
          <head type="h2" xml:id="i-2MMiH28taEGzmHrQ3qH5sW">
            4.1 Vidta åtgärder mot fusk vid körkortsprov
          </head>
          <p xml:id="i-7AzbyZRphaCuTw1hFbscqH">
            Fusk vid körkortsprov har blivit ett allt vanligare problem.
            Vid det teoretiska körkorts­provet kan det t.ex. gå till så att
            teknisk utrustning såsom små kameror och hörsnäckor smugglas in
            och någon utanför hjälper till att svara på frågorna. Det förekommer
            också att någon annan än den som ska ta körkortet gör provet på
            plats med hjälp av falskt id, vilket även kan ske vid uppkörning.
            En bil kan skugga uppkörningsbilen och ha kontakt med den som
            kör upp via telefon/öronsnäcka. Det förekommer också hot, våld
            och mut­försök mot provförrättare. Varianterna är många och det
            har uppstått en marknad där körkort mer eller mindre säljs. Detta
            är naturligtvis ett problem, dels för provförrättarnas arbetsmiljö
            och möjligheter att genomföra sitt uppdrag, dels innebär det att
            personer som inte har uppfyllt kriterierna för att få körkort
            får tillåtelse att framföra fordon på våra vägar, vilket äventyrar
            trafiksäkerheten och innebär fara för dem själva och andra. Menar
            vi allvar med nollvision för skadade och döda i trafiken måste
            detta åtgärdas.
          </p>
          <p xml:id="i-RStdz3CFGeKayMSqLohbrZ">
            Trafikverket har infört åtgärder för att minska fusket men man
            kommer fortfarande på fuskare, nya metoder hittas och mörkertalet
            är sannolikt stort. Hade man kommit åt metoderna och regelmässigt
            kommit på fuskarna så hade inte marknaden funnits kvar. Konsekvenserna
            för personer som blir påkomna med fusk och de som tillhandahåller
            fusket är obefintliga.
          </p>
          <p xml:id="i-Uu7Jkv5r6yAkAyGbR5mohj">
            Regeringen uppdrog i september åt Transportstyrelsen att överväga
            lämpliga åtgär­der som kan bidra till att motverka illegal verksamhet
            i samband med trafikutbildning samt fusk vid prov för förarbehörigheter
            eller yrkesbehörigheter på väg. Uppdraget redovisades till regeringen
            i september 2020 med förslag på ett antal olika åtgärder. Rapporten
            har varit ute på remiss, men regeringen har inte gått vidare med
            en proposi­tion. Vi välkomnar regeringens åtgärder mot svarta
            körskolor, men anser att fler åtgär­der behöver vidtas mot fusk
            vid körkortsprov.
          </p>
          <p xml:id="i-YNgysPom6HsZbJW1Lqnmkt">
            Regeringen bör skyndsamt återkomma med skarpa förslag för att
            motverka fusk vid körkortsprov. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-7rn3r8ajGeavBrST7vVy29">
            4.2 Förbättra utbildningen för körkort för A-traktorer och mopedbilar
          </head>
          <p xml:id="i-Q1ejNcqPyGFphCfpSDMXph">
            A-traktorer och mopedbilar har blivit allt populärare fordon.
            Speciellt mopedbilar är mycket osäkra ur ett trafiksäkerhetsperspektiv.
            Det finns också en hel del problem kopplade till A-traktorer och
            deras framförande. Båda fordonen kräver ett moped­körkort, och
            en A-traktor kan även framföras med traktorkörkort. Utbildningen
            för mopedkörkort innehåller inte specifika delar för framförandet
            av A-traktorer och moped­bilar utan fokuserar på mopeder, inte
            minst i de praktiska delarna. Vänsterpartiet anser att utbildningen
            bör utvidgas så att alla som befinner sig på våra vägar har adekvat
            ut­bildning. Tranportstyrelsen bör göra en översyn av sina föreskrifter
            gällande utbildning för mopedkörkort och genomföra förändringar
            för att täcka behoven av en utbildning som innefattar mopedkörkort
            och A-traktor-körkort. Finner man att det är lämpligt kan dessa
            fordon fordra en egen körkortskategori, men även kostnaden för
            körkortstagarna och de praktiska möjligheterna för körkortsskolorna
            bör tas i beaktande. Ett sådant kör­kort skulle t ex kunna erhållas
            genom en påbyggnad på mopedkörkortet, så att huvud­delen av kursen
            kan hållas med tillräckligt många deltagare.
          </p>
          <p xml:id="i-MSf1PmbMc5q6VQhfkKuHKD">
            Regeringen bör ge Transportstyrelsen i uppdrag att göra en översyn
            av körkorts­utbildningen för mopedbilar och A-traktorer och genomföra
            ändringar i sitt regelverk för att åtgärda de brister som finns.
            Detta bör riksdagen ställa sig bakom och ge reger­ingen till känna.
          </p>
          <head type="h2" xml:id="i-L9BSpFeDdrZjKNWctnRJzc">
            4.3 Inför komplement till sanktioner vid fortkörning och annan
            vårdslöshet i trafiken
          </head>
          <p xml:id="i-CcpuFGmCzYk4vr87Yfa9j2">
            För en hög trafiksäkerhet på våra vägar krävs säkra förare som
            inte tar risker och som har ett ansvarsfullt beteende i trafiken,
            håller avstånd, anpassar hastigheten, undviker aggres­siv körning
            och farliga omkörningar. Forskarna talar om tre typer av felbeteenden:
            med­vetna felhandlingar, misstag och rutinfel. Man har funnit
            att det är medvetna felhandling­ar som utgör huvudorsaken till
            trafikolyckor. Det kan exempelvis handla om att man kör för fort,
            gör en olämplig omkörning eller kör trots alkohol eller andra
            droger i kroppen.
          </p>
          <p xml:id="i-Kgy21mZepKBBLk9Pa5zucv">
            Den som gör medvetet fel har ofta en övertro på sig själv som
            förare och anser sig kunna bemästra bilen även i en svår situation.
            Personen anser att hen inte behöver skäm­mas över beteendet och
            överskattar fördelarna och underskattar riskerna. Det kan också
            vara svårt för individen att ändra sitt beteende eftersom personen
            ofta inte inser att det är ett problem.
          </p>
          <p xml:id="i-Pm6txcxhNDTTRFhZa39aCm">
            Eftersom böter varken korrigerar inställning eller beteende utan
            enbart är en påföljd som svider mer för vissa än för andra behöver
            vi undersöka om man kan sätta in andra åtgärder för att förare
            ska lära sig att undvika ett beteende som utsätter dem själva
            och andra för fara. En sådan åtgärd för att komma tillrätta med
            felaktigt beteende och med­vetna felhandlingar kan vara kurser
            och utbildningar för förare som har blivit dömda för vårdslöshet
            i trafik, överskridit hastighetsbegränsningar eller begått andra
            trafikförseel­ser med syfte att påverka deltagarnas attityder
            och medvetenhet om sitt körsätt. Den här typen av kurser och utbildningar
            används och har använts i flera länder. I exempelvis Storbritannien
            finns det sedan 2007 en nationell kurs i hastighetsmedvetenhet,
            National Speed Awareness Course (NSAC), som ger goda resultat.
            Syftet med NSAC är att upp­muntra och underlätta för deltagarna
            att följa hastighetsbegränsningar, vilket bl.a. sker genom att
            utmana deras attityder till fortkörning, öka medvetenheten om
            deras val av hastighet och förse dem med verktyg för att förändra
            deras beteende. Tanken är att del­tagarnas ändrade körbeteende
            i sin tur ska leda till ökad säkerhet i trafiken med färre och
            mindre allvarliga olyckor. Kursen behandlar olika aspekter av
            fortkörning, t.ex. förarnas motiv, konsekvenser och hur de ser
            på sitt eget ansvar.
          </p>
          <p xml:id="i-CeCTUXnLJduMsWEKBc9UpN">
            Vid ett införande av den här typen av riskmedvetandeutbildning
            vore det lämpligt att börja i liten skala med kontinuerlig utvärdering
            och utveckling av verksamheten för att utforma ett bra och effektivt
            program innan man inför det nationellt.
          </p>
          <p xml:id="i-UiF222XUSwhXmbcms3o5oQ">
            Regeringen bör utreda möjligheten att som komplement till böter
            och/eller indraget körkort införa en utbildning där den som kör
            vårdslöst lär sig ett nytt beteende. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-RxKYib7T8vn4d8ex5GLPJa">
              Jessica Thunander (V)
            </item>
            <item xml:id="i-RjuwnjxB3rC3f3ZQBijHah">
              Hanna Gunnarsson (V)
            </item>
            <item xml:id="i-4aSWBA6wuj9CTcLeAFDQAV">
              Jens Holm (V)
            </item>
            <item xml:id="i-8upfN2LTNCCMsPkvwX2ge4">
              Lotta Johnsson Fornarve (V)
            </item>
            <item xml:id="i-9TTs8xedMfDMt1MtHey8Uq">
              Yasmine Posio (V)
            </item>
            <item xml:id="i-VxVFDekkV2okbD9srtbckx">
              Elin Segerlind (V)
            </item>
            <item xml:id="i-17EH4Typ6b997Snndzx5BG">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
