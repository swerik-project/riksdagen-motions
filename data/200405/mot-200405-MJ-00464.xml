<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_464/mot_200405_MJ_464-0001.pdf"/>
      <pb facs="riksdagen-motions-pdf/data/200405/mot_200405_MJ_464/mot_200405_MJ_464-0001.pdf"/>
      <div type="motHeader" xml:id="i-STkxgp2E37MXrmnNCgA9UY">
        <div type="motTitle" xml:id="i-TxMNgNZwuoUHvrh4HBLQ1G"/>
        <div type="motSubmissionInfo" xml:id="i-8uznPmVTsUz7FRGk7mfrkV"/>
      </div>
      <div type="motBody" xml:id="i-5QJwTD7JGYUPpXe31vEF7P">
        <div xml:id="i-XbXZedzvbTnBSPU4RZYwbq">
          <p xml:id="i-L3jAAMt3JKcuUvrodM3y9r">
            2004/05 mnr: MJ464 pnr: s45219
          </p>
          <p xml:id="i-3UxfsMdXDJjAUGzbEfydKG">
            Motion till riksdagen 2004/05:MJ464
          </p>
          <p xml:id="i-7b8ygM84JnUVCwjGYQ5ZCN">
            av Sören Wibe och Lars Lilja (s)
          </p>
          <p xml:id="i-REw2tHJ2K4gBspkxAvgirL">
            Ökat inflytande för länsstyrelserna över lokala miljöfrågor
          </p>
          <p xml:id="i-QakgDDB5SXz93AiZNRJMex">
            Förslag till riksdagsbeslut
          </p>
          <p xml:id="i-DqXH1UYbdV8uWfCPY2Dtyc">
            Riksdagen tillkännager för regeringen som sin mening vad i motionen
            anförs om ökat lokalt inflytande över lokala miljöproblem.
          </p>
          <p xml:id="i-B2TCxYkdvG5tpyD2TQtb8m">
            Motivering
          </p>
          <p xml:id="i-NUbwcnoi482BaxAkpiUQCp">
            Många miljöproblem är utpräglat lokala. Det gäller exempelvis
            buller som inte i någon mening drabbar andra än dem som hör ljudet
            i fråga. Det gäller även utsläpp till luft och vatten som stannar
            lokalt och inte i något avseende sprids till det omgivande landet.
            Samtidigt gäller att kännedom om lokala förhållanden vad avser
            inverkan på miljön (av något) oftast är störst på den lokala nivån.
            Hur stor olägenhet som orsakas till exempel av bullret från en
            flygplats eller en viss vägdragning kan oftast bedömas bättre
            av berörd länsstyrelse än av Naturvårdsverket i huvudstaden. Trots
            dessa uppenbara förhållanden så sker mycket av styrning av hanteringen
            av lokala miljöproblem centralt, framförallt av Naturvårdsverket.
            Några aktuella exempel på detta är tillståndsgivning för flyg
            och snöskotrar i fjällen. Här vill nu Naturvårdsverket strama
            upp reglerna med hänvisning till olika miljömål, bland annat målet
            om en tyst fjällmiljö. Enligt många bedömare på lokal nivå är
            dock Naturvårdsverkets problembeskrivning överdriven och regelskärpningen
            onödig ur saklig, miljömässig, synpunkt. Alldeles oavsett sakläget
            är det emellertid önskvärt, av demokratiska och sakliga skäl,
            att beslut som handlar om lokala miljöproblem i större utsträckning
            än nu handhas på lokal nivå. Då det gäller exempelvis villkoren
            för vattenskotrar i Stockholms skärgård är det rimligt att dessa
            fastställs av Länsstyrelsen i Stockholm, naturligtvis inom de
            ramar som regering och riksdag bestämt i sin lagstiftning. Och
            lika rimligt är det att Länsstyrelsen i Norrbotten fastställer
            de konkreta villkoren för flyg och (snö-) skoterfärder i
          </p>
          <pb facs="riksdagen-motions-pdf/data/200405/mot_200405_MJ_464/mot_200405_MJ_464-0002.pdf"/>
          <p xml:id="i-AS2jMSjbqwtKDF1j37htWt">
            2004/05:MJ464
          </p>
          <p xml:id="i-Nvur9u3iyP8arVtaX4VbA3">
            de norrbottniska fjällen, även här givetvis inom ramen för gällande
            miljölagstiftning. Med hänvisning till ovanstående vill vi att
            riksdagen uttalar att det är önskvärt med ett större lokalt inflytande
            över hanteringen av lokala miljöproblem. Regeringen bör göra en
            översyn av myndighetsuppgifterna inom miljöområdet, syftande till
            att ge ett större utrymme för lokal detaljstyrning. Mer konkret
            kan översynen undersöka i vad mån myndighetsuppgifter som nu utförs
            centralt av Naturvårdsverket kan överflyttas till länsstyrelserna
            eller annan lokal myndighet.
          </p>
          <p xml:id="i-V4ZaAAtbAT1GiTaGRi1qCu">
            Stockholm den 29 september 2004
          </p>
          <p xml:id="i-V1zWzAnizsKeEkeCG8nfUw">
            Sören Wibe (s) Lars Lilja (s)
          </p>
        </div>
      </div>
    </body>
  </text>
</TEI>
