<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02063">
  <teiHeader>
    <fileDesc>
      <titleStmt>
        <title>En kvalitativ cancervård i framkant</title>
        <author corresp="i-9P5NZaksQybZxn8tBxUxvh">av Carina Ståhl Herrstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2063 av Carina Ståhl Herrstedt m.fl. (SD)</title>
          <idno type="rdwebb">HB022063</idno>
          <rs type="number">2063</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022063/text</ref>
          <ref type="dokument_url_html">https://data.riksdagen.se/dokument/HB022063</ref>
          <ref type="dokumentstatus_url_xml">https://data.riksdagen.se/dokumentstatus/HB022063</ref>
          <ref type="pdf">https://data.riksdagen.se/fil/99E1E8DB-E0B3-4916-A237-AB18C3933CDE</ref>
          <ref type="docx">https://data.riksdagen.se/fil/F3CCDECD-85BB-4025-AA99-F0AFEACDA2DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WLJ45Vu97dH5RRxPjsFvqm" type="signed"/>
        <correspContext corresp="i-WLJ45Vu97dH5RRxPjsFvqm">
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-2HFQhchqUWZTJKFYz4PjBu"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-5oduG8QMG77k7EmSin3qEJ" type="submitted">
          <date when="2023-10-05"/>
          <time when="11:19:56"/>
        </correspAction>
        <correspAction xml:id="i-7YWmiHTC6BHyguVdUrn16t" type="reviewed">
          <date when="2023-10-05"/>
          <time when="14:28:32"/>
        </correspAction>
        <correspAction xml:id="i-2mqe3fq9dH46SjLoKLpQKu" type="referred">
          <date when="2023-10-17"/>
        </correspAction>
        <correspAction xml:id="i-Th5YcBQX8fDXhEFs9E9ZFN" type="assigned">
          <date when="2024-04-04"/>
          <time when="09:14:12"/>
        </correspAction>
        <correspContext corresp="i-Th5YcBQX8fDXhEFs9E9ZFN">
          <ref type="assignedTo">Socialutskottet</ref>
        </correspContext>
        <correspAction xml:id="i-FC6Aratsc1tbhbxf4937N1" type="behandlas_i"/>
        <correspContext corresp="i-FC6Aratsc1tbhbxf4937N1">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2avgJ3miBYR4uv6CKTGbZ1" type="behandlas_i"/>
        <correspContext corresp="i-2avgJ3miBYR4uv6CKTGbZ1">
          <ref type="uppgift">2023/24:SoU16</ref>
          <ref type="ref_dok_id">HB01SoU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU16</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XGAcrTsTsXwh1Txch6MWDc" type="behandlas_i"/>
        <correspContext corresp="i-XGAcrTsTsXwh1Txch6MWDc">
          <ref type="uppgift">2023/24:UbU15</ref>
          <ref type="ref_dok_id">HB01UbU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU15</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2063 av Carina Ståhl Herrstedt
          m.fl. (SD) En kvalitativ cancervård i framkant
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XEruuBruxyZg6FLuMgjRqn">
            Förslag till riksdagsbeslut
          </head>
          <list>
            <item xml:id="i-8bXf9dTDJyM3cywJaaAgrK" sortKey="Yrkande 1">
              Riksdagen ställer sig bakom det som anförs i motionen om att
              regeringen bör överväga att det ska bli obligatoriskt att även
              kalla kvinnor över 74 år till mammografi och tillkännager detta
              för regeringen.
            </item>
          </list>
          <list>
            <item xml:id="i-EEfTJ7QGyx6AdR1gcT8gz9" sortKey="Yrkande 2">
              Riksdagen ställer sig bakom det som anförs i motionen om att
              regeringen bör verka för ökade kunskaper om riskfaktorer och riskmodeller
              för att kunna identifiera kvinnor med hög risk för bröstcancer
              och tillkännager detta för regeringen.
            </item>
          </list>
          <list>
            <item xml:id="i-NA3WosUoBea9CyhxqJsyX" sortKey="Yrkande 3">
              Riksdagen ställer sig bakom det som anförs i motionen om att
              regeringen i arbetet med att utveckla cancervården bör ta i beaktande
              det som framförs om mammografiscreening och kvinnors brösttäthet
              och tillkännager detta för regeringen.
            </item>
          </list>
          <list>
            <item xml:id="i-4d4t2v7yxMjk21AFZwJXia" sortKey="Yrkande 4">
              Riksdagen ställer sig bakom det som anförs i motionen om att
              regeringen bör se över den övre åldersgränsen om 65 år för kvinnors
              rätt att delta i screeningprogrammet för livmoderhalscancer och
              tillkännager detta för regeringen.
            </item>
          </list>
          <list>
            <item xml:id="i-K9Eqz3RPNGUC4b2eT2Rbuo" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för att introducera fler nationella screeningprogram
              och tillkännager detta för regeringen.
            </item>
          </list>
          <list>
            <item xml:id="i-XJxiWiQGBbyojBFAsZa57H" sortKey="Yrkande 6">
              Riksdagen ställer sig bakom det som anförs i motionen om att
              regeringen bör se över hur regionerna kan ges bättre förutsättningar
              att bedriva cancerforskning och tillkännager detta för regeringen.
            </item>
          </list>
          <list>
            <item xml:id="i-Af89qUdXKVWgNuBvrEt51c" sortKey="Yrkande 7">
              Riksdagen ställer sig bakom det som anförs i motionen om att
              regeringen bör arbeta för att stärka det hälsoförebyggande arbetet
              för att motverka cancer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Hy3nXSmuM1fSrKnCKHhigD" type="h1">
            Motivering
          </head>
          <p xml:id="i-DjHDiz8n3e1twboM1KXviB">
            Cancer är en av de vanligaste dödsorsakerna i Sverige och det
            finns omkring 200 olika cancersjukdomar i världen. År 2021 insjuknade
            68 810 personer i cancer. Av dessa var 32 795 kvinnor och 36 015
            män. Bland kvinnor är bröstcancer den absolut vanligaste formen,
            medan det bland män är prostatacancer som drabbar flest, men även
            hudcancer är en av de vanligaste cancerformerna.
          </p>
          <p xml:id="i-W5AwqYXGgArn2gBEyZwWz5">
            Sverige har kommit långt inom cancerområdet och ligger i framkant
            när det gäller forskning, men mycket finns kvar att göra. För
            att förebygga cancer är det preventiva arbetet med att arbeta
            hälsoförebyggande otroligt viktigt, samtidigt som kunskapen om
            riskfaktorer behöver bli mer lättillgänglig.
          </p>
          <p xml:id="i-Q1v81yEuvERjDs2GpgB9NE">
            För att kunna förebygga dödsfall och hitta tumörer hos de som
            drabbas krävs att Sverige fortsätter vara ett föregångsland inom
            forskningsområdet och i att testa nya metoder. Screeningprogram,
            kallelser och ökad allmänkunskap i samhället är viktiga nyckelfaktorer
            för ett välmående och friskt Sverige.
          </p>
          <head xml:id="i-3zQUC1ghqBUAV25meJo4NU" type="h2">
            Tidöavtalet
          </head>
          <p xml:id="i-FcpH5F8R6iUvGqJHQAVedU">
            Tidöavtalet är en överenskommelse mellan Sverigedemokraterna,
            Moderaterna, Kristdemokraterna och Liberalerna. Inom avsnittet
            för hälso- och sjukvården finns en skrivelse om att cancervården
            och barncancervården ska utvecklas och förbättras. Särskilda satsningar
            ska göras på vården och eftervården och i det rehabiliterande
            arbetet.
          </p>
          <p xml:id="i-LvsKThZXvELQEhj8Xh8C81">
            Även om svensk cancervård är i framkant skiljer den sig markant
            mellan regionerna. Inom bröstcancervården är skillnaderna oroväckande
            stora sett till andel patienter med den vanligaste formen av spridd
            bröstcancer som påbörjade rekommenderad behand­ling. Under 2022
            var andelen som påbörjade rekommenderad behandling i Norrbotten
            2 procent, medan den i Halland var 100 procent.
          </p>
          <p xml:id="i-8FrkGe8yYpmthoZmNW1bKm">
            Även inom prostatacancer skiljer sig vården markant mellan regionerna
            och vänte­tiden på operation efter misstanke om cancer kan enligt
            det nationella prostatacancer­registret vara så stor som 81 till
            260 dagar beroende på var i landet du bor.
          </p>
          <p xml:id="i-95j9rX7spjDfATtMk6Z76j">
            För att minska de regionala skillnaderna och skapa en patientsäker,
            jämlik och nära vård i hela landet har samarbetspartierna inom
            ramen för Tidöavtalet slutit viktiga överenskommelser om en ökad
            statlig styrning, utvecklad sjukvård i lands- och glesbygd och
            en ökad samverkan i regionerna. Detta bland annat med en nationell
            vårdförmedling av var tider för olika behandlingar i olika regioner
            finns tillgängligt. Detta kommer samarbetspartierna aktivt arbeta
            med under mandatperioden. Inom Tidö lyfter samarbetspartierna
            att cancervården och barncancervården ska utvecklas och förbättras
            och eftervård och rehabilitering lyfts särskilt. Utöver detta
            är partierna överens om att se över cancerstrategin.
          </p>
          <head xml:id="i-9wnKQaPWQUpR77rEijTXUd" type="h2">
            Erbjud mammografi till kvinnor över 74 år
          </head>
          <p xml:id="i-FCbrGPQqC6gHD4mfAiijRX">
            Bröstcancer är kvinnors vanligaste cancersjukdom och cirka 20
            kvinnor insjuknar varje dag. Sjukdomen drabbar framför allt medelålders
            och äldre personer. Chansen att bli botad från bröstcancer har
            ökat de senaste årtiondena, och det beror främst på att allt fler
            fall upptäcks tidigt och att behandlingsmetoderna blivit bättre.
            Varje år kallas 1 050 000 kvinnor mellan 40 och 74 år till mammografiundersökning.
            850 000 (81 procent) screenas. Cirka 8 000 kvinnor diagnostiseras
            med bröstcancer och hos cirka 60 procent har tumören upptäckts
            tack vare mammografin.
          </p>
          <p xml:id="i-YSFnVMNysxGLBzJ964gv8f">
            Cancerfonden påpekar att cancer även drabbar kvinnor över 74
            år, men att dessa kvinnor i nuläget inte erbjuds mammografi. Under
            2014 rapporterades 1 986 fall av bröstcancer hos kvinnor över
            75 år. För att öka även äldre kvinnors deltagande i mammografi
            är det självklart att kvinnor över 74 år ska få genomgå kostnadsfri
            screening för att upptäcka bröstcancer. Sverigedemokraterna anser
            att det bör bli obligatoriskt att erbjuda mammografi även till
            kvinnor som är äldre än 74 år.
          </p>
          <head xml:id="i-Dtda2rC2kTzVm2hVUT6jiq" type="h2">
            Brösttätheten och mammografiscreening
          </head>
          <p xml:id="i-VWU9XQiGtQVfYkbVPdnPDR">
            I Sverige har omkring 40 procent av kvinnorna mellan 40 och 74
            år täta bröst och omkring tio procent har mycket täta bröst.
          </p>
          <p xml:id="i-8FBjuX3PAEubYFUkSzzwdV">
            Sverigedemokraterna menar att vi behöver ökade kunskaper om riskfaktorer
            och riskmodeller för att kunna identifiera kvinnor med hög risk
            för bröstcancer. Studier framhåller att bland annat rökvanor,
            alkoholvanor och familjehistoria bör vara kända för att möjliggöra
            en relevant riskbedömning.
          </p>
          <p xml:id="i-WvL3WyJaNSLwofPdj3NFBa">
            En vanlig mammografi är inte alltid effektiv i det avseendet
            att upptäcka cancer i täta bröst. Det bör således analyseras vilka
            metoder som är bäst lämpade för att hitta cancer i täta bröst.
            Exempelvis är ultraljud, tomosyntes, kontraförstärkt mammografi
            och magnetkamera effektiva och mer optimala alternativ. Sverigedemokraterna
            anför att kvinnor i samband med mammografin bör få vetskap om
            sina brösts täthet. Vidare ser vi det som angeläget att rutinerna
            för mammografiscreening som varit standard i 30 år nu ses över
            för att ta ett ytterligare steg för att förhindra bröstcancer.
            Dessutom behöver kunskap och information kring brösttäthet och
            dess riskfaktorer stärkas inom professionen.
          </p>
          <head xml:id="i-42TLkCaNexgMtCMtbdpaFm" type="h2">
            Screening av livmoderhalscancer för kvinnor över 65 år
          </head>
          <p xml:id="i-3LZ8ShWEQjQpUdnu1AQGhW">
            Omkring 32 000 kvinnor får årligen besked om cellförändringar,
            och närmare 550 kvinnor insjuknar i livmoderhalscancer. Bland
            kvinnor i åldern 15–45 år är livmoder­halscancer den näst vanligaste
            cancerformen och cirka 160 kvinnor avlider årligen på grund av
            denna cancerform. I Sverige kallas alla kvinnor i åldern 23–49år
            till screening vart tredje år, och kvinnor i åldern 50–64 vart
            sjunde år. Kvinnor över 65 år kallas således inte alls idag. Sverigedemokraterna
            vill att den övre åldersgränsen ses över så att även kvinnor som
            passerat 65 år blir kallade till screening av livmoderhalscancer,
            så kallad cellprovtagning.
          </p>
          <head xml:id="i-MBXkVyrkGAJ3jDVNeHhawM" type="h2">
            Prostatacancer
          </head>
          <p xml:id="i-Pq5Z6wdFdRcYNYVjqwp46X">
            Prostatacancer är Sveriges vanligaste cancersjukdom och drabbar
            främst äldre män över 70 år, men kan även drabba yngre. Cancerformen
            är svår att upptäcka tidigt eftersom den ofta inte ger några symptom
            alls i ett tidigt stadium. Däremot är det likt de flesta cancersjukdomarna
            större chans att den kan botas ju tidigare man upptäcker den,
            och det pågår ett arbete med att se över och utveckla metoderna
            för att kunna upptäcka farliga tumörer. Ofta upptäcks prostatacancern
            genom PSA-test som är ett blodprov som enkelt kan tas via en vårdcentral.
          </p>
          <p xml:id="i-WhNGEKA86rCcFXrQ6fo243">
            Omkring 10 000 män per år drabbas av prostatacancer och viss
            ärftlighet kan finnas. Sverigedemokraterna anser att regeringen
            bör arbeta för att alla män över 50 år ska kallas till PSA-prov
            och att de som har två eller flera släktingar som tidigare haft
            prostatacancer bör kallas redan från 40 år. Genom förebyggande
            insatser kan vi rädda liv.
          </p>
          <head xml:id="i-WNFWdtgv5dt6HonfgNKeQu" type="h2">
            Utöka antalet screeningprogram
          </head>
          <p xml:id="i-A2yPEtg1CoUdmsWGfd9HAx">
            För att uppnå en lyckad behandling krävs tidiga insatser. Idag
            upptäcks en tredjedel av all cancer i ett tidigt stadium och därför
            måste vården kontinuerligt arbeta med att upptäcka och identifiera
            sjukdomar så tidigt som möjligt. De svenska satsningarna på regelbundna
            kallelser till mammografi och cellprovtagning har lett till en
            minskad dödlighet i bröstcancer och livmoderhalscancer, och därför
            ska dessa typer av screening­åtgärder där symptomfria individer
            undersöks i förebyggande syfte utökas.
          </p>
          <p xml:id="i-6TepcV2t6KGnEpDcucKjwv">
            En viktig satsning är således att introducera fler nationella
            screeningprogram, såsom prostatacancerscreening. Regeringen bör
            därför se över möjligheten att introducera fler screeningprogram
            och ta det i beaktande i det fortsatta arbetet med att utveckla
            cancer­vården i Sverige.
          </p>
          <head xml:id="i-MmQ4v9cm8UdmGS6c8iTbgK" type="h2">
            Bättre möjligheter för regionerna att bedriva cancerforskning
          </head>
          <p xml:id="i-1gNH5hvbjpRMBxTAQGjne">
            Sverige har länge legat i framkant inom cancerområdet, med allt
            från cancerdiagnos till behandling och rehabilitering. Vi menar
            att det är viktigt att vi fortsätter vara ett föregångsland och
            att vi testar nya evidensbaserade metoder. Här spelar forskningen
            en viktig roll.
          </p>
          <p xml:id="i-SVA4WMaGgTqepkTgwMCEEh">
            Den nationellt finansierade forskningen fungerar relativt väl
            i Sverige, men det är av stor vikt att även den regionala forskningen
            som sker på sjukhus av exempelvis sjuk­sköterskor fortgår. Det
            är trots allt här forskning om det preventiva arbetet och den
            kvalitativa omvårdnaden och rehabiliteringen kan göra skillnad.
            Sverigedemokraterna menar att regionerna behöver ges bättre möjligheter
            att prioritera forskning och här ser vi att en nationell styrning
            är viktig.
          </p>
          <head xml:id="i-J9grK45XkoysegXLPTsmhc" type="h2">
            Ett stärkt hälsoförebyggande arbete
          </head>
          <p xml:id="i-SixdJY28Lo9TT7WdM723a4">
            Sverige har goda kunskaper om många riskfaktorer som kan öka
            förekomsten av ohälsa och att någon drabbas av cancer. Exponering
            av sol, rökning, övervikt och stillasittande har påvisats ha en
            negativ påverkan på kroppen och öka risken att utveckla olika
            cancer­former. Det är därför särskilt viktigt att de redan kända
            positiva effekterna, som rörelse, hälsosamma matvanor och näringsrikt
            innehåll, prioriteras inom samhällets alla verk­samheter. Ett
            minskat intag av halvfabrikat bör vara ett mål i sig. Samhällets
            aktörer, däribland skolan, bör arbeta med att barn ska ges rörelse
            och frisk luft.
          </p>
          <p xml:id="i-L5fexxBfirPiRbMuXWqynf">
            Rökningens hälsorisker är också väl kända, och trots det börjar
            de flesta som röker redan i tonåren. Det är dock ett faktum att
            rökningen minskat i Sverige; trots det är det ett fortsatt stort
            hälsoproblem och omkring 6 000 personer i Sverige drabbas årligen
            av cancer till följd av rökning och fem av tio dör till följd
            av rökningen.
          </p>
          <p xml:id="i-e9DRWuWUjGa2eNhrNmbjx">
            Sverigedemokraterna anser att hälsoarbetet bör stärkas i hela
            landet för en välmående och frisk befolkning.
          </p>
        </div>
        <div type="motSignatures">
          <list>
            <item xml:id="i-PMNP2viz3TS9pGFyhy63v4" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-BN2Ue2EXKanfkQMk68ArXj" who="i-2HFQhchqUWZTJKFYz4PjBu">
              Carita Boulwén (SD)
            </item>
            <item xml:id="i-3SoA4bYBocF8SNLzs9U8BT" who="i-8fLDFKe7DukdiZtVTQStKM">
              Angelica Lundberg (SD)
            </item>
            <item xml:id="i-SZCYqpZQG6HosdZQmsdijz" who="i-Vk3BD1VwPAAm9tVnGHJL8B">
              Mona Olin (SD)
            </item>
            <item xml:id="i-P2UxvwsoJQe6hxWwMLvtQi" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
            <item xml:id="i-JwWSspKE7GQBut1C3dGgKz" who="i-Uq8cgRMrRNcxY3QYetppCT">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
