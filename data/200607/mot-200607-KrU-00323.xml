<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00323">
  <teiHeader>
    <fileDesc>
      <titleStmt>
        <title>Kultur i vården</title>
        <author corresp="i-H7qdW9GRQn7LaQ2UGGAvYC i-LTkvffvSGHR2x1MzTuvQom">av Kerstin Lundgren och Solveig Ternström (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kultur i vården</title>
          <idno type="rdwebb">GU02Kr323</idno>
          <rs type="number">Kr323</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr323/text</ref>
          <ref type="dokument_url_html">http://data.riksdagen.se/dokument/GU02Kr323</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr323</ref>
          <ref type="doc">http://data.riksdagen.se/fil/F5D111E7-B039-4037-94FF-AC0471A378A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LTkvffvSGHR2x1MzTuvQom</idno>
            <name>Solveig Ternström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EihS9vafVSniFEdhthtrVC" type="signed"/>
        <correspContext corresp="i-EihS9vafVSniFEdhthtrVC">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-LTkvffvSGHR2x1MzTuvQom"/>
        </correspContext>
        <correspAction xml:id="i-91aXsLEAcgDqkXzAGcvVFQ" type="referral">
          <date when="2006-11-07"/>
        </correspAction>
        <correspAction xml:id="i-5cY3EqQhfsd6vzpRACZQdv" type="dismissal">
          <date when="2006-11-07"/>
        </correspAction>
        <correspAction xml:id="i-HPBBBAv14Yvifbatxt9B36" type="numbering">
          <date when="2006-11-02"/>
        </correspAction>
        <correspAction xml:id="i-62aZTCNdBmMuhjfu9QpZPw" type="submission">
          <date when="2006-10-31"/>
        </correspAction>
        <correspAction xml:id="i-RAue3EXapQXFahfHVSMGur" type="transfer">
          <date when="2006-10-31"/>
        </correspAction>
        <correspAction xml:id="i-C4yVJQEdQSQ3mUkUDfouxk" type="assigned"/>
        <correspContext corresp="i-C4yVJQEdQSQ3mUkUDfouxk">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QvL8CPsDH8cAiqeXiDcXhr" type="motBody">
        <div xml:id="i-GzZ6m8cfFSeTMes9Yci8QG" type="motProposal" subtype="förslag">
          <head xml:id="i-6QfQM9aXC1XMEGWAEHov4d">
            Förslag till riksdagsbeslut
          </head>
          <list xml:id="i-A2T6HhbxV4LRZV7n2BhMnY" style="ol">
            <item xml:id="i-GEjxQuq6VxcJqtEcTbxSa4">
              Riksdagen tillkännager för regeringen som sin mening vad i motionen
              anförs om vikten av att stimulera institutionsteatrar, fria teatrar
              och musikgrupper, museer m.fl. att stärka kulturen i vård och
              omsorg.
            </item>
            <item xml:id="i-Dv3rFuhKoC4DaGAHD1Whyu">
              Riksdagen tillkännager för regeringen som sin mening vad i motionen
              anförs om värdet av ett nationellt ansvar för kultur i vården
              och information i Norden.
            </item>
          </list>
        </div>
        <div xml:id="i-BLcVgeXkMXNGaGfctKjuTV" type="motContent">
          <head xml:id="i-5YZkt9o6TWDt8xm9RrSpvM" type="h1">
            Kultur i vården
          </head>
          <head xml:id="i-MQAg5DLYxJ7vmeszj8PvNK" type="h1">
            Inledning
          </head>
          <p xml:id="i-WEmmLex98d3nNAU4cibCkF">
            Forskningsprogrammet Kultur i vården visavi vården som kultur
            har bedrivits av Stockholms läns landsting under två femårsperioder,
            19941998 och 20012005. Det initierades av framlidne landstingsrådet
            Knut Nilsson och har genomförts i politisk enighet som ett samarbete
            mellan Stockholms läns landsting, Stockholms läns museum och Karolinska
            Institutet. SLL har bekostat forskningen, länsmuseet har fört
            in kulturen och KI har gett legitimitet till denna nya forskningsnisch.
            Forskningen är tvärvetenskaplig och har sammanfört naturvetenskap
            och humaniora. Karakteristiskt är samverkan mellan ämnesområden
            såsom dans, musik, konst, litteratur och hortikultur med medicin,
            psykologi, psykiatri, pedagogik, omvårdnad, etnologi och socialantropologi.
            Programmen har utvärderats.
          </p>
          <head xml:id="i-QK5p9yndkfKQ5WTJz2bjLE" type="h1">
            Utvärderingar 1997 och 2005
          </head>
          <p xml:id="i-JLiCaro3KWEE7gz9TTx8UZ">
            Professor Lennart Levi skrev i sin utvärdering 1997 om det första
            programmet Kultur i vården visavi vården som kultur: Sammanfattningsvis
            vill jag konstatera att projekten haft såväl samhälls- som inomvetenskaplig
            relevans. Forskningsprogrammet har som en viktig bieffekt haft
            att öka medvetenheten om betydelsen av här aktuellt forskningsområde,
            öka forskarsamhällets kompetens inom detta område, och det till
            relativt låg kostnad och skapa ett bättre utgångsläge för kommande
            forskning inom detta gebit. Många av forskarna kommer från medellånga
            vårdutbildningar utan etablerad forskartradition. Forskningsprogrammet
            har bidragit till att nya sådana traditioner etablerats. Jag anser
            att forskningsprogrammet Kultur i vården visavi vården som kultur
            är synnerligen värdefullt och värt fortsatt stöd.
          </p>
          <p xml:id="i-2xutH7vXAwPLWypuLogPjM">
            Docent Peter Währborg skrev i sin utvärdering av det andra forskningsprogrammet
            2005: Forskningsprogrammet har nu avverkat sin andra period. Det
            är ett välskött, ambitiöst och nyskapande initiativ som resulterat
            i att flera forskare, men också engagerade yrkesutövare, beretts
            möjlighet att utveckla ny och angelägen kunskap om kulturens värde
            för vården. Ett initiativ som detta är därför inte ett bland andra
            för att förstärka och finansiera forskning. Det är ett annorlunda
            initiativ som rekryterar nya människor till forskning och som
            låter vardagskulturen upplyftas till viktig vetenskap. Vi anser
            att detta forskningsprogram spänner över vida fält som sammantaget
            är en viktig del i den långsiktiga hållbara samhällsutvecklingen
            där bota, lindra, trösta fortfarande är viktigt i vård och omsorg,
            men där berika, besjäla, befrämja upplyfts till värdefull vetenskap.
          </p>
          <head xml:id="i-GRexgmyzfUyRCWEQZKVy3A" type="h1">
            Spridning av resultat
          </head>
          <p xml:id="i-PAUDUME3JB5dEfqTkTFkmN">
            Resultaten från forskningsprogrammen, med totalt 70 slutförda
            projekt av ca 100 samverkande forskare, har förts ut i landet
            i rapporter, i artiklar i vetenskapliga tidskrifter m.fl. och
            via årliga konferenser eller seminarier. År 2000 startade SLL
            Nätverket Kultur i vården i Sverige med i dag ca 16 samverkande
            landsting samt ett antal kommuner. Genom denna breda satsning
            på kultur och vård från SLL har hela landet kunnat dra nytta av
            denna forskning och vågat satsa på lokala projekt med impulser
            från forskningsprogrammet. Utanför Sverige har detta inspirerat
            de nordiska länderna, Japan och Australien m.fl., som dragit nytta
            av forskningen för egna satsningar utifrån olika forskningsprojekt
            eller utifrån forskningsprogrammets organisation och tvärvetenskaplighet.
          </p>
          <head xml:id="i-XCTDKfzmr5uQn3GLthvqVw" type="h1">
            Ett nationellt ansvar för att befästa och sprida forskning med
            hälsofrämjande innehåll
          </head>
          <p xml:id="i-TXeLCdJS9knZNqRQDSPiWF">
            Forskningen har visat att denna nisch är central för att få hälsofrämjande
            upplevelser med kultur inom vårdsektorn, och i synnerhet inom
            äldrevården. Den har befäst att vi kan nå många fler genom uppsökande
            kulturverksamhet. Både friska och sjuka behöver nås av kultur
            för mental påfyllning och därmed bättre hälsopotential.
          </p>
          <p xml:id="i-VmmCd5YRtuuJb68fbHguoQ">
            Mot denna bakgrund är det nu angeläget att regeringen verkar
            för att säkerställa att de insatser som gjorts kommer ännu flera
            till del och att utvecklingen av Kultur i vården kan fortsätta.
            Det kan ske på väldigt många olika sätt. Det kan ske via kulturarbetare,
            där såväl institutionsteatrar som fria teatrar och musikgrupper
            m.fl. kan delta som via museer e.d. som i sin pedagogiska verksamhet
            använder samlingar även på landets vårdinstitutioner. Här är det
            också viktigt att uppmärksamma mångkulturens betydelse. Det finns
            också starka skäl att med vunna resultat föra ut denna forskning
            så att den får nationellt erkännande. Det skulle kunna ske på
            olika sätt, t.ex. i form av nationella konferenser inom området.
          </p>
          <p xml:id="i-4an3zuax1zhmXtxA3jrRas">
            Regeringen bör vidare i kommande regleringsbrev till Socialstyrelsen
            m.fl. säkerställa att de får ansvar för att utveckla och hålla
            samman representanter för kultur i vården på nationell och nordisk
            basis och medverka till att informera om och sprida nya resultat.
          </p>
        </div>
        <div xml:id="i-9KC69MyiRd6d5qjtJNUxfC" type="motSignatures">
          <list xml:id="i-HVgSGdCh83jJUKtJrQrVt2">
            <item xml:id="i-8QZD5xu8hvgF5QnARzZU1V" who="i-H7qdW9GRQn7LaQ2UGGAvYC">
              Kerstin Lundgren (c)
            </item>
            <item xml:id="i-WepPAcECosd3oav7tzemSX" who="i-LTkvffvSGHR2x1MzTuvQom">
              Solveig Ternström (c)
            </item>
          </list>
        </div>
      </div>
    </body>
  </text>
</TEI>
