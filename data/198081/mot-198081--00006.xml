<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00006">
  <teiHeader>
    <fileDesc>
      <titleStmt>
        <title>med anledning av proposition 1980/81:5 om ändring i läkemedelsförordningen</title>
        <author>av Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:5 om ändring i läkemedelsförordningen</title>
          <idno type="rdwebb">G4026</idno>
          <rs type="number">6</rs>
          <ref type="dokument_url_text">http://data.riksdagen.se/dokument/G4026/text</ref>
          <ref type="dokument_url_html">http://data.riksdagen.se/dokument/G4026</ref>
          <ref type="dokumentstatus_url_xml">http://data.riksdagen.se/dokumentstatus/G4026</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6xHt6es9ESgdzd4S46NKBH" type="signed"/>
        <correspContext corresp="i-6xHt6es9ESgdzd4S46NKBH">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__6/mot_198081__6-001.pdf"/>
      <fw xml:id="i-YavywRGeUvnL9CgY8WvZeP">
        Motion 1980/81:6
      </fw>
      <div xml:id="i-PLyeCEioXwHtth3CW2a2UT" type="motHeader">
        <div xml:id="i-MCedaThihS5W3ZHdqjmcU9" type="motTitle"/>
        <div xml:id="i-9X2YL7NuRtRuCQszK4ZPC4" type="motSubmissionInfo"/>
      </div>
      <div xml:id="i-KADcy4TU7Z52mssbhqhr5S" type="motBody">
        <div xml:id="i-SAgiH1M46y2KYmFQF3D97h">
          <p xml:id="i-PtiBjYqX79vqhLqw5Bmf1K">
            av Gunnar Biörck i Värmdö med anledning av proposition 1980/81:5
            om ändring i läkemedelsför- ordningen
          </p>
          <p xml:id="i-Be8ifC7nb8WR25NQRZk3UY">
            Regeringens proposition 1980/81:5 om ändring i läkemedelsförordningen
            är föranledd av den omständigheten att veterinärmedicine doktor
            Elis Sandberg i Aneby i åratal tillverkat ett kalvbrässextrakt
            och mot gällande lag och trots laga dom fortsatt att med injektion
            av detta extrakt, kallat THX. behandla ett betydande antal patienter.
            Saken har varit före i riksdagen upprepade gånger och visat sig
            svårhanterlig, varför den hänskjutits till flera utredningar,
            senast utredningen om naturmedel för injektion (SOU 1979:2). Utredningen
            har, liksom en tidigare utredning i saken, konstaterat att ingenting
            tyder på att THX är ett medicinskt verksamt preparat. Antalet
            rapporterade biverkningar är dock mindre än man möjligen haft
            anledning att vänta sig av en läkemedelsframställning utan iakttagande
            av sedvanliga sterilitetskrav. Möjligen kan detta bero på en ospecifik
            stimulans av immunförsvaret. Utredningen har ansett den nuvarande
            THX-situationen otillfredsställan- de och anser att patienter
            som tror på naturmedel i injektion skall kunna få sådana injicerade
            av legitimerade läkare, som hos socialstyrelsen ansökt om särskilt
            tillstånd härför. Någon läkemedelsrabatt föreslås icke utgå på
            dessa preparat. Någon särreglering för THX anses ej böra ifrågakomma,
            men THX bör anses omfattas av den föreslagna lagstiftningen. Hälsovårdsministern
            har i sin föredragning i huvudsak följt utredningens förslag.
            I lagförslaget uppdras åt socialstyrelsen att meddela föreskrifter
            om tillverkning och märkning av samt handel med sådana varor.
            Injektioner får göras dels av personer som är behöriga att utöva
            läkaryrket, dels av annan, som därtill erhåller socialstyrelsens
            medgivande. I sak innebär propositionen att regeringen föreslår
            riksdagen att låta socialstyrelsen frisläppa injektionspreparat
            som icke tillverkats, prövats eller kontrollerats på sätt som
            är föreskrivet för läkemedel med bevisad verkan, och att såväl
            läkare som icke-läkare skall kunna få rätt att ge sådana injektioner.
            Det är svårt att förstå att kraven på medel utan bevisad verkan
            skall sättas lägre än på sådana med bevisad verkan och än mera
            att registrerade specialiteter, som vid senare prövning icke visat
            sig verksamma, dras in, medan naturmedel som redan från början
            bedömts som icke verksamma, får kvarbli på marknaden. Det framgår
            också av propositionen att flertalet medicinskt sakkunniga instanser
            avstyrker förslaget. Endast medicinska fakultetsnämnden i Linköping
            intar en annan ståndpunkt, i det
          </p>
          <p xml:id="i-KBX3HVzBvzqKkLXMo4WJGi">
            1 Riksdagen 1980/81. 3 saml. Nr 6-7
          </p>
          <p xml:id="i-YRaLVNH4b1Ht1s3mKrhzp3">
            Mot. 1980/81 6-7
          </p>
          <pb facs="riksdagen-motions-pdf/data/198081/mot_198081__6/mot_198081__6-002.pdf"/>
          <fw xml:id="i-63yEDy7qXN8nYR2WXFNYkb">
            Mot. 1980/81:6 2
          </fw>
          <p xml:id="i-MWrC4PDcoikuPdArLTcjbo">
            man tydligen anser att envar själv bör ha rätt att bespruta sig
            med vad han önskar — så ock med THX — om han eller hon därvid
            icke besvärar sjukvårdsorganisationen i landet. THX-frågan har
            många aspekter. En är den svårhanterliga situation som uppstår,
            när en medborgare med stöd av en viss folklig opinion sätter sig
            upp mot gällande lag och myndigheterna inte vågar eller vill tillse
            att brottet beivras och dess upprepande förhindras. Detta är situationen
            i fråga om THX. För att undgå en icke önskad konfrontation har
            man hållit saken på is och undersökt möjligheterna att i stället
            anpassa lagstiftningen på sådant sätt att ett rakt ställningstagande
            skulle kunna undgås. Genom medgivandet att ifrågavarande medel
            ej visat sig verksamt har man erkänt att det saknas reella skäl
            för den föreslagna lagstiftningen. Skälen anges vara ”humanitära”
            men kunde med samma rätt betecknas som opportunistiska. Utredningen
            har föreslagit att någon särlagstiftning för THX inte bör ske,
            och föredraganden har här följt utredningen. Detta är beklagligt.
            Det hade varit möjligt att, med en öppen och ärlig bekännelse
            till ett partipolitiskt neutralt men på allmän psykologisk opportunism
            baserat ställningstagande, göra en ”lex THX” avsedd att täcka
            Sandbergs återstående verksamma tid, utan att samtidigt släppa
            fältet fritt för allsköns utländska humbugpreparat, vilkas enda
            merit är att de inte har någon verkan, och utan att göra det möjligt
            även för andra än läkare att bedriva geschäft med sådana. Men
            härutöver tillkommer vissa nya omständigheter. I mitt anförande
            i THX-debatten i kammaren den 1 december 1976 framhöll jag bl.a.
            följande:
          </p>
          <p xml:id="i-3G1ErBF1Z88ZebQA5NSKef">
            En förberedande utredning av läget på forskningsfronten har emellertid
            givit vid handen, att det är mindre troligt att tymusextrakt kan
            ha någon specifik klinisk effekt annat än vid tillstånd, där det
            i det enskilda fallet kan visas att tymuskörtelns funktion är
            otillräcklig. Sådana tillstånd finns, men de är inte vanliga.
            Forskning, som bl. a. pågår i Förenta staterna, Frankrike och
            Israel. har lett till framställning av väsentligt renare och bättre
            definierade tymuspre- parationer än THX, däribland polypeptiderna
            tymosin och tymopoetin. De biologiska effekterna av dessa är emellertid
            icke entydiga. och utvärderingen förefaller bl. a. därför komplicerad.
            Starka skäl talar emellertid för att framtida kliniska studier
            över tymuspreparat inte bör göras med THX utan i stället med sådana,
            senare utvecklade preparat, som fyller sedvanliga framställningskrav
            och som kan definieras innehållsmässigt.
          </p>
          <p xml:id="i-DbHU2yDsqrBgW35gYmeRm1">
            Under de fyra år som förflutit sedan detta yttrades har den internationella
            tymusforskningen raskt breddats och även fullföljts på djupet.
            Jag har under hand fått tillgång till en ännu ej publicerad aktuell
            översikt över hela detta fält, skriven av kända forskare inom
            området. Man har nu identifierat ett antal olika ämnen i tymus
            och kunnat renframställa och i vissa fall även syntetisera dem,
            och man har därigenom kunnat studera definierade substansers biologiska
            verkningar på djur och människor — bl. a. vid s. k. autoimmuna
            sjukdomar och cancer. Biologiska effekter på immunsystemet
          </p>
          <pb facs="riksdagen-motions-pdf/data/198081/mot_198081__6/mot_198081__6-003.pdf"/>
          <fw xml:id="i-9Pmn4JK4gsyrCPmWWQ6kou">
            Mot. 1980/81:6 3
          </fw>
          <p xml:id="i-R7K6q3EzpJgrfuZ5n3fhZD">
            har därvid klart påvisats, medan skadliga bieffekter knappast
            iakttagits. I vilken utsträckning de ifrågavarande substanserna
            kan medföra bot vid dessa allvarliga sjukdomstillstånd är f. n.
            icke möjligt att bedöma. men en i varje fall temporär bättring
            har iakttagits i åtskilliga fall, och den kliniska prövningen
            fortgår på bred front. Mot denna bakgrund förefaller mig det rimligaste
            vara att i stället för en generell lagstiftning med oöverskådliga
            konsekvenser — i första hand på naturmedelssidan men sekundärt
            säkert också för de reguljära läkemedlen — åstadkomma en temporär
            och till THX begränsad undantagslag. i avvaktan på att den medicinska
            forskningen och läkemedelsindustrin kan tillhanda- hålla tymuspreparat,
            med bevisad verkan på specifika indikationer, som kan fylla den
            svenska läkemedelslagstiftningens krav. En helt annan aspekt av
            THX-frågan, som tagits av Linköpings medicinska fakultetsnämnd,
            är onekligen envars rätt att själv för eget bruk begagna naturmedel,
            som saknar objektivt påvisbar verkan, avsett att intagas på ena
            eller andra sättet, utan hinder av statlig reglering. Denna fråga
            torde dock behöva prövas närmare men skulle möj
          </p>
          <p xml:id="i-GP6HWRMM7F2PGo1s6WCGHJ">
            ligen kunna innebära en avreglering av en begränsad del av de
            samhälleliga förbudsföreskrifterna, vilka är många nog ändå. Åberopande
            det anförda hemställs att riksdagen med avslag på proposition
            1980/81:5 antar följande förslag till lag om injektion av tymusextrakt
            (THX):
          </p>
          <p xml:id="i-KuQrV8PdTqwarknMPbX4vr">
            18 Av veterinärmedicine doktor Elis Sandberg framställt tymusextrakt
            (THX) får — utan hinder av annan lagstiftning och på vederbörandes
            egen risk —- injiceras på person, som söker vård på av Sandberg
            anordnad mottagning, vilken för ändamålet insynats av vederbörande
            länsläkare.
          </p>
          <p xml:id="i-LnNBch5hHpcq2jj7wEjRSQ">
            28 Detta tillstånd gäller intill dess renade och kemiskt identifierade
            substan- ser ur tymus — eller motsvarande syntetiska produkter
            — med bevisad verkan godkänts av socialstyrelsen.
          </p>
          <p xml:id="i-Ny3DNjQoKdwV7mnzrG1Huc">
            Denna lag träder i kraft den 1 juli 1981.
          </p>
          <p xml:id="i-4yL2whbeiZ563wXcsAPrvK" type="date">
            Stockholm den 13 oktober 1980
          </p>
          <p xml:id="i-XBZZw6P4EyRm6kVU8K1EGD" type="signatureBlock">
            G. BIÖRCK (m) i Värmdö
          </p>
        </div>
      </div>
    </body>
  </text>
</TEI>
