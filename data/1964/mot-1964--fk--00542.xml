<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00542">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__542/mot_1964__fk__542-001.pdf"/>
      <fw xml:id="i-CfmQRDc4eazsy8NosWTfZH">
        14 Motioner i Första kammaren, nr 542 år 1964
      </fw>
      <div xml:id="i-H2oE2iAVqxcX5x7Q1tqiyp" type="motHeader">
        <div xml:id="i-MUVQgTVfRawUv79KXoPFp3" type="motTitle"/>
        <div xml:id="i-7KM48gN83Hy7i8k3wBT9JA" type="motSubmissionInfo"/>
      </div>
      <div xml:id="i-4xPJiAVVAPH7vfXfjSh6gx" type="motBody">
        <div xml:id="i-BVh1bMV1yqYbc9pawUFDLZ">
          <p xml:id="i-6ecVkz4jXtE2uhsnzqUFSS">
            Nr 542
          </p>
          <p xml:id="i-9HUX5YeBWVgXhnQHASXmT6">
            Av herrar Holmberg och Virgin, om försäljning till allmänheten
            av statens aktier i LKAB, m. m.
          </p>
          <p xml:id="i-WsJ9eKWhm2sPQpUnWMonig">
            (Lika lydande med motion nr 655 i Andra kammaren)
          </p>
          <p xml:id="i-DqoJR7UkPAT8ZcG4PjHUZ7">
            I ett demokratiskt samhälle är det av allra största betydelse
            att engagera de enskilda människorna i samhällsekonomien och stimulera
            deras intresse för ekonomiska frågor. Inget bättre sätt härför
            finns än ett direkt personligt deltagande i näringslivet. Av uppenbara
            skäl är det främst i egenskap av anställda och som egna företagare
            de allra flesta människor får sin vikti- gaste kontakt med det
            ekonomiska livet. Därutöver är emellertid en med- bestämmanderätt
            över produktionsmedlen det bästa sättet för de anställda att skapa
            denna kontakt och detta intresse. Det är därför vår övertygelse,
            att så många människor som möjligt bör stimuleras att skaffa sig
            egendom och särskilt att som ägare till aktier och andelar i ekonomiska
            föreningar deltaga i företagandet. Ett vitt spritt ägande är i
            själva verket en grundförutsätt- ning för ett demokratiskt samhälle
            som vårt med dess väsentligen på fri företagsamhet byggda ekonomi.
            Av olika anledningar har dock staten kommit att driva en alltmer
            omfat- tande ekonomisk verksamhet. När motiven härför varit fiskala
            eller varit speciellt betingade, såsom på televäsendets område,
            har skälen också varit starka för helägda statliga företag. Dessa
            arbetar inte med ett vinstsyfte av det slag som de privatägda
            företagen i konkurrens med varandra arbetar för. Flera av de statliga
            företagen, t. ex. Sveriges kreditbank, LKAB, Statens reproduktionsanstalt,
            Assi, Statsgruvor, Karlskronavarvet m. fl. arbetar emellertid
            med klart uttalat vinstsyfte och i den speciella privata företags-
            formen, aktiebolagsformen. I dessa fall är det enligt vår mening
            otillfreds- ställande dels att företagen är statligt helägda,
            dels också att riksdagen, som på svenska folkets vägnar tillskjutit
            aktiekapitalen, icke får en fortlöpande noggrann årsredovisning
            för verksamhet och resultat av det slag, som pri- vata företagsstyrelser
            lämnar till sina bolagsstämmor. Inte heller kan riks- dagen genom
            egna representanter uppträda på dessa företags bolagsstäm- mor,
            utan detta är helt förbehållet Kungl. Maj:t. Riksdagens egna verk,
            riksbanken och riksgäldskontoret, lämnar däremot noggranna redogörelser
            för sin verksamhet och blir föremål för dechargebehandling. Enligt
            vår me- ning är det sistnämnda ett riktigt förfaringssätt och
            borde i tillämpliga delar tjäna som mönster för de statliga i
            vinstsyfte arbetande företagen.
          </p>
          <pb facs="riksdagen-motions-pdf/data/1964/mot_1964__fk__542/mot_1964__fk__542-002.pdf"/>
          <fw xml:id="i-CtufdBk3HMctaYjoMFU982">
            Motioner i Första kammaren, nr 542 år 1964 15
          </fw>
          <p xml:id="i-QSzcREyJZESZAfg7vgavK">
            Statliga företag bör inte stå i en särställning i något hänseende.
            Dessa företag bör om möjligt heller inte vara helt och hållet
            statsägda, utan en icke alltför ringa minoritet av deras aktier
            bör utbjudas till försäljning till allmänheten. Härför vill vi
            anföra som skäl bl. a., att företagen själva har ett direkt intresse
            av att en så stor allmänhet som möjligt följer deras före- havanden,
            övervakar deras skötsel och värderar deras resultat, att delägar-
            skapet sprides till så många människor som möjligt, att förståelsen
            för före- tagsamhetens problem fördjupas och att benägenheten
            att taga risker vid placering av sparmedel uppmuntras hos människor,
            som känner förtroende för staten och här har staten som majoritetsdelägare.
            Utan att en närmare utredning av hela denna problemställning kommer
            till stånd, vill vi dock med nedanstående undantag inte påyrka
            omedelbara åtgärder, men vi hem- ställer, att en sådan utredning
            utan dröjsmål igångsättes. Det statliga malmbolaget Luossavaara-Kiirunavaara
            aktiebolag är ett företag, som sedan gammalt arbetat i vinstsyfte
            och efter privatekonomiska grunder. Därutinnan har dess bättre
            ingen annan ändring inträtt sedan staten inlöste större delen
            av de privatägda aktierna än att företaget fjär- mats från det
            direkta intresse, som en tämligen stor allmänhet i södra och mellersta
            Sverige trots allt hade för detta företag och för utvecklingen
            i norra Norrbotten. Vi anser det angeläget att åtminstone i någon
            utsträck- ning söka återknyta banden mellan företaget och ett
            större antal människor och förordar därför att en minoritetspost
            aktier till ett nominellt belopp av 228 milj. kr. försäljes till
            marknadsmässig emissionskurs. Staten bör be- hålla majoriteten
            av aktierna. Med hänsyn till ovissheten om möjligheterna att placera
            aktierna i mark- naden på en gång i denna stora omfattning, utan
            att kursen tryckes ned, förordar vi att försäljningen får ske
            över ett antal år. För budgetåret 1964/65 föreslår vi en tranch
            av nominellt 50 milj. kr. Aktierna bör utges i låg valör av nominellt
            50 kr., och med hänsyn till önskvärdheten av aktiernas spridning
            på så många händer som möjligt bör inköpsrätten begränsas till
            40 aktier per person. Valordningen bör utformas genom Kungl. Maj:ts
            försorg så, att inflytande tillförsäkras minoriteten vid tillsättning
            av styrelse och revisorer. Under åberopande av det anförda hemställes,
            att riksdagen måtte 1. i skrivelse till Kungl. Maj:t anhålla om
            utredning av formerna för de i vinstsyfte drivna statliga företagens
            re- sultatredovisning för riksdagen, riksdagens representation
            och rösträttsutövning vid nämnda företags bolagsstämmor samt lämpliga
            former för försäljning av aktier i statliga företag utöver försäljningen
            av aktier i LKAB, varvid sär- skilt beaktas att sådana former
            för aktieförsäljningen ord- nas, som garanterar en bred spridning
            av aktierna bland
          </p>
          <pb facs="riksdagen-motions-pdf/data/1964/mot_1964__fk__542/mot_1964__fk__542-003.pdf"/>
          <fw xml:id="i-GTDC7AcFPSDe2CtE6PgAXs">
            16 Motioner i Första kammaren, nr 542—543 år 1964
          </fw>
          <p xml:id="i-GhyYeKSgAC8eNsSs2RkXJJ">
            allmänheten och som kan vara ägnade att främja det lång- siktiga
            sparandet; 2. besluta att av statens till ca 479 milj. kr. uppgående
            in- nehav av aktier i LKAB aktier till ett nominellt belopp av
            228 milj. kr. skall erbjudas allmänheten i valörer på 50 kr. per
            aktie till en marknadsmässig emissionskurs, varvid sär- skilt
            tillses att köpare av lägre antal aktier skall äga förtur vid
            överteckning och att en bred spridning av aktieköpen bland allmänheten
            vinnes; 3. besluta att under budgetåret 1964/65 utbudet av aktier
            bestämmes till nominellt 50 milj. kr.; samt 4. bemyndiga Kungl.
            Maj:t att vidtaga de förberedelser som emissionen erfordrar, varvid
            särskilt bör beaktas vad i motionerna anförts i fråga om valordning
            för bolaget.
          </p>
          <p xml:id="i-CXYjinNf4TTwVKfdXr5aCR" type="date">
            Stockholm den 26 januari 1964
          </p>
          <div xml:id="i-TPSAwX9fQnTQvP6s2q3pxj" type="signatureBlock">
            <list xml:id="i-X3MUzByMmDz93CfnKeakns">
              <item xml:id="i-4ng2cuCxmzgmkErnn3aGG6" who="unknown" type="signature">
                Yngve Holmberg G Ivar Virgin
              </item>
            </list>
          </div>
          <p xml:id="i-JbLDRatHh4JKVFjFMmnbkp">
            Nr 543
          </p>
          <p xml:id="i-3ysNoTm7mp5VMKFHfKvPhV">
            Av herr Lundström m. fl., angående semester- och fritidsfrågor.
            (Lika lydande med motion nr 665 i Andra kammaren)
          </p>
          <p xml:id="i-DC1Rk4hYkMXKhYVAHwrckj" type="date">
            Stockholm den 26 januari 1964
          </p>
          <div xml:id="i-QSsx2iWtiMsaMsZiWszs92" type="signatureBlock">
            <list xml:id="i-4JAhNtaR45RYdu31EcK3st">
              <item xml:id="i-ScEo9wTzWMc9aMSsL1KnkS" who="unknown" type="signature">
                Birger Lundström Axel J Andersson Rudolf Boman
              </item>
            </list>
          </div>
          <p xml:id="i-CGJsYs5CM3TGUJFQbc1NYv">
            Nils B. Hansson Ruth Hamrin-Thorell Per Jacobsson
          </p>
          <p xml:id="i-MFdpKNVxicHXzzByJQBUGM">
            ESSELTE AB, STHLM 64 412122
          </p>
        </div>
      </div>
    </body>
  </text>
</TEI>
