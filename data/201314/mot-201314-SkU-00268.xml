<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00268">
  <teiHeader>
    <fileDesc>
      <titleStmt>
        <title>Alkohol och folkhälsa</title>
        <author corresp="i-6NzqsXjPzSi4BTz8BKo1Rg i-24CbHNwsRznss4Yas6HseU">av Christer Winbäck och Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkohol och folkhälsa</title>
          <idno type="rdwebb">H102Sk268</idno>
          <rs type="number">Sk268</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk268/text</ref>
          <ref type="dokument_url_html">http://data.riksdagen.se/dokument/H102Sk268</ref>
          <ref type="dokumentstatus_url_xml">http://data.riksdagen.se/dokumentstatus/H102Sk268</ref>
          <ref type="doc">http://data.riksdagen.se/fil/96DA33EB-49DF-42A0-8335-956F7A2D9E65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XxntVvL9kz7Fwr8ryXzuVP" type="signed"/>
        <correspContext corresp="i-XxntVvL9kz7Fwr8ryXzuVP">
          <note type="signatory" corresp="i-6NzqsXjPzSi4BTz8BKo1Rg"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction type="numbering" xml:id="i-FQ3wjyYarg5MrCT51yS961">
          <date when="2013-10-02"/>
        </correspAction>
        <correspAction type="submission" xml:id="i-LMLcknMZjQ8wThiRucrszG">
          <date when="2013-10-02"/>
        </correspAction>
        <correspAction type="transfer" xml:id="i-8oVPr5AuHi54XrPvyU9qcw">
          <date when="2013-10-02"/>
        </correspAction>
        <correspAction type="assigned" xml:id="i-f3Z53bbUPMfygDmiMUo1b"/>
        <correspContext corresp="i-f3Z53bbUPMfygDmiMUo1b">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UyZ6N76dgQhd6YpGpKr11S">
            Förslag till riksdagsbeslut
          </head>
          <list style="ol">
            <item xml:id="i-HYT5SFgYL5LvC6EWXeMHvt">
              Riksdagen tillkännager för regeringen som sin mening vad som
              anförs i motionen om att i EU uppmärksamma folkhälsoaspekten i
              alkoholfrågan. 1
            </item>
            <item xml:id="i-4S6xG18Xgc2XiESuZ7uwLD">
              Riksdagen tillkännager för regeringen som sin mening vad som
              anförs i motionen om att verka för att införselkvoterna för alkohol
              sänks till en nivå som kan anses rimlig för privat bruk.
            </item>
            <item xml:id="i-UY8VaRppQufVJkZYBeFj4V">
              Riksdagen tillkännager för regeringen som sin mening vad som
              anförs i motionen om att verka i EU för en gemensam höjning av
              minimiskatterna på alkohol.
            </item>
            <item xml:id="i-L7U42FVutwdDw9oeT6Syye">
              Riksdagen tillkännager för regeringen som sin mening vad som
              anförs i motionen om vikten av att tullen och polisen har tillräckliga
              resurser för att kunna stoppa den illegala försäljningen av alkohol.
              2
            </item>
          </list>
          <p xml:id="i-GY2WhyT7UunKezhQW8AhNv">
            1 Yrkande 1 hänvisat till SoU.
          </p>
          <p xml:id="i-Da5sftA6VVnmDA765exEEj">
            2 Yrkande 4 hänvisat till JuU.
          </p>
        </div>
        <div type="motContent">
          <head type="h1" xml:id="i-TYM9bAwxJEYmQV5vLcq79N">
            Motivering
          </head>
          <p xml:id="i-3Uz8pWakoUhp3XnyMDjhW9">
            Alkoholen kostar samhället 160 miljarder kronor årligen enligt
            de beräkningar som nationalekonomen Anders Johnson gjort. Där
            ingår bl.a. produktionskostnader (ca 32 miljarder kronor), produktionsbortfall
            (ca 87 miljarder kronor), sjuk-, social- och kriminalvård (28
            miljarder kronor), egendomsskador (3 miljarder kronor) och förebyggande
            åtgärder (6 miljarder kronor).
          </p>
          <p xml:id="i-Y93qzNxs8ktaRKXStvTZFH">
            Ökade alkoholskador har kunnat avläsas bl.a. i trafiken, där
            alkoholrelaterade dödsolyckor ökat med över 50 procent sedan 1995.
            150 personer avlider varje år i alkoholrelaterade trafikolyckor.
          </p>
          <p xml:id="i-Jv1XwmCMqoVrC6sstiECc1">
            Det krävs ett uthålligt arbete för att minska alkoholrelaterade
            skador. Att redan som ung få ett alkoholberoende kan föra med
            sig stora sociala, hälsomässiga och ekonomiska konsekvenser.
          </p>
          <head type="h2" xml:id="i-CMDNHtaN9BKmpwubNsHSgz">
            Införseln av alkohol
          </head>
          <p xml:id="i-UFStsST1WH1f1FYqiHeTAT">
            Så sent som 1998 drack svenskarna drygt 8 liter ren alkohol per
            person och år. I år beräknas konsumtionen hamna på runt 10 liter,
            vilket är en ökning med nästan 30 procent. Det finns ett direkt
            samband mellan ökad konsumtion och ökade alkoholproblem, och det
            har sedan 1998 noterats ett kraftigt ökat antal fall av alkoholförgiftning.
            En bidragande orsak till konsumtionsökningen är att införselkvoterna
            för alkohol höjts till orimliga nivåer – 230 liter per person
            och resa för personligt bruk. Det är i praktiken fri införsel
            av alkohol eftersom utökad kvot dessutom kan erhållas för speciella
            tillfällen.
          </p>
          <p xml:id="i-8Mc4Rcxi2tUxrL48xXm5Uh">
            Regeringen bör i EU göra ytterligare ansträngningar för att få
            acceptans för en restriktiv alkoholpolitik genom att bl.a. föra
            in folkhälsoaspekten och verka för att införselkvoter mellan länderna
            i EU sänks till en nivå som kan anses rimlig för privat bruk och
            aktivt söka internationella allianser för att gemensamt verka
            för att i EU minska alkoholkonsumtionen. Detta bör riksdagen ge
            regeringen till känna.
          </p>
          <p xml:id="i-X19krbuubCKztfccvYsayQ">
            Regeringen bör även i dessa sammanhang driva linjen om en gemensam
            höjd minimiskatt på alkohol inom EU. Detta bör riksdagen ge regeringen
            till känna.
          </p>
          <p xml:id="i-DPFi6eCcuw4MesLzpRpgCo">
            Den i praktiken fria införseln har inneburit att personer satsat
            på illegal alkoholförsäljning till framför allt ungdomar. Vid
            en mängd orter säljs numera alkohol från diverse skåp- och personbilar
            utan att polisen har resurser att ingripa. Detta är helt otillfredsställande.
            Det krävs att tull och polis har tillräckliga resurser för att
            kunna stoppa den illegala försäljningen av alkohol. Det krävs
            kraftiga polisiära åtgärder för att få bukt med langningen. Detta
            bör riksdagen ge regeringen till känna.
          </p>
          <head type="h2" xml:id="i-4N7X2ZSFUzpJ2g7gg7Rqa8">
            Ungdomars alkoholkonsumtion
          </head>
          <p xml:id="i-DVLiiCSuxo5W72AgDShAyR">
            Det har under en tid funnits alkoholblandad läskedryck som blivit
            mycket populär inte minst bland unga flickor. Det räknas formellt
            som öl och har fått karaktären av ungdomsdryck med 3,5 volymprocent
            alkohol. Problemet med sådant öl som från livsmedelsbutiker m.m.
            säljs till tonåringar har uppmärksammats många gånger, och det
            har också framkommit att alltför många affärer inte sköter åldersgränsen.
            Om affärsintressen kan framtvinga att alla slags alkoholdrycker
            med denna alkoholstyrka ska likabehandlas när det gäller försäljning
            i livsmedelshandeln kommer olika företag att ha utrymme att i
            vanliga butiker sälja starkare cider, alkoläsk och en rad andra
            produkter som ges en sådan alkoholstyrka att de blir berusningsmedel,
            där unga eller mycket unga människor är målgruppen för marknadsföringen.
          </p>
          <p xml:id="i-Rq7nvC4KrnGjVZcvf75b9Q">
            Unga dricker faktiskt mindre. Men de som dricker, dricker mer
            och bland dem har alkoholförgiftningarna fyrdubblats. Fortfarande
            dricker dock sex av tio ungdomar – ca 60 procent av alla niondeklassare
            – och många av dem dricker betydligt större mängder än tidigare.
            Alkoholförgiftningarna bland 15–19-åringar fyrdubblades från 1970-talet
            fram till 2006.
          </p>
          <p xml:id="i-WnTQPoU2s2ZmznhGeFrh8L">
            För att få bukt med alkoholmissbruket främst bland ungdomar krävs
            ett helt batteri av åtgärder. Informationens betydelse har ifrågasatts,
            varför det är viktigt att de informationsinsatser som görs verkligen
            når målgruppen på ett effektivt sätt. Förebilder från kändisvärlden
            har visat sig ha betydelse för de yngre åldrarna och borde kunna
            användas med framgång. Regeringen bör därför uppmuntra till riktade
            ungdomskampanjer i syfte att minska alkoholanvändningen.
          </p>
        </div>
        <div type="motSignatures">
          <list>
            <item xml:id="i-Rnw72HCAsQsM5YCaZubHNw">
              Christer Winbäck (FP)
            </item>
            <item xml:id="i-Udkfq8tMqWgo3Zk3yQLY5f">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
