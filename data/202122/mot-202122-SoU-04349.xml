<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04349">
  <teiHeader>
    <fileDesc>
      <titleStmt>
        <title>med anledning av prop. 2021/22:69 Fortsatt beredskap genom förlängd giltighet av covid-19-lagen och lagen om tillfälliga smittskyddsåtgärder på serveringsställen</title>
        <author corresp="i-NHqTsXnUVsZFg94vA6SKDr">av Acko Ankarberg Johansson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4349 av Acko Ankarberg Johansson m.fl. (KD)</title>
          <idno type="rdwebb">H9024349</idno>
          <rs type="number">4349</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024349/text</ref>
          <ref type="dokument_url_html">http://data.riksdagen.se/dokument/H9024349</ref>
          <ref type="dokumentstatus_url_xml">http://data.riksdagen.se/dokumentstatus/H9024349</ref>
          <ref type="docx">http://data.riksdagen.se/fil/248B315B-DED5-49CD-9EF1-8B15FE1775BB</ref>
          <ref type="pdf">http://data.riksdagen.se/fil/2427CDCB-DD96-47CC-990E-1417BF867D65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GxMiFHDpF85hpJgrkap3bS</idno>
            <name>Ulf Lönnberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-BLx4G3Pw1KBVxYfHSWi3UP"/>
        <correspContext corresp="i-BLx4G3Pw1KBVxYfHSWi3UP">
          <ref>Proposition 2021/22:69</ref>
        </correspContext>
        <correspAction xml:id="i-KJeMrCQVo9tyagfNkfG7ye" type="signed"/>
        <correspContext corresp="i-KJeMrCQVo9tyagfNkfG7ye">
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-GxMiFHDpF85hpJgrkap3bS"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction type="submitted" xml:id="i-AygenL8Y6rmtBMp73riP5o">
          <date when="2021-12-16"/>
          <time when="11:10:32"/>
        </correspAction>
        <correspAction type="reviewed" xml:id="i-KEpkMXDbrzW4YPnjSrcqxa">
          <date when="2021-12-16"/>
          <time when="18:31:44"/>
        </correspAction>
        <correspAction type="dismissed" xml:id="i-5h8Ch2HjVweiotEenpPFUG">
          <date when="2021-12-17"/>
        </correspAction>
        <correspAction type="referred" xml:id="i-Rh4yqw3Z2SwhmG9C1w2q1c">
          <date when="2021-12-20"/>
        </correspAction>
        <correspAction type="assigned" xml:id="i-EVKDsSb973yCCjLBx4ARvs">
          <date when="2022-10-12"/>
          <time when="11:12:08"/>
        </correspAction>
        <correspContext corresp="i-EVKDsSb973yCCjLBx4ARvs">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-8BqaLCFtK24yccDvptN3cd"/>
        <correspContext corresp="i-8BqaLCFtK24yccDvptN3cd">
          <ref type="uppgift">2021/22:SoU9</ref>
          <ref type="ref_dok_id">H901SoU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU9</ref>
          <ref type="ref_dok_titel">Fortsatt beredskap genom förlängd giltighet av covid-19-lagen och lagen om tillfälliga smittskyddsåtgärder på serveringsställen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4349 av Acko Ankarberg Johansson m.fl. (KD) med anledning av prop. 2021/22:69 Fortsatt beredskap genom förlängd giltighet av covid-19-lagen och lagen om tillfälliga smittskyddsåtgärder på serveringsställen</div>
      </div>
      <div type="motBody">
        <div type="motProposal" subtype="förslag">
          <head xml:id="i-D9Euyj95Vw6WNSZpitkvmi">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9DC1pH23oBu8bRFrKnBALC">
              Riksdagen ställer sig bakom det som anförs i motionen om att
              regeringen bör säkerställa ökad vaccinering, testning och smittspårning
              på ett lättillgängligt och uthålligt sätt i hela landet, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-NkKCeFWHY7ZHtwqwHLVnoM">
            Propositionens innehåll
          </head>
          <p xml:id="i-QjqjwFhvRehMVkr3LcySJg">
            Regeringen föreslår en förlängning av lagen om särskilda begränsningar
            för att för­hindra spridning av sjukdomen covid-19 (covid-19-lagen)
            och lagen om tillfälliga smitt­skyddsåtgärder på serveringsställen.
            Båda lagarna är tidsbegränsade till utgången av januari 2022.
          </p>
          <p xml:id="i-N86JWfyvDqiuMU2ALGBXKC">
            Eftersom det epidemiologiska läget är svårt att förutse och pandemin
            fortfarande pågår, talar det för att det finns behov av en fortsatt
            beredskap efter utgången av januari 2022. Regeringen föreslår
            därför en förlängning av lagarnas giltighetstid till utgången
            av maj 2022.
          </p>
          <p xml:id="i-MTPKWuhKzbjLCG3hUaY4De">
            Vissa ändringar görs i lagarna jämfört med de motsvarande lagar
            som har använts tidigare under pandemin. Ändringarna innebär bl.a.
            att bemyndigandena för regeringen att meddela föreskrifter om
            förbud eller nedstängning tas bort. Vidare föreslås en an­passning
            av kraven på smittskyddsåtgärder för serveringsställen till vad
            som gäller för de verksamheter som regleras av covid-19-lagen.
          </p>
          <head type="h1" xml:id="i-2fxjXYncsYczfTJvU3pCth">
            Kristdemokraternas inriktning
          </head>
          <p xml:id="i-LPz4uKvSp1u7amGCBN6SSH">
            Kristdemokraterna anser att en regering måste ha befogenheter
            att kunna agera vid en nationell kris för att säkra människors
            liv och hälsa. De åtgärder som vidtas måste dock vägas av mot
            relevanta intressen som exempelvis smittskydd, folkhälsa och mötesfrihet.
            En regering måste därmed vidta nödvändiga åtgärder tillsammans
            med en redovisning av vilka avvägningar som gjorts när exempelvis
            begränsningar införs. Att som reger­ingen har gjort åtskilliga
            gånger under covid-19-pandemin enbart redovisa att man gjort en
            ”samlad bedömning” räcker inte. Kristdemokraterna anser att det
            faktiska underlaget som ligger till grund för en regerings samtliga
            bedömningar och avvägningar bör redo­visas transparent. Det stärker
            befolkningens förtroende för och tillit till beslutsfattarna och
            de införda restriktionerna. En sund tillit är nödvändigt för att
            klara en kris eller annan slags påfrestning på samhället på bästa
            sätt.
          </p>
          <p xml:id="i-KodBQSM4v6gKyo3mNWwYTn">
            Den pandemi som drabbade Sverige tidigt under 2020 visade att
            befintlig lagstift­ning var otillräcklig, och regeringen tog därför
            sent omsider fram en tillfällig covid-19-lag. Covid-19-lagen och
            den tillfälliga serveringslagen, som trädde i kraft vid årsskiftet
            och har använts under 2021, har gjort det möjligt att fatta beslut
            om begränsningar på ett mer flexibelt sätt jämfört med de möjligheter
            som getts om exempelvis ordningslagen hade använts i stället.
            Men den tillfälliga covid-19-lagen innehåller också betydande
            möjligheter att inskränka såväl mötesfrihet som religionsfrihet
            och därför måste propor­tionaliteten alltid vägas av och redovisas
            om de mest ingripande åtgärderna används. Vidare måste en lag
            med så stora möjligheter att påverka människors liv ständigt prövas
            så att den inte finns till regeringens förfogande längre tid än
            nödvändigt. Riksdagen spelar därmed en viktig roll för att ständigt
            bedöma om lagen ska vara giltig eller bör upphävas.
          </p>
          <head type="h1" xml:id="i-AvSs4sPC4HV1Uzbg6SPHv8">
            Det aktuella läget
          </head>
          <p xml:id="i-EuMRJs4MdqkUdZEpgW5dSv">
            För närvarande ökar smittan om än från låga nivåer. Det är dock
            en påtaglig skillnad i smittläget, vilket i sig föranleder behov
            av att kunna vidta åtgärder eftersom ökningen kan leda till ökat
            behov av sjukvård och fler människor som tvingas stanna hemma
            från arbetet.
          </p>
          <p xml:id="i-V2qz7Exi4vRk9Xge7LnNvs">
            Det faktum att covid-19 leder till att människor behöver stanna
            hemma en tid för att bli friska eller för att risken att smitta
            andra ska klinga av medför att en situation med ett stort antal
            smittade personer påverkar inte bara människors privatekonomi
            utan också hela samhällsekonomin. Det i sig är ett skäl att vidta
            åtgärder som minskar smittan.
          </p>
          <p xml:id="i-VquKyvWVTLgJQxgpNFipL7">
            Sjukvården hade redan före pandemin ett tufft läge med ett lågt
            antal vårdplatser jämfört med övriga Europa. I kombination med
            en utbredd kompetensbrist har detta lett till långa vårdköer.
            När pandemin med kraft drabbade Sverige gjorde personalen inom
            såväl äldreomsorg som sjukvård en formidabel insats. De ställde
            om blixtsnabbt, och trots många oklarheter kring exempelvis skyddsutrustning
            och sena leveranser av den­samma gjordes en fantastisk insats.
            När pandemin klingade av något under sensommar­en 2020 påbörjades
            ett arbete med att hantera den vård som behövt skjutas upp. Men
            bara en kort tid därefter kom nästa våg av smitta och återigen
            behövde planerad vård skjutas fram. Detta medförde att belastningen
            på vård- och omsorgspersonal återigen sköt i höjden. Så har det
            fortsatt under 2021 och personalens tid för återhämtning har varit
            nästan försumbar. Det är i det perspektivet som uppgången av smitta
            nu ska bedömas. Klarar äldreomsorgen och sjukvården ytterligare
            en period av ökad belastning efter de år med extrema omständigheter
            som varit?
          </p>
          <p xml:id="i-G44veL2PfBGLCahnEGHzhc">
            De flesta har med glädje tagit emot erbjudandet om vaccinering
            och den möjlighet som öppnas att umgås mer som förr. Tack vare
            att allt fler har blivit vaccinerade har också belastningen på
            vården och omsorgen minskat, vilket var en förutsättning för att
            restriktionerna och begränsningarna kunde tas bort i början av
            hösten. Utifrån vetskapen att en hög vaccinationsgrad är en förutsättning
            för att hålla begränsningarna till ett mini­mum är det med oro
            vi konstaterar att erbjudandet om en påfyllnadsdos i höst inte
            ge­nomförs på bästa sätt överallt i landet. Oklarheter i kommunikationen
            mellan Folkhälso­myndigheten och Sveriges Kommuner och Regioner
            har försenat arbetet. Oklarheter kan självklart uppkomma, men
            då måste regeringen kliva in och ta ansvar och visa ledarskap
            för att säkerställa att beslutat erbjudande om grundvaccination
            och påfyllnads­dos eller -doser genomförs på ett tillfredsställande
            sätt i hela landet.
          </p>
          <p xml:id="i-CUCgXZE4ehzjRz5h98BNUG">
            Ökad vaccinering, testning och smittspårning är en grundförutsättning
            för att Sverige ska klara att begränsa spridningen av smittan
            till följd av coronaviruset.
          </p>
          <head type="h1" xml:id="i-H5i2Z7Fw9triLnbGdZb48g">
            Behövs en förlängning?
          </head>
          <p xml:id="i-QLVERknwmSe7nFX77WaSJZ">
            Kristdemokraterna krävde redan tidigare i höst att de mest ingripande
            åtgärderna avse­ende möjlighet till förbud och nedstängning skulle
            tas bort vid en förlängning av den tillfälliga covid-19-lagen.
            Vi välkomnar därför att regeringen i den aktuella propositio­nen
            har reviderat lagarna i linje med vårt krav och därmed gjort lagen
            mindre ingripande än den tidigare varit.
          </p>
          <p xml:id="i-QL5D8SS2nWXGu46GPFdEcc">
            Vidare ser vi positivt på att regeringen har beaktat att riksdagen
            kommer att vilja pröva lagarnas giltighet efter två månader och
            därför redan i propositionen meddelar att den kommer att lämna
            en skrivelse som möjliggör denna prövning. När de aktuella lagarna
            förlängdes en första gång genom beslut i riksdagen i september
            2021 tillfogade socialutskottet detta som ett krav riktat till
            regeringen – en åtgärd som gjorde att riks­dagen nyligen kunde
            pröva om lagarna skulle finnas kvar till utgången av januari 2022.
          </p>
          <p xml:id="i-B6ne8WAb2qeeBgpxFCh2Qx">
            Kristdemokraterna anser att de delar som nu ingår i propositionen
            är ändamålsenliga och bör godkännas av riksdagen. Vi vill samtidigt
            understryka att det är synnerligen an­geläget att följande som
            framgår av socialutskottets betänkande 2021/22:SoU8 beaktas. Utskottet
            betonade att regeringen i kommande skrivelse på ett bättre sätt
            än tidigare måste redovisa de åtgärder som den har vidtagit tillsammans
            med sin inställning till lagarnas fortsatta giltighetstid. Utskottet
            skrev då vidare att det förutsätter, med avseen­de på den proportionalitetsbedömning
            som utskottet har att göra, att regeringen redo­visar ett utökat
            och fördjupat underlag i form av uppföljningar av lagarnas konsekvenser
            även i annat än enbart smittskyddshänseende.
          </p>
          <p xml:id="i-M6VF2Lrdw5mfpUShBzrhAQ">
            För att kunna bedöma de aktuella lagarnas giltighet är det av
            yttersta vikt att testning och smittspårning genomförs full ut
            i hela landet. Utan testning och smittspårning är det svårt att
            bedöma smittspridningen. Vidare är det lika angeläget att regeringen
            intensifie­rar ansträngningarna med att erbjuda vaccin till hela
            befolkningen, såväl den första och den andra som den tredje dosen.
            Det är önskvärt att de båda pandemilagarna snarast kan mönstras
            ut och därför behöver erbjudandet om vaccinering intensifieras.
            Sammantaget menar vi kristdemokrater därför att regeringen måste
            agera för att säkerställa ökad vacci­nering, testning och smittspårning
            på ett lättillgängligt och uthålligt sätt i hela landet i syfte
            att dels kunna bedöma behovet av de aktuella lagarnas giltighet,
            dels minska be­hovet av att använda lagarna framgent.
          </p>
          <p xml:id="i-Kqbu9uuwRQLaTx59UTjkeP">
            Att covid-19-lagen förlängs innebär också en möjlighet att använda
            vaccinations­bevis som alternativ till att hålla avstånd och andra
            föreskrifter som kan bli aktuella för att minska smittspridningen.
            För närvarande är regeringens förslag om vaccinations­bevis på
            serveringsställen och i andra verksamheter samt smittskyddsåtgärder
            i lång­väga kollektivtrafik och förlängning av begränsnings- och
            serveringsförordningarna ute på remiss. Det är nödvändigt att
            noga ta del av remissinstansernas synpunkter. Vi förbe­håller
            oss därför rätten att återkomma om vår syn på användning av vaccinationsbevis
            när vi har haft möjlighet att ta del av remissinstansernas synpunkter.
            Sista dag att svara på den aktuella remissen är den 20 december
            2021.
          </p>
        </div>
        <div type="motSignatures">
          <list>
            <item xml:id="i-H3L8zgVpTM6KXdtJJvPQ2Z">
              Acko Ankarberg Johansson (KD)
            </item>
            <item xml:id="i-GREkmZL1SxKRhFnBXqo688">
              Pia Steensland (KD)
            </item>
            <item xml:id="i-BYnp7o1doPjH1LFUrzxPaU">
              Gudrun Brunegård (KD)
            </item>
            <item xml:id="i-FDQLHyM5tTpAiSTMzQbjW">
              Ulf Lönnberg (KD)
            </item>
            <item xml:id="i-UG4R4F35KsHH3AZn24Gqko">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
