<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__76/mot_1965__ak__76-001.pdf"/>
      <div type="motHeader" xml:id="i-UQyQBKvyJbDsWLbRwKgX9D">
        <div type="motTitle" xml:id="i-BeSrnmFKWm73XegAXhcDXc"/>
        <div type="motSubmissionInfo" xml:id="i-Qc4c83k6ZwvmGYScKTXB2o"/>
      </div>
      <div type="motBody" xml:id="i-3CWk7WRE9KyRFs8hT3E55R">
        <div xml:id="i-MYLD3jKfR14KWYPXnShj5Z">
          <p xml:id="i-PBgTsu9mncpvJK9SRJL3nW">
            6 Motioner i Andra kammaren, nr 76 år 1965
          </p>
          <p xml:id="i-NEaS3CpWqZzzztv4wmWBJU">
            Nr 76
          </p>
          <p xml:id="i-D7YvEutzKhfMbyfm9jhqFV">
            Av herr Jansson m. fl., om sänkning av rösträtts- och valbar-
            hetsåldern.
          </p>
          <p xml:id="i-KW1AEpoD5KusStvYQjwdnh">
            1945 sänktes rösträttsåldern i vårt land till 21 år. Under vårsessionen
            1964 beslutade riksdagen om en sänkning från 21 till 20 år. När
            beslutet fattades hade en stark opinion gett till känna att den
            önskade en sänkning av rösträttsåldern till 18 år. Det beslut
            som fattades 30 maj 1964 av riksdagen kommer att gälla vid kommunalvalen
            1966 och riksdagsvalen 1968, förutsatt att beslutet be- kräftas
            av nu sittande riksdag och motsvarande ändringar göres i kom-
            munallagarna. Detta utgör emellertid inget hinder för att nuvarande
            riks- dag beslutar att sänka rösträttsåldern till 18 år, vilket
            sedan bekräftas av 1969 års riksdag innan beslutet kan gå i verkställighet.
            I samband med sänkning av rösträttsåldern bör även myndighets-
            och valbarhetsåldern sänkas. Även om rösträttsålder och myndighetsålder
            inte nödvändigtvis behöver vara lika, så talar många skäl för
            att så borde vara fallet. Till de många skäl som talar för sänkt
            rösträtts-, myndighets- och val- barhetsålder står följande i
            förgrunden: Jämfört med tidigare generatio- ner har de unga i
            dag större kunskaper om samhället och dess problem, vilket är
            en följd av den ökade undervisning i samhällskunskap som sko-
            lan ger och den information i samhällsfrågor som press, radio
            och TV för- medlar. Vid 18 års ålder inträder betydande förändringar
            för de unga i fråga om rättigheter och skyldigheter. Värnpliktsåldern
            är nu 18 år. Vid denna ålder inträder enligt nuvarande bestämmelser
            full straffmyndighet, och möjlig- het till åtalseftergift upphör.
            Vid 18 års ålder har kvinna rätt att ingå äk- tenskap, i vissa
            fall även utan föräldrars samtycke. Den nuvarande arbetslagstiftningen
            jämställer 18-åringen med den vuxne. Som löntagare är 18-åringen
            på samma sätt som äldre medborgare skatte- objekt, men det är
            en uppenbar anakronism att han eller hon inte får del- taga i
            valen av representanter till de beslutande församlingar som har
            att avgöra de offentliga medlens och tillgångarnas disposition.
            Befolkningsstrukturen medför genom den stigande levnadsåldern
            att de äldres antal av befolkningen ökar markant. Denna utveckling
            leder till att de äldsta åldersgrupperna får ett, relativt sett,
            större inflytande. Det kan inte vara en önskvärd utveckling att
            de icke produktiva åldersgrupperna ges ökad tyngd i samhälleliga
            avgöranden. För att bibehålla rimliga relationer mellan de skilda
            åldersgruppernas röstmässiga styrka bör årskullarna mellan 18
            och 20 år ges möjlighet att delta i valen.
          </p>
          <pb facs="riksdagen-motions-pdf/data/1965/mot_1965__ak__76/mot_1965__ak__76-002.pdf"/>
          <p xml:id="i-LRRERzeTx7ueobMa1QBsL3">
            Motioner i Andra kammaren, nr 76 år 1965 7
          </p>
          <p xml:id="i-3DQhaH5H7sLtDF3ENEp4Hp">
            Giftermålsåldern visar tendens till fortsatt sänkning. Genom
            att de unga tidigare flyttar hemifrån, bildar familj och blir
            en självständig ekonomisk enhet möter de samma problem som de
            äldre. Vad valbarhetsåldern beträffar så kan det synas rimligt
            med en viss mo- difiering av åldersgränsen i jämförelse med myndighets-
            och rösträttsål- dern. Det har med viss rätt framhållits att vederbörande
            borde ges tillfälle att delta i något val innan vederbörande själv
            kan ställa upp till val och låta sig inväljas i beslutande offentliga
            församlingar. Å andra sidan torde det ligga i varje partis intresse
            att vid nominering av kandidater bedöma vederbörande kandidats
            erfarenheter och förutsättningar jämsides med ål- dern. Erfarenheterna
            från det politiska livet visar att den lägsta åldersgrän- sen
            som nu medges sällan utnyttjas vare sig vid uppsättande av kandidater
            till riksdags- eller kommunalval. Om därför även valbarhetsåldern
            sättes till 18 år, torde detta inte omedelbart ha så stor praktisk
            betydelse men likväl vara av stor principiell betydelse genom
            att politisk och civilrättslig myn- dighetsålder därigenom följs
            åt. De politiska förutsättningarna för ett genomförande av en
            sänkning av myndighets-, rösträtts- och valbarhetsåldern till
            18 år torde ha mognat se- dan riksdagen 1964 beslutade om sänkt
            rösträttsålder. Samtliga politiska ungdomsförbund har i programmatiska
            uttalanden tagit ställning för röst- rätt vid 18 år. Utöver de
            partier som odelat tycks vara för en sådan reform synes det som
            om i övriga partier allt större grupper vunnits för samma upp-
            fattning. Hemställan om sänkning av den civilrättsliga myndighetsåldern
            göres i följdmotion. Med stöd av vad ovan anförts hemställes,
            att riksdagen måtte besluta 1. att som vilande grundlagsförslag
            antaga följande lydelse av 16 8 första stycket riksdagsordningen:
            »Valrätt tillkom- mer envar man och kvinna, som är svensk undersåte
            och senast under nästföregående kalenderår uppnått aderton års
            ålder&gt;; 2. att uppdraga åt konstitutionsutskottet att framlägga
            förslag till sådana grundlagsändringar, som skulle medföra motsvarande
            sänkning av valbarhetsåldern till riksdagens kamrar; samt 3. att
            hos Kungl. Maj:t hemställa om förslag till sådana ändringar i
            kommunallagarna, som medför motsvarande sänkning av den kommunala
            rösträtts- och valbarhetsåldern, vid samma tidpunkt som förslagen
            under 1. och 2. slutligt prövas. Stockholm i januari 1965
          </p>
          <p xml:id="i-3KqwHiBTtaVBPjy6ngijUv">
            Axel Jansson C.-H. Hermansson Gustaf Lorentzon
          </p>
        </div>
      </div>
    </body>
  </text>
</TEI>
