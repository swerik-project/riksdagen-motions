<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00390">
  <teiHeader>
    <fileDesc>
      <titleStmt>
        <title>En bättre och mer rättvis skadeståndsrätt</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En bättre och mer rättvis skadeståndsrätt</title>
          <idno type="rdwebb">GZ02C390</idno>
          <rs type="number">C390</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C390/text</ref>
          <ref type="dokument_url_html">http://data.riksdagen.se/dokument/GZ02C390</ref>
          <ref type="dokumentstatus_url_xml">http://data.riksdagen.se/dokumentstatus/GZ02C390</ref>
          <ref type="doc">http://data.riksdagen.se/fil/D6BFED02-4059-4A17-8669-F8D250E71B50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-785ks9w9oP24gfsKUZNXua" type="signed"/>
        <correspContext corresp="i-785ks9w9oP24gfsKUZNXua">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-S9MoHdHAR2nj9fgt2gtCQs" type="numbering">
          <date when="2011-10-10"/>
        </correspAction>
        <correspAction xml:id="i-LXxpzGXGVqBshEFRftqUKL" type="submission">
          <date when="2011-10-05"/>
        </correspAction>
        <correspAction xml:id="i-KM4bpzBgfUCjdTCCmPgaDU" type="transfer">
          <date when="2011-10-05"/>
        </correspAction>
        <correspAction xml:id="i-3d6CSAsQRbUZrwFfEvE7fG" type="assigned"/>
        <correspContext corresp="i-3d6CSAsQRbUZrwFfEvE7fG">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3i6uNFS964AoQDWAX79WtX" type="motBody">
        <div xml:id="i-P1gsY7PFPBDDjzNkjgDGdE" type="motProposal" subtype="förslag">
          <head xml:id="i-LT9eceEq3QFUjdK4YJNkho">
            Förslag till riksdagsbeslut
          </head>
          <list xml:id="i-ATaw2mYdk2qiJvLT6bRhcQ" style="ol">
            <item xml:id="i-46HPeStAKLNCjxh5EDcUQM">
              Riksdagen tillkännager för regeringen som sin mening vad som
              anförs i motionen om att skadeståndsbeloppen för ideella skador
              bör höjas i linje med vad som anges i motionen.
            </item>
            <item xml:id="i-5VMfercfdrUH2CEjxeTRTw">
              Riksdagen tillkännager för regeringen som sin mening vad som
              anförs i motionen om att de oproportionerligt höga skadeståndsbeloppen
              i diskrimineringsmål harmoniseras med övriga skadestånd för ideella
              skador i linje med vad som anges i motionen. 1
            </item>
            <item xml:id="i-UsUz5RhzSsTQ1Su4azuQae">
              Riksdagen tillkännager för regeringen som sin mening vad som
              anförs i motionen om lagstiftningen och skadeståndsrätten när
              det gäller kränkningar mot privatlivet.
            </item>
          </list>
          <p xml:id="i-Ko1LFDup6TTCtgNztJ6fpG">
            1 Yrkande 2 hänvisat till AU.
          </p>
        </div>
        <div xml:id="i-67eGBtyrvuZw4Y7e6bwwrH" type="motContent">
          <head xml:id="i-WKEft1weFQQCJ41viPCyYT" type="h1">
            Motivering
          </head>
          <p xml:id="i-Ait9NidvLEKDBvuZjH7ANz">
            Skadeståndsinstitutet utgör en viktig del av rättsväsendets fundament.
            Den som vållat någon skada skall utöver eventuella straff även
            vara skyldig att betala ut ekonomisk kompensation till den drabbade.
            Detta är en central del i att säkerställa offers rätt till upprättelse
            och att eventuella materiella förluster gottgörs. Att skadeståndsrätten
            fungerar och ligger i överensstämmelse med det allmänna rättsmedvetandet
            är därför en viktig fråga för att rättsväsendet skall fungera
            och åtnjuta folkligt förtroende.
          </p>
          <p xml:id="i-3hUhbz4nbtU83h2zq5qdxS">
            Hur skadeståndsrätten bör utformas är en komplicerad fråga med
            en rad filosofiska dimensioner som kan vara sprängkraft till stark
            politisk debatt. Ytterligheterna brukar ofta illustreras med å
            ena sidan den amerikanska skadeståndsrätten som utdömer astronomiska
            belopp där ett företag, en organisation eller en individ kan tvingas
            betala mångmiljonbelopp för trivialiteter som att servera lite
            för varmt kaffe. I kontrast till detta beskrivs å andra sidan
            ofta den svenska skadeståndsrätten med synnerligen låga ersättningar.
            Allt som oftast rapporterar medier om ringa skadeståndsutbetalningar
            på några få tusenlappar för den som misshandlas allvarligt samtidigt
            som diskrimineringsfall ofta ger desto mer.
          </p>
          <p xml:id="i-Uy5mgSd81rzbV8rNRZsuqX">
            Båda systemen har aspekter av sin utformning som skapar frustration,
            irritation och en känsla av orättvisa bland allmänheten genom
            att inte ligga i linje med det allmänna rättsmedvetandet. Även
            om debatten ofta vulgariseras genom att inte särskilja på grundläggande
            begrepp såsom skadestånd och brottsskadeersättning, liksom ideell
            och ekonomisk skada, finns icke desto mindre en rad problem med
            dagens skadeståndsrätt som bör ses över och reformeras för att
            skapa ett mer rättvist system som bättre ligger i linje med det
            allmänna rättsmedvetandet.
          </p>
          <head xml:id="i-V18yEP3TDqHe2cL8D3ECF3" type="h2">
            Utöka de ideella skadeståndsbeloppen
          </head>
          <p xml:id="i-25vs3xgMq8x6BKobyNRfrj">
            Den grundläggande skillnaden mellan den svenska och amerikanska
            skadeståndsrätten är att man i USA i motsats till merparten av
            Europas länder där man tillämpar mer omfattande lagregleringar
            av vad som är tillåtet respektive otillåtet använder sig av så
            kallade punitive damages i skadeståndsrätten. Detta innebär att
            skadeståndet skall ha en straffande och allmän preventiv funktion
            mot den genomförda handlingen bakom skadan i fråga. I Sverige
            däremot syftar skadeståndet endast till att ersätta den uppkomna
            skadan som kausalt följt (och kunnat förutses inträffa) tillföljd
            av handlingen som orsakat samma skada.
          </p>
          <p xml:id="i-S2Z3QNma5KTcQS6QcqZfBh">
            Detta förklarar varför McDonalds kan tvingas betala ut hundratals
            miljoner i skadestånd för att servera för varmt kaffe i USA: där
            straffas i avskräckande syfte den som tjänar mångmiljonbelopp
            på att sälja kaffe för att servera samma kaffe för varmt. I Sverige
            betalar du bara för skadan som uppkommit (vilken såklart är så
            gott som obefintlig i detta fall med en bränd tunga som är återställd
            på någon timme).
          </p>
          <p xml:id="i-YXKM3AP8Wq5gmhHw13gToP">
            Att ersätta det svenska systemet med ett som är mer snarlikt
            det amerikanska tjänar egentligen inga praktiska syften det är
            snarare mer en fråga om ideologisk preferens. Snarare skulle det
            stå i strid med svensk rättstradition. Båda systemen har sina
            för- och nackdelar med sina egna inslag som står i strid med det
            allmänna västerländska rättsmedvetandet.
          </p>
          <p xml:id="i-JoT9jH56J23H77rDzBsy9W">
            Däremot lider det svenska systemet av att inte i tillräcklig
            omfattning värdera så kallade ideella skador. Den svenska skadeståndsrättens
            utformning idag är sådan att faktiska ekonomiska skador ersätts
            fullt ut. Demolerar du en bil värderad till 100 000 kronor kan
            ägaren förvänta sig att få samma värde i skadestånd. Omfattningen
            av den ersättning för sveda och värk eller så kallad ideell skada
            som den drabbade ansetts lida av är däremot väsentligt lägre.
            Detta bygger på att vår rättsordning utgår från principen att
            sådana skador som påverkar vår mänskliga integritet inte kan ersättas
            ekonomiskt på ett adekvat sätt. Mänsklig integritet går inte att
            prissätta och olika människor värderar olika typer av integritetskränkningar
            olika. Oavsett skadeståndets omfång kommer integritetskränkningen
            inte att göras ogjord (i motsats till eventuella ekonomiska skador).
            Därför utgår istället schabloniserade ersättningar som är relativt
            låga. Detta förklarar varför medier kan rapportera om fall där
            den som misshandlats bara får ett fåtal tusenlappar i ersättning
            (om inte misshandeln resulterat i utebliven arbetsinkomst, vilket
            kan rendera mer omfattande skadestånd) eller varför kvinnan som
            våldtagits brutalt vid upprepade tillfällen endast får ca 50 000
            kronor i skadestånd.
          </p>
          <p xml:id="i-pSBoUoTBApFX7ZWqyQmUr">
            Det är min uppfattning att man bör ha stor ödmjukhet inför denna
            typ av frågeställningar och det är viktigt att sära på begreppen.
            Om en person genom ekonomisk brottslighet gör sig skyldig till
            att förorsaka ett företag en förlust på tio miljoner kronor är
            det rimligt att vederbörande ersätter de utsatta med tio miljoner
            kronor. Det går då inte att jämföra denna summa med skadeståndet
            på 50 000 kronor som ett våldtäktsoffer erhåller som kompensation!
            Slutsatsen kan inte vara att en företagsförlust är värd 200 gånger
            mer än den kränkning som en våldtäkt innebär! Likväl är dagens
            system där rättsväsendet snudd på skjuter frågan om ideell skada
            ifrån sig inte heller rimlig. Mänsklig integritet kan inte översättas
            i kronor och ören, men ekonomisk kompensation kan otvetydigt ha
            en reparativ funktion, det vill säga den kan inte ersätta det
            som gått förlorat men kanske mildra effekterna av skadan.
          </p>
          <p xml:id="i-TdHY9LJzf6JSweZ8Kphgcf">
            Hur översätts då integritetskränkningar i ekonomiska termer?
            Detta är en teoretiskt sett snudd på omöjlig uppgift som kräver
            komplicerade gränsdragningar. Med detta inte sagt att vi inte
            överhuvudtaget kan relatera till problemet. Någonstans har även
            dagens schablonbelopp fastställts. Mänsklig integritet är svårt
            att prissätta, men pengars värde är väldigt lätt att relatera
            till och skadeståndsnivåerna för ideella skador uppfattas idag
            i många lägen som på gränsen till hånfullt låga.
          </p>
          <p xml:id="i-8V1Mx6tUXhfNnb9jissYgf">
            Att nå perfekt rättvisa är sällan möjligt, och i detta sammanhang
            antagligen helt omöjligt. Icke desto mindre är dagens skadeståndsnivåer
            för ideella skador på tok för lågt satta. Därför bör systemet
            ses över och nivåerna höjas påtagligt för ideella skadestånd.
            Sedan finns det självklart samhällsekonomiska skäl till att hålla
            ideella skadestånd på en låg nivå och detta måste självfallet
            tas med i beaktan. Likaså finns risken att för höga ideella skadeståndsnivåer
            skapar incitament till bedrägerier i syfte att få ut så mycket
            som möjligt i ersättning. Detta kan också få som effekt att människor
            och företag som kan komma att betraktas som skadevållare blir
            konstlat aktsamma i sammanhang då andra kan tillfogas skada. Även
            om den amerikanska modellen på intet sätt är en förebild är nivån
            i den svenska skadeståndsrätten på omvänt sätt synnerligen låg
            i en internationell jämförelse. Den står dessutom i strid med
            den allmänna rättsuppfattningen. Skadeståndsinstitutet utgör en
            symbolisk form av upprättelse. Då är det oundvikligt att summan
            i sig återspeglar graden av upprättelse.
          </p>
          <head xml:id="i-ApavgkQNxrLJNxYLoLzwL3" type="h2">
            Oproportionerligt högt skadestånd i diskrimineringsmål
          </head>
          <p xml:id="i-TwohuS4FrvLo2xErhnWEz5">
            Till följd av anpassningar till EU-rätten har den svenska skadeståndsrätten
            tvingats till förändringar som inneburit att skadestånd i diskrimineringsmål
            kommit att få i jämförelse höga belopp och till viss del antagit
            karaktären av att fungera som punitive damages. Motivet till detta
            är att höga avskräckande skadeståndsbelopp sannolikt är enda sättet
            att avhålla diskriminerande offentliga inrättningar och företag
            från att fortsätta med invant negativt särbehandlande beteenden.
            Den mediala bildsättningen överdrivs också ofta då många belopp
            som det rapporteras om uppkommit till följd av förlikningar. Icke
            desto mindre ger detta upphov till en anomali i den svenska skadeståndsrätten.
            När Högsta domstolen till exempel tilldömde två kvinnor 75 000
            kronor vardera i skadestånd för att ha nekats plats på en utbildning
            på grund av att en del av studieplatserna genom kvotering reserverades
            för elever med två utlandsfödda föräldrar, är det ofrånkomligt
            att samma summa ställs i relation till skadeståndet som andra
            typer av kränkningar ger och att kränkningarnas karaktär ställs
            i relation till varandra. Därför bör systemet ses över. En lösning
            kan vara att skadeståndens omfattning minskar för att bättre harmonisera
            med övriga ideella skadestånd samtidigt som de diskriminerande
            vites- eller bötesbeläggs för att åstadkomma den avskräckande
            effekten.
          </p>
          <head xml:id="i-8dTWF8NXXcnpffjNNVTZt7" type="h2">
            Bättre fungerande brottsskadeersättning
          </head>
          <p xml:id="i-47xSA6EZJ8inC7xdekKXJ1">
            När en person tilldelas ett skadestånd skall brottsoffret tillsammans
            med Kronofogdemyndigheten kräva gärningsmannen på samma belopp.
            Saknas möjlighet till att tillgodose hela eller ens en endaste
            krona av beloppet skall brottsoffret i första hand vända sig till
            sitt försäkringsbolag. I andra hand kan brottsskadeersättning
            sökas hos Brottsoffermyndigheten. För många innebär detta en komplicerad,
            byråkratisk och frustrerande process som i sig kan upplevas som
            kränkande. I vart femte fall betalar dessutom Brottsoffermyndigheten
            ut ett lägre belopp än skadeståndsbeloppet som domstolen fastställt.
            Detta ökar ytterligare frustrationen hos den enskilde och alienerar
            ytterligare den svenska skadeståndsrätten från det allmänna rättsmedvetandet.
            I ett första steg bör systemet reformeras så att brottsskadeersättningen
            i väsentligt högre utsträckning motsvarar det tidigare tilldömda
            skadeståndsbeloppet. Ett för stort glapp mellan domstolarnas och
            Brottsoffermyndighetens bedömningar skapar ett problem för systemet
            i sin helhet.
          </p>
          <head xml:id="i-9VTxbTx4QdDDSz7k13qFeW" type="h2">
            Kompensation även för kränkningar av privatlivet
          </head>
          <p xml:id="i-WQ3NCfHBkwpxB3LzUzcgVe">
            Ytterligare en aspekt där svensk skadeståndsrätt brister rör
            vissa situationer där privatlivets helgd kränkts. Högsta domstolen
            har relativt nyligen framhållit att fotografering/filmning av
            andra människor i sexuella situationer inte går att betraktas
            som ofredande (eller något annat brott). Därmed går det ofta inte
            att beslagta filmerna, utdela ett straff och ge skadestånd som
            ersättning. Om filmerna sprids kan det dock klassas som ärekränkning,
            varpå skadestånd kan utdömas (men någon brottsskadeersättning
            ges ej). Denna ordning är dubbelt fel, dels genom att en uppenbar
            kränkning av den enskildas privatliv går ostraffat, dels genom
            att spridningen av samma kränkning betraktas som ärekränkning,
            vilket handlar om den enskildas anseende i andras ögon, när det
            borde handla om just kränkningar av privatlivet. Detta bristfälliga
            skydd för privatlivets helgd står dessutom i strid med Europakonventionen,
            vilket Högsta domstolen också påpekat.
          </p>
        </div>
        <div xml:id="i-P8ZUkU3PF3BmJnABV8eia1" type="motSignatures">
          <list xml:id="i-XB2gu2g3Q1ir57eBQSpwZ4">
            <item xml:id="i-9XshXrbVsUS8FyVKZUoeAs" who="i-XHzgSBhvzhMtyTsYMbxgy4">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
