<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-03463">
  <teiHeader>
    <fileDesc>
      <titleStmt>
        <title>Det svenska samhällskontraktet</title>
        <author corresp="i-Y5fgQ33MMnP4uyafJ9fz8i">av Robert Hannah (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3463 av Robert Hannah (L)</title>
          <idno type="rdwebb">H5023463</idno>
          <rs type="number">3463</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5023463/text</ref>
          <ref type="dokument_url_html">http://data.riksdagen.se/dokument/H5023463</ref>
          <ref type="dokumentstatus_url_xml">http://data.riksdagen.se/dokumentstatus/H5023463</ref>
          <ref type="docx">http://data.riksdagen.se/fil/27982B44-7F96-4912-88FD-1A736F8078DA</ref>
          <ref type="pdf">http://data.riksdagen.se/fil/3324B4F5-3CBC-40C0-B4C4-EEDA168A3508</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8BbFTp8hBSDYR6FD3tvEA9" type="signed"/>
        <correspContext corresp="i-8BbFTp8hBSDYR6FD3tvEA9">
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction xml:id="i-SZ2YC9qEnVXX2DVgN3jXTR" type="submitted">
          <date when="2017-10-05"/>
          <time when="14:08:31"/>
        </correspAction>
        <correspAction xml:id="i-Y2SMCTPtBTUeLhtQPUdTXa" type="reviewed">
          <date when="2017-10-05"/>
          <time when="14:28:11"/>
        </correspAction>
        <correspAction xml:id="i-BLXXcMNhNE4cncdse3zhf2" type="referred">
          <date when="2017-10-13"/>
        </correspAction>
        <correspAction xml:id="i-Jystq5VsV8NY1SstU8LaEH" type="assigned">
          <date when="2018-10-31"/>
          <time when="10:35:33"/>
        </correspAction>
        <correspContext corresp="i-Jystq5VsV8NY1SstU8LaEH">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-UiaqDmXusruyohi5NRyrZ4" type="behandlas_i"/>
        <correspContext corresp="i-UiaqDmXusruyohi5NRyrZ4">
          <ref type="uppgift">2017/18:SfU18</ref>
          <ref type="ref_dok_id">H501SfU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU18</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3463 av Robert Hannah (L) Det svenska
          samhällskontraktet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TiQdrnbickHYkGWVxDv7du">
            Förslag till riksdagsbeslut
          </head>
          <list style="ol">
            <item xml:id="i-BZc9Xu164foBccGYEHWMT4">
              Riksdagen ställer sig bakom det som anförs i motionen om att
              stärka samhällskontraktet vid ansökan om permanent uppehållstillstånd
              och medborgarskap och tillkännager detta för regeringen.
            </item>
            <item xml:id="i-Y76DK6jzKw2hCzEmubfyLE">
              Riksdagen ställer sig bakom det som anförs i motionen om bekräftelse
              av det demokratiska konstitutionella systemet för att bli medborgare
              i Sverige och tillkännager detta för regeringen.
            </item>
            <item xml:id="i-SSmU8mrvJYz9bL6rkJmyMk">
              Riksdagen ställer sig bakom det som anförs i motionen om svenska
              kunskaper för att bli medborgare i Sverige genom test eller intyg
              från behörig lärare och tillkännager detta för regeringen.
            </item>
            <item xml:id="i-LQXwJNMZTLmpg1Z1qTbsHs">
              Riksdagen ställer sig bakom det som anförs i motionen om att
              svenska myndigheter aktivt ska arbeta med att ta bort språkbruk
              som exkluderar svenska medborgare med utländsk bakgrund och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-7oQdatuqyzDs6Nw6Z1Hi4f" type="h1">
            Motivering
          </head>
          <p xml:id="i-3BjbfVmnbzWk4KuyJ7UGnQ">
            Sverige är möjligheternas land där personer som fötts som barn
            till flyktingar utan en krona i handen när de kom hit, kan lyckas
            ta sig hela vägen till Sveriges riksdag. Jag lyckades eftersom
            Sverige bygger på en idé. Stryker man demokratin, rättsstaten,
            allemansrätten, yttrandefriheten, jämställdheten och den grundläggande
            välfärdsstaten med bland annat fri skolgång och sjukvård så finns
            inte längre Sverige och den svenska idén kvar.
          </p>
          <p xml:id="i-DYEkEUGtRAgcZyos47Rwqk">
            Tyvärr är den svenska idén inte tillräckligt starkt formulerad
            eller skyddad i dagens globaliserade värld. Frihet, mänskliga
            rättigheter, demokrati och rättsstatens principer måste upprätthållas
            och de måste inkludera alla som befinner sig i vårt land. Men
            många känner sig inte som en del av svenskheten idag. Dessutom
            finns det krafter i Sverige, bland annat Sverigedemokraterna,
            som vill att dessa principer och friheter inte ska gälla alla
            svenskar. Utan de vill att ens bakgrund ska avgöra ens framtid.
          </p>
          <p xml:id="i-8K79fKADmtMpoXbge84Bb6">
            Samtidigt finns det en hel del naivitet som gör att många politiskt
            aktiva motverkar all typ av nationalism i Sverige, även den positiva.
            Den positiva eller inkluderande nationalismen handlar om att vara
            stolt över att Sverige i många mätningar är det mest öppna och
            toleranta landet i världen samt viljan att skydda de grundläggande
            värderingar som finns i vår grundlag, som t.ex. allemansrätten,
            jämställdheten, yttrande­friheten och den grundläggande välfärdsstaten.
          </p>
          <p xml:id="i-3qJYSNe4HKYW9zz8YhWEKe">
            Båda dessa rörelser är farliga och riskerar att underminera den
            svenska gemen­skapen. Skillnaden mellan den amerikanska och den
            europeiska synen på nationen är tydlig. Medan europeiska nationer
            och även Sverige varit ”en blodets gemenskap” har USA varit en
            idéernas gemenskap. Jag som är född i Sverige ses i många sammanhang
            inte som svensk, inte på grund av mina värderingar, utan på grund
            av mitt utseende. Att bli kallad för invandrare när man är född
            i Halland är inte normalt. Det är inte heller normalt att människor
            som blivit svenska medborgare inte ses som en del av svensk­heten
            eller behandlas så av omgivningen.
          </p>
          <p xml:id="i-H9ckkok1p7KzXttBgiBaak">
            Denna exkluderande behandling ser vi resultatet av genom det
            växande svenska utanförskapet. När vi inte vågar säga vilka positiva
            och inkluderande idéer som Sverige bygger på i en globaliserad
            värld, där många söker skydd eller väljer att flytta till vårt
            land för att arbeta och där vi väljer att se blodets gemenskap
            över idéernas gemenskap, så har vi misslyckats.
          </p>
          <p xml:id="i-LH2boh3Nh35qonjHTnpJMi">
            Nationalism i betydelsen att man gillar sitt land och de grundläggande
            principer som landet bygger på är fantastiskt. Det är bara nationer
            som kan skydda och försvara mänskliga rättigheter. Så länge som
            vi i Sverige inte vågar och vill formulera ett tydligare och mer
            uttalat samhällskontrakt som bygger på idéernas gemenskap kommer
            den svenska gemenskapen fortsatt att bygga på hudfärg och bakgrund,
            dvs. blodets gemenskap.
          </p>
          <p xml:id="i-Hui5S13T3u6HLb3oLMPfiT">
            För att vara svensk anser jag att det ska räcka att vara medborgare.
            Vill man bli medborgare måste man respektera den svenska grundlagen
            och den demokratiska vägen som man kan ändra den på. Alla, även
            icke-demokrater, bör ha rätt till yttrandefrihet och alla andra
            grundläggande rättigheter. Men de måste även respektera att man
            inte kan bruka våld för att få igenom sin vilja och man måste
            respektera den svenska brotts­balken. Man får bara använda den
            demokratiska vägen för att förändra den svenska idén. Men det
            måste också vara tydligt för människor som söker sig till Sverige
            vilka idéer man kommer till. Vill man leva som i Saudiarabien
            och med deras medeltida idéer borde man istället söka sig dit.
          </p>
          <p xml:id="i-DQbtDRqq2QVGH3zSuA7wqR">
            Många som har kommit till Sverige upplever en mur, en mur som
            gör att man inte på riktigt kan ta sig in i det svenska samhället.
            Man förblir invandrare och gäst hela livet. Man behandlas även
            så av svenska myndigheter. Det måste det bli ändring på. Jag anser
            därför att Sverige ska ta efter modellen som många ”invandrarländer”
            har anammat men också söka inspiration från andra västerländska
            europeiska länder som också har gått från att varit relativt etniskt
            homogena till att vara länder som en stor del av befolkningen
            antingen har flytt eller invandrat till. De har på senare år anammat
            ett system för att kunna gå från blodets gemenskap till idéernas
            gemenskap.
          </p>
          <p xml:id="i-KjapZW2rdcUUHYN5wQMhat">
            Sverige tar idag emot många människor som vill vara en del av
            den svenska demokratin. Dessa människor kommer oftast ifrån länder
            där de levt under förtryck och har därför inte haft samma rättigheter
            som vi har i Sverige. Det är vår plikt att säker­ställa att denna
            demokratiska frihet behålls, och att därför informera människor
            som kommer till Sverige om de rättigheter samt skyldigheter vi
            medborgare har.
          </p>
          <p xml:id="i-MeJpdtosHoCipx13NnhTyH">
            Att bli amerikansk medborgare kräver att man går igenom ett (lätt)
            språktest och ett kunskapstest som delvis handlar om amerikanska,
            demokratiska idéer och om det konstitutionella. Klarar man det
            är man ”välkommen som amerikan”. Det finns flera västerländska
            länder som använder sig av samhällskontrakt eller liknande strategi,
            bland annat Danmark, Norge, Nederländerna och Tyskland.
          </p>
          <p xml:id="i-NAbex81hitX5VEJmSf65pP">
            I Tysklands medborgarskapslag anges ett krav på att den sökande
            ska bekräfta att han eller hon förbinder sig till de konstitutionella
            principerna om frihet och demokrati. De aktuella bestämmelserna
            finns i 10 § p. 1 i lagen. Den som ansöker om tyskt medborgarskap
            ska följaktligen bekräfta att han eller hon förbinder sig till
            det fria demokratiska konstitutionella system som är fastlagt
            i den tyska grundlagen.
          </p>
          <p xml:id="i-VtKNYUgKfKfGgie98oVD12">
            Den sökande ska också lämna försäkran om att han eller hon inte
            företar eller stödjer vissa typer av handlingar, och aldrig har
            företagit eller gett stöd åt sådana handlingar. Det rör sig bland
            annat om handlingar som syftar till att omkullkasta det fria demokra­tiska
            konstitutionella systemet, federationens eller ett förbundslands
            existens eller säkerhet. Ett annat exempel är handlingar som kan
            äventyra Tysklands utländska intressen genom användandet av våld.
            Alternativt krävs att den sökande på ett trovärdigt sätt klargör
            att han eller hon har tagit avstånd från tidigare handlingar eller
            stöd till den typen av handlingar.
          </p>
          <p xml:id="i-WKmuuVASnaAVmo4CPg36jN">
            Jag anser att Sverige ska införa ett samhällskontrakt likt den
            amerikanska och tyska modellen:
          </p>
          <list style="ul">
            <item xml:id="i-5raXbvsf7jmDM2rUHrNTE4">
              Den som ansöker om svenskt medborgarskap ska följaktligen bekräfta
              att man förbinder sig till det fria demokratiska konstitutionella
              system som är fastlagt i den svenska grundlagen.
            </item>
            <item xml:id="i-MJJsersgvTwdUNxfwkjqEF">
              Den sökande ska lämna försäkran om att man inte företar eller
              stödjer vissa typer av handlingar, och aldrig har företagit eller
              gett stöd åt sådana handlingar. Alternativt krävs att den sökande
              på ett trovärdigt sätt klargör att man tagit avstånd från tidigare
              handlingar eller stöd till den typen av handlingar.
            </item>
            <item xml:id="i-CYLcT3T84jUwvfbUU79Fxv">
              Den sökande ska göra ett språktest antingen muntligt eller skriftligt
              för att styrka grundläggande kunskaper i det svenska språket.
              Ett annat sätt är att sökanden inger intyg om sina svenskkunskaper
              från sfi eller annan behörig lärare.
            </item>
            <item xml:id="i-Rm5BTQ5MN1F7Qb4suYUnv2">
              Den sökande ska göra ett grundläggande lätt kunskapstest om de
              demokratiska reglerna som återfinns i de svenska grundlagarna.
              Ett annat sätt är att sökanden inger intyg om grundläggande kunskaper
              från sfi eller annan behörig lärare.
            </item>
          </list>
          <p xml:id="i-HWPeuvVgQuu7us7JHCyApe">
            Genom ett stärkt system för samhällskontrakt kommer Sverige på
            riktigt att kunna överge blodets gemenskap och istället övergå
            till idéernas gemenskap. Vi behöver genomföra denna förändring
            för att bekämpa det växande utanförskapet och för att försvara
            och stärka de grundläggande demokratiska värden som vårt land
            bygger på. Vi ska precis som i USA acceptera att vi lever i en
            globaliserad värld med invandring och därför riva den sociala
            muren till vårt land. ”Välkommen som svensk”, ska budskapet vara.
          </p>
        </div>
        <div type="motSignatures">
          <list>
            <item xml:id="i-QfptWEA7eFixJQA1VRHWUw">
              Robert Hannah (L)
            </item>
          </list>
        </div>
      </div>
    </body>
  </text>
</TEI>
