<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01864">
  <teiHeader>
    <fileDesc>
      <titleStmt>
        <title>om det statliga stödet på kulturområdet</title>
        <author>av Margaretha af Ugglas och Sten Svensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om det statliga stödet på kulturområdet</title>
          <idno type="rdwebb">G4021864</idno>
          <rs type="number">1864</rs>
          <ref type="dokument_url_text">http://data.riksdagen.se/dokument/G4021864/text</ref>
          <ref type="dokument_url_html">http://data.riksdagen.se/dokument/G4021864</ref>
          <ref type="dokumentstatus_url_xml">http://data.riksdagen.se/dokumentstatus/G4021864</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TRhFqW81mc6ziiCGTSe6zp</idno>
            <name>MARGARETHA AF UGGLAS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-77ruW3uC3T6c6FKNhnRwro" type="signed"/>
        <correspContext corresp="i-77ruW3uC3T6c6FKNhnRwro">
          <note type="signatory" corresp="i-TRhFqW81mc6ziiCGTSe6zp"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1864/mot_198081__1864-001.pdf"/>
      <fw xml:id="i-8izaEyLbPEeKkV264wqH6S">
        Motion 1980/81:1864
      </fw>
      <div type="motHeader" xml:id="i-4kuMmAyMLdniGDvZcxcSUL">
        <div type="motTitle" xml:id="i-9uwZV23rSvVMjJC8Aui8JW"/>
        <div type="motSubmissionInfo" xml:id="i-N1Qktfz6ZY1CDqUW2ZfDJY"/>
      </div>
      <div type="motBody" xml:id="i-UCWYa9dga3ing6hThhyUWz">
        <div xml:id="i-7aHcYrsW9oE1MJZA2cWbpK">
          <p xml:id="i-G5Ti12DViCAxmyAho6Yw5n">
            AA A AÅ 1"5LHH save
          </p>
          <p xml:id="i-4WmCTSM1NTUZit7eTeGg1C">
            RI1MOT18602.0S-
          </p>
          <p xml:id="i-L1v3bm32ngjpmiGaXiQKqC">
            av Margaretha af Ugglas och Sten Svensson om det statliga stödet
            på kulturområdet
          </p>
          <p xml:id="i-TtAcudA79y9yTmgXau2SmB">
            Kulturskaparnas och kulturförmedlarnas situation är ekonomiskt
            otrygg i dagens Sverige liksom under andra epoker. Sedan lång
            tid — men i första hand sedan 1974, då statens kulturråd i nuvarande
            form institutionaliserades — har också statsmakten ansett sig
            böra ekonomiskt stödja olika former av kultur, och i dagsläget
            utgår betydande belopp i sådant stöd: över kulturrådet närmare
            1 650 milj. kr., via statens ungdomsråd och över landstingens
            och kommunernas budget ytterligare minst lika mycket. Man kan
            emellertid konstatera dels att det offentliga stödet till kulturen
            inte haft de eftersträvade effekterna, dels att stödet i sig medfört
            ett antal negativa konsekvenser och nya problem som hittills inte
            i tillräcklig mån uppmärksammats. När det gäller den första invändningen,
            att stöden inte lett till de önskade resultaten, torde detta vara
            uppenbart redan vid en ytlig granskning av dagens kultursituation.
            Det statliga kulturstödets uppgift att främja mång- sidighet och
            kvalitet inom kulturen samt att garantera en levande kulturell
            utveckling torde om något snarast motverkas av stödens faktiska
            utformning. Författaren Lars Gustafsson har formulerat problemet
            så här: ”Sextiotalets kulturpolitiska utredare gjorde misstaget
            att behandla ”kultur” efter en marknadsmodell. Man talade om ”kulturutbud”,
            ”kultur- spridning” och ”kulturkonsumtion”, men glömde hela tiden
            att diskutera innehållet. Detta ledde i sin tur till att man bortsåg
            från att kultur inte är en vara som förekommer i kvantitativt
            mätbara mängder utan någonting som människor faktiskt utför. Att
            lyssna till en symfoni är något annat än att dricka ett glas mjölk:
            att ”lyssna” är en återskapande aktivitet.” Den utveckling Lars
            Gustafsson skisserar är — det måste vi konstatera— hos oss redan
            inledd, inte i första hand därför att staten stöder kulturlivet
            utan därför att en ofrånkomlig mekanism i det offentliga stödet
            är att kulturlivet fjärmas från avnämarna. Tidigare publicerade
            förlagen de böcker man trodde skulle kunna engagera störst antal
            enskilda läsare. I dag publiceras de titlar man tror dels kan
            säljas till en någorlunda stor publik, dels kan tänkas få kulturstöd.
            Tidigare spelade teaterensembler de pjäser man trodde skulle locka
            störst publik. I dag spelas de pjäser man fått projektstöd för
            att sätta upp. Tidigare satsade man på att få så många läsare
            som möjligt till nystartade tidskrifter. I dag startar man i liten
            skala utan att ta större hänsyn till kostnaderna, eftersom högre
            kostnader ger högre kulturtidskriftsstöd. Det som håller på att
            ske är att den direkta kopplingen mellan skilda former av kulturell
            och medial verksamhet och allmänheten håller på att
          </p>
          <pb facs="riksdagen-motions-pdf/data/198081/mot_198081__1864/mot_198081__1864-002.pdf"/>
          <fw xml:id="i-GxwdGgCPLJVM5xmF9jSBsV">
            Mot. 1980/81:1864 10
          </fw>
          <p xml:id="i-4JwDVBiDXZYgp5B6tyHya7">
            försvinna. I en tänkbar och långt ifrån otrolig förlängning hotar
            den långt värre situation då man direkt kommer att inrikta sig
            på att i form och idéinnehåll tillfredsställa den lilla grupp
            yrkesmässigt bidragskontrollerande personer som har att besluta
            över skilda offentliga bidragsanslag. Ytterst riskerar vi att
            få en situation där skribenter, konstnärer, mediaföretag och andra
            berörda utövar en långtgående självcensur i syfte att producera
            enbart sådant material som kan tänkas leva upp till de smakriktningar,
            åsikter och fördomar som företräds av de anslagsbeviljande myndigheternas
            tjänstemän och politiker. Och den utvecklingen är så gott som
            ofrånkomlig: inga helt opartiska regler för enskild bidragsgivning
            är ens tänkbara, såvitt vi inte är villiga att tänka oss praktiskt
            taget obegränsade anslag till kulturstöden. Det är också i detta
            sammanhang ett faktum att den offentliga kulturpo- litiken har
            en mycket starkt konserverande effekt inte bara när det gäller
            vilka media, företag, tidskrifter och personer som får stöd utan
            också när det gäller den utformning de ges alternativt ger sina
            verk. Har man väl en gång lyckats få del av stödpengarna, blir
            det primära målet för den fortsatta verksamheten att stanna kvar
            på denna gynnade plats, och eftersom varje mer genomgripande förändring
            av verksamheten kan leda till en omprövning av stödet konserveras
            verksamheten i stället till fromma för fortsatta subventioner.
            Resultatet av detta blir helt givet att förändringarna inom det
            stödmotta- gande kulturområdet blir så få och så obetydliga som
            möjligt. Eventuell konkurrens från icke stödmottagande tidskrifter,
            konstnärer osv. blir i praktiken obetydlig, eftersom stöden har
            en självklar och starkt konkurrens- hämmande effekt — en konstnär
            som tvingas förtjäna sitt uppehälle genom annan yrkesutövning
            och skapa på fritiden har svårt att både i kvantitet och på andra
            sätt konkurrera med den som lever på statlig ”konstnärslön” och
            följaktligen kan skapa på heltid. På sikt finns en fara för att
            vi kan komma att få en offentligt finansierad, en gång för alla
            till omfattning och innehåll definierad kultur- och mediasfär,
            oåtkomlig för konkurrens och likgiltig för konsumenternas eventuella
            synpunkter och önskemål. Det är givet att den här utvecklingen
            inte har varit önskad eller — kan man förmoda — ens förutsedd
            när de nuvarande offentliga kulturstödjande institutionerna skapades.
            F.n. har vi försatt oss i en situation där ett avskaffande av
            det offentliga stödet till kulturen naturligtvis inte på kort
            sikt är möjligt, eftersom konsekvenserna då skulle bli synnerligen
            dramatiska — vårt kulturliv är redan i hög grad så beroende av
            stödmedlen att ett undandragande skulle få oöverskådliga konsekvenser
            i form av nedläggningar, inskränkningar och konkurser. Emellertid
            bör syftet på sikt vara att i så hög grad som möjligt på nytt
            frikoppla kulturen från statlig och annan offentlig finansiering
            och där- igenom också från det beroende som är på väg att allvarligt
            hota det fria
          </p>
          <pb facs="riksdagen-motions-pdf/data/198081/mot_198081__1864/mot_198081__1864-003.pdf"/>
          <fw xml:id="i-L7VhyfsHYMSqwU4am6vsEc">
            Mot. 1980/81:1864 11
          </fw>
          <p xml:id="i-JvzPKXYmRaXhuYHhEwUSsY">
            kulturlivet och den fria kulturdebatten i vårt land. Till den
            änden är ett antal åtgärder redan nu möjliga att vidta. Vi har
            sedan lång tid skattebefrielse för stiftelser vilkas verksamhet
            och syfte är av humanitärt slag. I ett stort antal andra länder
            råder samma förhållande vad beträffar kulturellt inriktade stiftelser,
            och också hos oss förekommer ett sådant exempel: Svenska akademien
            är genom en särlag befriad från skatt. En generell skattebefrielse
            för kulturella stiftelser skulle på ett positivt sätt skapa förutsättningar
            för en alternativ finansieringskälla inom kulturfältet. De offentliga
            stödinstanserna skulle inte längre ensamma kunna avgöra huruvida
            en viss kulturutövare var ”stödberättigad”; den mångfald det offentliga
            kulturstödet sägs vara avsett att gynna och stärka skulle långt
            bättre värnas om konstnärerna visste att de kunde förlita sig
            till inte en utan flera olika tänkbara stödgivare med skilda värderingar,
            smakriktningar och bedömningsgrunder. Vad det nuvarande kulturstödet
            — sådant det fördelas över statens kulturråd — beträffar, föreligger
            betydande problem i synnerhet genom att alla nu förekommande stöd
            är selektiva. Ett första steg på vägen mot ett återställande av
            balansen inom kultursektorn måste därför vara att såvitt möjligt
            göra stödet generellt. Detta är inom vissa sektorer enkelt. Litteraturstödet,
            som f. n. tillfaller utgivarna, skulle liksom tidskriftsstödet
            och distributionsstödet med fördel kunna ersättas av en generell
            momsbefrielse för tidskrifter och böcker, där den vid försäljningen
            uttagna mervärdeskatten i stället tillföll utgivare och försäljare.
            Stöden belöper sig f. n. till omkring 100 milj. kr., ett belopp
            som mer än väl skulle kompenseras av en befrielse från momsuttag.
            Fördelen med detta system är, frånsett dess generella natur, naturligtvis
            också att de offentliga myndigheternas möjligheter att påverka
            utgivningens allmänna inriktning skulle försvinna, och vi avser
            nu inte några former av snäv åsikts- eller forminriktning utan
            något betydligt mer subtilt: det faktum att vissa slags utgivning
            f. n. helt oberoende av allmänhetens preferenser eller värderingar
            gynnas på andras bekostnad. Ett bokförlag kan med begränsade ekonomiska
            och personella resurser bara publicera ett givet antal titlar
            per år. Vet förlaget att möjligheterna att erhålla stöd ökar om
            man inriktar utgivningen på exempelvis lyrik, politiska debattskrifter
            och fotoböcker snarare än på översatt skönlitteratur, kåserier
            och handarbets- böcker, är det självklart att man väljer sina
            titlar i första hand inom de tidigare områdena. Det är inte minst
            den sortens selektivitet som bör motverkas, och det skulle också
            ske genom ett generellt stöd. Andra av statens kulturråds stödåtgärder
            är svårare att omforma till generella stöd. Det är exempelvis
            uppenbart omöjligt att helt generellt ge pengar till alla som
            säger sig utgöra teatergrupper eller orkestrar. Det är visserligen
            ett inte ointressant faktum att kulturen inte i något land eller
            vid något historiskt tillfälle försvunnit på grund av uteblivna
            statsbidrag, men
          </p>
          <pb facs="riksdagen-motions-pdf/data/198081/mot_198081__1864/mot_198081__1864-004.pdf"/>
          <fw xml:id="i-XZBvrF39VpEkUD1QPoqxPn">
            Mot. 1980/81:1864 12
          </fw>
          <p xml:id="i-3M3em8tF5PAmrAHrAE6ofo">
            förvisso garanterar de statliga bidragen den fortsatta existensen
            av vissa enskilda ensembler, teatrar och uttryckssätt. Man bör
            emellertid också ställa frågan om inte de statliga bidragen försvårar
            eller hindrar utvecklingen av alternativa uttryckssätt, distributions-
            former och media. När man talar om kostnaderna för exempelvis
            en teateruppsättning talar man i alltför hög grad om de faktiska
            nuvarande kostnaderna, som förvisso är sådana att få teatrar skulle
            kunna överleva utan kulturstöd. Men kanske borde man i högre grad
            tala om vilka kostnader som verkligen är absolut ofrånkomliga,
            sedan man tagit modern teknik, nya distributionskanaler och andra
            möjligheter till hjälp. Det är långt ifrån säkert att resultatet
            skulle bli detsamma. Ett första steg måste emellertid här bli
            en noggrann utvärdering och omprövning av statens kulturråds verksamhet
            under de gångna sex åren. En sådan granskning bör ha till uppgift
            att inte bara studera positiva och negativa effekter av verksamheten
            utan också att föreslå alternativa och mer generellt verkande
            former för offentligt stöd åt kulturlivet än de nuvarande. På
            sikt bör syftet inte bara med denna granskning utan också med
            andra offentliga åtgärder inom kulturlivet vara att i realiteten
            söka värna kulturens fristående och oberoende ställning gentemot
            statsmakten. Med hänvisning till det anförda hemställs” 1. attriksdagen
            hos regeringen begär förslag om att det nuvarande litteratur-
            och tidskriftsstödet omvandlas till en nedsättning av mervärdeskatten
            för böcker och tidskrifter, 2. att riksdagen som sin mening ger
            regeringen till känna att en granskning av de statliga stödinsatserna
            på kulturområdet bör vidtas och att denna granskning ges direktiv
            i enlighet med vad som i motionen framförts.
          </p>
          <p xml:id="i-TZYdVLRbUPnir2tA18U6tr">
            Stockholm den 27 januari 1981
          </p>
          <p xml:id="i-WS95yGnwU8hV3rQR1AUti8">
            MARGARETHA AF UGGLAS (m) STEN SVENSSON (m)
          </p>
          <p xml:id="i-MHsVbDX9VXA1ycRy2wspng">
            " Se även motion 1980/81:1865.
          </p>
        </div>
      </div>
    </body>
  </text>
</TEI>
