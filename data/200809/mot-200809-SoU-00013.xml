<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00013">
  <teiHeader>
    <fileDesc>
      <titleStmt>
        <title>med anledning av framst. 2008/09:RRS13 Riksrevisionens styrelses framställning angående statens styrning av kvalitet i privat äldreomsorg</title>
        <author corresp="i-SZKUTdtCrCo58yNCQsH76">av Ylva Johansson m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av framst. 2008/09:RRS13 Riksrevisionens styrelses framställning angående statens styrning av kvalitet i privat äldreomsorg</title>
          <idno type="rdwebb">GW02So13</idno>
          <rs type="number">So13</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So13/text</ref>
          <ref type="dokument_url_html">http://data.riksdagen.se/dokument/GW02So13</ref>
          <ref type="dokumentstatus_url_xml">http://data.riksdagen.se/dokumentstatus/GW02So13</ref>
          <ref type="doc">http://data.riksdagen.se/fil/09189AAE-66D3-46D9-95D0-168993270F99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-G3rMWf5vjNFU2Ag7LrYLvL"/>
        <correspContext corresp="i-G3rMWf5vjNFU2Ag7LrYLvL">
          <ref>Förslag 2008/09:RRS13</ref>
        </correspContext>
        <correspAction xml:id="i-7Aco7J6ZneBUXoiguxVdVD" type="signed"/>
        <correspContext corresp="i-7Aco7J6ZneBUXoiguxVdVD">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-3QpPcLj9xqnXNvSik5jBGA">
          <date when="2009-02-18"/>
        </correspAction>
        <correspAction type="dismissal" xml:id="i-FEE2SFe4pn8AZ9BFzS5NX7">
          <date when="2009-02-17"/>
        </correspAction>
        <correspAction type="dismissal" xml:id="i-4wAC9Zxgonmb72H9h4n42c">
          <date when="2009-02-17"/>
        </correspAction>
        <correspAction type="transfer" xml:id="i-Md1V8PbFEinYHdcvzEMyxf">
          <date when="2009-02-12"/>
        </correspAction>
        <correspAction type="submission" xml:id="i-Q566EWmTseCfTSUNuNAo4F">
          <date when="2009-02-12"/>
        </correspAction>
        <correspAction type="assigned" xml:id="i-HjhZATAbhiT6J3Kg3P9hZx"/>
        <correspContext corresp="i-HjhZATAbhiT6J3Kg3P9hZx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8FqkTeGs6mTZTe4q85jDds">
            Förslag till riksdagsbeslut
          </head>
          <list style="ol">
            <item xml:id="i-915a4EkzVkTYzKeTCKSbFH">
              Riksdagen tillkännager för regeringen som sin mening vad som
              anförs i motionen om lagändringar så att alla avtal med privata
              utförare inom skattefinansierad vård och omsorg ska omfatta personalens
              rätt till meddelarskydd.
            </item>
            <item xml:id="i-Q88D2vWbogLfFGto5Jvu5X">
              Riksdagen tillkännager för regeringen som sin mening vad som
              anförs i motionen om att grundlagsskydda personalens meddelarskydd
              inom all offentligt finansierad vård och omsorg.
            </item>
          </list>
        </div>
        <div type="motContent">
          <head type="h1" xml:id="i-RXQ3Gr7oxMsSWGUaGUtXrk">
            Motivering
          </head>
          <p xml:id="i-CE4C8uSZ8k7KDvjuyn65W9">
            Kommunerna har enligt socialtjänstlagen ett huvudansvar för all
            offentligt finansierad äldreomsorg. Ansvaret gäller inte bara
            den verksamhet som drivs i egen regi utan även den vård som ges
            av privata eller andra utförare på uppdrag av kommunen. På all
            verksamhet ska ställas kravet att den ska vara av god kvalitet.
            Kommunerna har ett ansvar att ställa krav på och följa upp verksamheterna
            oavsett om de drivs i egen regi eller inte.
          </p>
          <p xml:id="i-Un7YWH7PB7xj6WKDesbHrs">
            Riksrevisionen slår i sin granskningsrapport fast att varken
            regeringen, Socialstyrelsen eller länsstyrelserna fullt ut har
            tagit sitt ansvar att inom sina respektive verksamhetsområden
            skapa förutsättningar för god kvalitet och insyn i privat bedriven
            äldreomsorg som är skattefinansierad. Kritiken som riktas är allvarlig
            och mycket omfattande. Riksrevisionen pekar på att regeringen
            inte skaffat sig tillräcklig kunskap om äldreomsorgsmarknaden
            och inte tagit initiativ till att följa upp och utvärdera vilka
            konsekvenser gällande regelverk har fått för möjligheten till
            kvalitet och insyn. Socialstyrelsen har för sin del inte tagit
            sitt uppföljningsansvar när det gäller entreprenadavtalens kvalitetskriterier,
            bl.a. har det varit oklart vilka av Socialstyrelsens föreskrifter
            som gäller både för offentliga och privata utförare och vilka
            som måste skrivas in i avtal. När det gäller länsstyrelsernas
            tillståndsgivning för privata utförare har den varit så bristfällig
            att god kvalitet inte har kunnat säkras, bl.a. har det funnits
            direkta brister i den formella granskningen samtidigt som kraven
            varierat över landet och tillsynen av tillståndshavare har i genomsnitt
            skett så sällan som vart femte år.
          </p>
          <p xml:id="i-V55nNQ4TPaU6z1iyF69YEi">
            Sammantaget gör Riksrevisionen bedömningen att staten saknar
            nödvändig kunskap om konsekvenserna av de avtal som kommunerna
            sluter med privata utförare. Dessa avtal är av avgörande betydelse
            för kommunernas möjligheter att ställa krav på och följa upp verksamheten.
            Om regeringen och de statliga myndigheterna saknar kunskap om
            hur äldreomsorgsmarknaden fungerar finns risk för att reformer
            genomförs utan tillräckligt beslutsunderlag.
          </p>
          <p xml:id="i-Nqg13i4UVCbPQAnxavvE3D">
            Med anledning av granskningsrapporten lägger Riksrevisionens
            styrelse fram tre förslag till riksdagen. För det första föreslår
            man att riksdagen ser över systemet med tillstånd för att bedriva
            privat äldreomsorg. För det andra föreslås att regeringen vidtar
            åtgärder angående anmälan om missförhållanden. Allvarliga missförhållanden
            ska i dag redovisas till den verksamhetsansvarige men föreslås
            i stället ske direkt till socialnämnden eller annan offentlig
            myndighet. För det tredje föreslås att Socialstyrelsens och länsstyrelsernas
            uppföljning av kvaliteten i den privata äldreomsorgen förbättras.
          </p>
          <p xml:id="i-6yDM2Z8Rv6be5tFm3MBoaK">
            Vi stöder de förslag som lagts fram av Riksrevisionens styrelse
            men saknar förslag när det gäller personalens meddelarskydd hos
            privata utförare. Personalen är nyckeln till bra kvalitet i vård
            och omsorg. Personalens möjligheter att påtala missförhållanden
            är betydelsefullt för patientsäkerheten. Inom offentligt driven
            äldreomsorg har personalen en grundlagsskyddad rätt att påtala
            missförhållanden och prata med journalister. Arbetsgivaren är
            förbjuden att efterforska vem som har pratat med medier. Trots
            detta finns allt för många som drar sig för att berätta om fel
            och brister. På förslag av den socialdemokratiska regeringen infördes
            därför lex Sarah år 1999 som säger att alla anställda är skyldiga
            att påtala missförhållanden på arbetsplatsen. Även inom den privat
            drivna äldreomsorgen gäller lex Sarah. Anställda där har också
            meddelarfrihet, men den friheten är starkt begränsad eftersom
            den inte åtföljs av ett meddelarskydd. Den private arbetsgivaren
            kan efterforska vem som har läckt till medier utan att begå lagbrott,
            och den anställde kan riskera repressalier. Det finns ett antal
            allvarliga exempel på att så också sker i verkligheten. En del
            kommuner har meddelarfriheten inskriven i avtalen med privata
            entreprenörer, men tyvärr saknar avtalen ofta en paragraf om meddelarskyddet.
            Det är också oklart vilken juridisk verkan en paragraf om meddelarfrihet
            och meddelarskydd har i förhållande till övrig lagstiftning som
            gäller privata företag. Enligt lagen om företagshemligheter får
            personal i privata företag inte röja information som kan skada
            företaget. Ett avtalat meddelarskydd är inte lika starkt som ett
            grundlagsskydd men är en viktig signal om att öppenhet ska råda.
            I Riksrevisionens granskningsrapport dras slutsatsen att det med
            dagens regelverk måste vara svårt för personalen hos privata utförare
            att veta vilken rätt man har att uttrycka åsikter om sin arbetsplats.
          </p>
          <p xml:id="i-DMeN4La5x7Yrhrh1XWHm4M">
            Vi anser att de privat anställda som arbetar i skattefinansierad
            vård och omsorg ska ges motsvarande rätt som offentligt anställda
            har att yttra sig om förhållandena på sin arbetsplats. Det är
            en viktig patientsäkerhetsfråga. Kvaliteten i skattefinansierad
            vård och omsorg kan enligt vår mening inte vara en företagshemlighet.
          </p>
          <p xml:id="i-QnpGADmM7bfKo44wEZx7qT">
            Vi föreslår att riksdagen begär att regeringen lägger fram förslag
            på lagändringar som innebär att alla avtal med privata utförare
            inom skattefinansierad vård och omsorg ska omfatta personalens
            rätt till meddelarskydd. Vi föreslår också att regeringen återkommer
            med förslag för att grundlagsskydda personalens meddelarskydd
            inom all offentligt finansierad vård och omsorg.
          </p>
        </div>
        <div type="motSignatures">
          <list>
            <item xml:id="i-DURcPk1JBQQDQyFtMnEAdy" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-6jhPSSWEmYfUdvCsKfyJQT" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-5oS4X3nVS1Mpn58VorgKqq" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-9hfQ2E9aYuHcE65oFN3S3N" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-TN18fFcx96QBXq9ij9VZ65" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-CikxC3UxF5NCRvsP2haJ5G" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-TRuLwgDJLj9mjzoSFwdPBp" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-L5fENGjYRJx6TKDkZrqAhi" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-QpacXERZteVFGHKJ7YBjgU" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-NpG7A6J1QxEXFQHmJJcDh2" who="i-YHze8naQ3VfThjRidPfYK7">
              Ann Arleklo (s)
            </item>
            <item xml:id="i-FkobvetrT9Kh1ptik4zzoA" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
