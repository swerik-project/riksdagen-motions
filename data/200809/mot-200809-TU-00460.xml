<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00460">
  <teiHeader>
    <fileDesc>
      <titleStmt>
        <title>Moderna och klimatsmarta spårbilssystem</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Moderna och klimatsmarta spårbilssystem</title>
          <idno type="rdwebb">GW02T460</idno>
          <rs type="number">T460</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T460/text</ref>
          <ref type="dokument_url_html">http://data.riksdagen.se/dokument/GW02T460</ref>
          <ref type="dokumentstatus_url_xml">http://data.riksdagen.se/dokumentstatus/GW02T460</ref>
          <ref type="doc">http://data.riksdagen.se/fil/6931E2CA-803F-43CC-95AF-425982F9E34C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TtBGZggme91zLZWqf6cwyX" type="signed"/>
        <correspContext corresp="i-TtBGZggme91zLZWqf6cwyX">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-gQc8rvLBuooLphCg8FZqc" type="numbering">
          <date when="2008-10-08"/>
        </correspAction>
        <correspAction xml:id="i-ygPLme1tje6RmgJJipZS9" type="submission">
          <date when="2008-10-06"/>
        </correspAction>
        <correspAction xml:id="i-TkH8DbFrawHe6rF28S8NkT" type="transfer">
          <date when="2008-10-06"/>
        </correspAction>
        <correspAction xml:id="i-RXdj3J89P8LBoeM4wd6Bcx" type="assigned"/>
        <correspContext corresp="i-RXdj3J89P8LBoeM4wd6Bcx">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-XrFarz1oFAZktytnFuTwh3">
            1 Sammanfattning
          </head>
          <p xml:id="i-8aDyWSW6PaJbyLvCPnuX9F">
            Klimatförändringen manar till handling. För några år sedan presenterades
            FN:s klimatrapport där det entydigt slogs fast att ökningen av
            växthusgaser och andra utsläpp som nu bidrar till klimatförändringen
            är en effekt av mänsklig aktivitet. Användningen av fossila bränslen
            måste drastiskt minskas, något som bland annat kan göras genom
            nya transportsystem. Ett exempel på långsiktigt hållbar transportlösning
            är spårbilar.
          </p>
          <p xml:id="i-DegFg6nrkA7yPRagKXfPTF">
            Spårbilar är förarlösa, små automatstyrda fordon. Spåren i form
            av lätta balkbanor är uppburna av stolpar, som med fördel kan
            förläggas i anslutning till befintlig väginfrastruktur och enkelt
            flyttas om ändrade behov uppstår. Banorna kan byggas även där
            geotekniska förhållanden hindrar traditionella spårburna trafikslag,
            tack vare att spårbilarna klarar en lutning upp till 10 procent.
            På eller under spårbalken förs fordonen utan avbrott till det
            önskade resmålet. En annan populär benämning på den här typen
            av system är spårtaxi, vilket beror på att vagnen är anropsstyrd
            i stället för tidtabellstyrd.
          </p>
          <p xml:id="i-Ckg4Gsy5mzdgdkVi9hNDQ6">
            Automatstyrd kollektivtrafik är idag inte något ovanligt. I och
            med införandet av APM som numer är standard på samtliga moderna
            flygplatser i världen sker en automatisering av kollektivtrafik
            i snabbt tempo. Exempel finner vi för tunnelbanan i Köpenhamn
            och inom några år planeras även att automatisera delar av tunnelbanan
            i Stockholm. Äldre automatstyrda spårbilsliknande kollektivtrafiksystem
            finns i bland annat Sydney, Australien, Dortmund, Tyskland och
            Morgantown, USA. I mars 2009 invigs en modern spårbilsbana på
            Heathrows flygplats i London, Storbritannien.
          </p>
          <p xml:id="i-691tTxPTmRtLJQM7JHxUXb">
            Det är snart 60 år sedan en ny infrastruktur i kollektivtrafiken
            infördes i och med att tunnelbanan etablerades på 1950-talet.
            Vi menar att såväl miljö- som hälsoskäl samt jämställdhetsaspekter
            ger oss anledning att uppmuntra utveckling och införande av ett
            mer effektivt och flexibelt spårsystem.
          </p>
          <p xml:id="i-3BxB2qZqwEWA6dAyE6G6Ed">
            I storstäder med väl utbyggd kollektivtrafik är andelen kollektivresenärer
            mycket hög, men i områden där kollektivtrafiken är gles och/eller
            linjesträckningar gör att kollektivresan tar längre tid än motsvarande
            resa med bil, ligger andelen kollektivresenärer kring 2025 procent.
          </p>
          <p xml:id="i-DCD4fUppJeNeqXjv8GM3Nd">
            Sika (Statens institut för kommunikationsanalys) har i sin rapport
            2008:6 Infrastrukturplanering för ökad transportpolitisk måluppfyllelse
            i storstäder visat att spårbilssystem kan bidra till att uppfylla
            samtliga riksdagens fastlagda transportpolitiska mål, inklusive
            delmålen god miljö, säker trafik, jämställt transportsystem samt
            tillgängligt transportsystem. Inget av dessa mål uppnås med dagens
            infrastruktur trots ökat kollektivresande i framför allt storstäderna.
          </p>
          <p xml:id="i-H7zeDEVTdGD5gUM6kRG9gV">
            Eftersom spårbilsbanor byggs i nätverk skapar det möjlighet att
            tillgodose både mäns och kvinnors behov för vardagsresor. Det
            kan komma att bli det första kollektivtrafik­system som på allvar
            bryter könsbarriärerna. Ingmar Andréasson, professor vid KTH,
            beräknar i sina studier att kollektivtrafikandelen kan öka så
            mycket som med 2025 procent genom införande av spårbilar. Det
            har aldrig något kollektivtrafiksystem lyckats med hittills.
          </p>
          <p xml:id="i-5CgnGm4UqMSMhKPcwjHV8W">
            Spårbilssystemet kan och bör samordnas med andra trafikslag när
            det gäller bytespunkter. En positiv hälsoaspekt är att hög framkomlighet
            minskar stress och trängsel.
          </p>
          <p xml:id="i-6GhMmBQLfVRmCmo9yGdKJQ">
            En första testbana finns sedan några år i Uppsala och systemet
            är helt godkänt av Järnvägsstyrelsen och klart för leverans. Intresset
            från både allmänhet och näringsliv är stort och under de närmaste
            åren planerar man att bygga banor i Södertälje, Åre, Uppsala samt
            Värmdö kommuner. Men även Eskilstuna, Uddevalla, Karlskrona, Kiruna
            med flera städer ligger i startgroparna. Utomlands är intresset
            också mycket stort och antalet leverantörer växer stadigt. För
            att stödja de landsting/regioner och kommuner som börjar projektera
            ska riksdagen öka sina satsningar genom att införa investerings­stöd
            initialt i fyra år och satsa på forskning och utveckling. Sveriges
            industri torde se fördelar av att staten initierar och garanterar
            utvecklingen, vilket bör leda till att vår gedigna basindustri
            vågar satsa och nyanställa. I det skede som utvecklingen av spårbilar
            nu befinner sig är det många industriländer som ställer sig frågan
            huruvida man ska bli producenter eller konsumenter i den kommande
            teknologiska utvecklingen.
          </p>
        </div>
        <div type="motProposal" subtype="förslag">
          <head xml:id="i-6Y72i9PLUMJRnZM6uGtfqu">
            2 Förslag till riksdagsbeslut
          </head>
          <list style="ol">
            <item xml:id="i-VT4pthDrwm4215tJEoHTGm">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att satsa på utveckling och forskning om spårbilar.
            </item>
            <item xml:id="i-Rbm56AqqdpS9kzAvuWPyPm">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att stödja kommuner, landsting och regioner som satsar på infrastruktur
              för spårbilar.
            </item>
          </list>
        </div>
        <div type="motContent">
          <head xml:id="i-Pu7pQ2Z4UFR4rTmaMztzbn" type="h1">
            3 Varför spårbilar
          </head>
          <p xml:id="i-4WyxHQzoCJh6QdrroQGw1D">
            Vi kan konstatera att den rådande trafikplaneringen inklusive
            de gjorda infrastruktur­satsningarna sedan efterkrigstiden helt
            och hållet gynnat bilismen. Det är dags att vi på allvar jobbar
            för att införa mobilitetslösningar som kan bidra till att öka
            kollektiv­resandet. Det kan enligt flera studier ske med införande
            av spårbilar.
          </p>
          <p xml:id="i-QWL4oxewzCJEELqEDNxt54">
            Spårbilar är förarlösa, automatstyrda fordon. Spåren i form av
            lätta balkbanor är uppburna av stolpar, som med fördel kan förläggas
            i anslutning till befintlig väginfra­struktur och enkelt flyttas
            om ändrade behov uppstår. Banorna kan byggas även där geotekniska
            förhållanden hindrar traditionella trafikslag, tack vare att spårbilarna
            klarar en lutning upp till 10 procent. På eller under spårbalken
            förs fordonen utan avbrott till det önskade resmålet. En annan
            populär benämning på den här typen av system är spårtaxi, vilket
            beror på att vagnen är anropsstyrd i stället för tidtabellstyrd.
          </p>
          <p xml:id="i-46CFcUXHfp6eXQEodgjhFy">
            Bilden visar utvecklingen av biltrafiken i förhållande till kollektivtrafiken
            över tid.
          </p>
          <p xml:id="i-PtGHwfczMg7oiUTXoCEEu6">
            Källa: Sika rapport 2006:1.
          </p>
          <p xml:id="i-CTpBAsAGrSXUB1xaAJ5Xb1">
            Det är nu snart 60 år sedan en ny infrastruktur i kollektivtrafiken
            infördes i och med att tunnelbanan etablerades på 1950-talet.
            Vi menar att såväl miljö- som hälsoskäl samt jämställdhetsaspekter
            ger oss anledning att tillvarata teknikutvecklingen och uppmuntra
            utveckling och införande av ett mer effektivt och flexibelt spårsystem.
          </p>
          <p xml:id="i-JCLtmv3BMDsCSFRMDPENAA">
            I storstäder med väl utbyggd kollektivtrafik är andelen kollektivresenärer
            mycket hög, exempelvis innanför Stockholms tullsnitt är andelen
            i rusningstrafik drygt 80 procent. Men i områden där kollektivtrafiken
            är gles och/eller linjesträckningar gör att kollektivresan tar
            längre tid än motsvarande resa med bil, ligger andelen kollektivresenärer
            kring 2025 procent. Alltså finns det mycket att göra för samhällsplanerare,
            exploatörer och politiker.
          </p>
          <p xml:id="i-VBmuiQWbW8gZ6PnjFSr8WF">
            Hur kan vi då förändra synen på kollektivtrafiken och planeringen
            av densamma? För det första måste planeringen utgå från människors
            faktiska resmönster. För det andra måste kollektivtrafiken genom
            sin utformning locka över nya resenärer som vant sig vid att kunna
            resa direkt utan byten där kortaste vägen gäller, det vill säga
            bilisterna. För det tredje behövs en förändrad syn kring kollektivtrafikens
            uppgift i ett modernt samhälle där klimatpåverkan är i fokus och
            trängseln på vägnätet ökar, samtidigt som samhällets investeringsresurser
            är begränsade.
          </p>
          <p xml:id="i-AeGXAVh4i67nodSLydWse7">
            För att lyckas med detta behövs en ny syn på linjesträckningar.
            Gamla tankemönster måste brytas, en stor utmaning för politiker
            och planerare. Dagens beslutsfattare lever kvar i det förgångna
            på trafikområdet, man håller krampaktigt i det som var aktuellt
            för så länge sedan som 2530 år, trots att all forskning och praktisk
            erfarenhet visat att dessa lösningar inte gav ökat kollektivtrafikresande.
            Bilresandet däremot har under tiden ökat mångfalt. Det är alltså
            mycket svårt att få fäste för nya resmönster och nya tankebanor
            (Tora Friberg, Linköpings universitet 2008, Spårbilar och Genus).
          </p>
          <p xml:id="i-9VxFc8Fi5CJ3GfdkdUvnhj">
            Spårbilssystemet kan samordnas med andra trafikslag när det gäller
            bytespunkter. Eldrift gör att det inte blir några avgasutsläpp
            från fordonen och trafikbullret minskar. Om hängande system införs
            är det enkelt att komplettera med solpaneler på balken. En annan
            positiv hälsoaspekt är att hög framkomlighet minskar stress och
            trängsel.
          </p>
          <p xml:id="i-Xbe8dLfLLt8kwFbc6ec8Lr">
            För att tillgodose behov av pendling till och från arbetsplatser,
            till vardagshandel, skolor, kultur- och fritidssysselsättningar
            behöver samhället kunna erbjuda ett alternativ till bilen i form
            av en kraftigt utbyggd och flexibel kollektivtrafik.
          </p>
          <p xml:id="i-TqbrjTaZLx2HxEmURy6uF">
            Det är små förarlösa vagnar som förs fram på lätta banor, alternativt
            hängande under desamma, genom avancerade styrsystem. Vagnen väntar
            på resenären som reser själv eller med valt sällskap och utan
            stopp direkt till slutdestinationen utan tidtabeller.
          </p>
          <head xml:id="i-75ftFxDgEkjqUXGh6QY9mV" type="h2">
            3.1 Klimatförändringarna
          </head>
          <p xml:id="i-MhMeuuAg3Nr6PSNZbSVcfN">
            Klimatförändringarna manar till handling. Efter FN:s klimatrapport
            har ett antal ytterligare alarmerande rapporter presenterats som
            entydigt slår fast att ökningen av växthusgaser och andra utsläpp
            som nu bidrar till klimatförändringarna är en effekt av mänsklig
            aktivitet. Det finns fortfarande ett litet antal forskare och
            politiker som ifrågasätter dessa slutsatser, men det kan vara
            för sent att vända utvecklingen om vi väntar tills också dessa
            personer anslutit sig till de slutsatser som presenterats av bland
            annat klimatpanelen. Användningen av fossila bränslen måste drastiskt
            minskas, något som bland annat kan göras genom nya transportsystem.
            En långsiktigt hållbar transportlösning är spårbilar.
          </p>
          <p xml:id="i-QZBLKXLLB5r8JKRH4Jsswy">
            Det är vår uppfattning att spårbilssatsningar kraftigt minskar
            behovet att nya motorleder kring våra större städer och att en
            spårbilsring i Stockholms län gör byggandet av Förbifart Stockholm
            och den östliga förbindelsen onödiga. Denna uppfattning stöds
            av Sika som i sin rapport 2008:5 Utvärdering av spårbilssystem
            , visar att en spårbilsring runt Stockholms län ger stora samhällsekonomiska
            vinster. Vinsterna är så stora att spårbilsringen anses kompensera
            de samhällsekonomiska förlusterna av en ny pendeltågslinje som
            föreslås i samma rapport.
          </p>
          <head xml:id="i-H7jjHCN3uKQFVHnZyrbpVL" type="h2">
            3.2 Miljö
          </head>
          <p xml:id="i-ARmPUsw2Y5pwNjWMjdoGLL">
            Spårbilar kan anläggas på redan hårdgjord yta, vilket skonar
            omkringliggande natur. Runt flertalet storstäder finns gröna markområden
            som det är viktigt att bevara för det rörliga friluftslivet och
            som minimerar barriärerna för växter och djur. Bevarande av parker
            och grönområden bidrar också till vårt välbefinnande, vilket stöds
            av ett stort antal forskarrapporter, bland annat vid SLU i Alnarp.
          </p>
          <p xml:id="i-5bZvxMcWzZRr39MsQpvVkM">
            Spårbilar bullrar väsentligt mindre än all annan trafik inklusive
            befintlig spårtrafik och har låg energiförbrukning. På nästa sida
            visas en tabell där energiförbrukning jämförs mellan olika trafikslag,
            källdata från Vägtrafikinstitutet.
          </p>
          <head xml:id="i-VKHSCKApZR1gitijkMs4T8" type="h2">
            3.3 Ökad jämställdhet
          </head>
          <p xml:id="i-Gfmzmk34QEBkuoqqwPJp9Z">
            Sika har i sin officiella statistik siffror som visar på en mycket
            ojämn könsfördelning när det gäller bilägandet i Sverige. Vid
            årsskiftet 2006/2007 fanns drygt 4 200 000 personbilar registrerade,
            varav drygt 1 000 000 ägdes av kvinnor, alltså 23,8 procent.
          </p>
          <p xml:id="i-GgcbtVaNABMmPULSEE8srE">
            Mäns och kvinnors resmönster skiljer sig åt, varför genusperspektiv
            är nödvändigt i arbetet med förbättringar av dagens system men
            också i planeringen av framtidens kollektivtrafik. De största
            skillnaderna ligger i att män fortfarande har och använder bil
            i större utsträckning, de gör fler tjänsteresor (arbetsresor)
            än kvinnor. Kvinnor gör fler kollektivresor än män, framför allt
            gör kvinnor serviceresor i större utsträckning, drygt 20 procent
            fler enligt en studie kring mäns och kvinnors resande gjord av
            Transek (Jämställda kommunikationer, mars 2007).
          </p>
          <p xml:id="i-WbesbgWLE1NcMqyt6WHWDm">
            Kvinnors resande sker oftare inom eller mellan närkommuner, vilket
            framgår av en studie, Kapacitetsstark kollektivtrafik i Ostsektorn
            (Storstockholms Lokaltrafik AB, aug. 2007). Dessa resor kan med
            dagens linjära kollektivtrafikplanering inte tillgodoses utan
            långa omvägar och flera byten. Det gör att kvinnor i högre grad
            får kraftigt förlängda restider med kollektivtrafiken. Detta faktum
            styrks av statistik i rapporten Trafiken i Stockholms län 2007
            , från Regionplane- och trafikkontoret, där det anges att kvinnors
            arbetsresor i snitt tar 20 minuter längre per resa än motsvarande
            för män. Sannolikt är tidsförlusten för kvinnor ännu större i
            städer med sämre utbyggd kollektivtrafik.
          </p>
          <head xml:id="i-764m52Sgjs1ZT2By8yD2Yz" type="h2">
            3.4 Markanvändning
          </head>
          <p xml:id="i-JTL7vdYv3d82ijfv2ano9g">
            Den lilla markyta som tas i bruk möjliggör att vi kan skapa de
            efterlängtade tvärförbindelserna i Stockholms län utan att ta
            de gröna kilarna i anspråk. Spårbilarna kan även växlas ut till
            höghastighetsbanor och på sikt sammanlänkas i tågliknande kolonner.
          </p>
          <p xml:id="i-Mg1VxvYWfpYt9P8sMFj4JM">
            I de yttre delarna av Stockholms län råder stora brister i kollektivtrafiken,
            samtidigt som det är där den största befolkningstillväxten sker.
            Särskilt de lokala resorna är ofta ett problem för icke bilburna.
            Att med busstrafik öka det lokala eller tvärregionala kollektivtrafikresandet
            har visat sig ha stora brister. Det beror på att linjesträckningarna
            blir krångliga och ologiska för resenärerna, som därför väljer
            bort kollektivtrafiken om de har möjlighet. Denna verklighet har
            hittills skapat ett ständigt växande bilbehov och många familjer
            har idag två bilar för att hantera livspusslet.
          </p>
          <head xml:id="i-2b6kNxWCMNGJRHE3FDm3ha" type="h2">
            3.5 Ekonomi
          </head>
          <p xml:id="i-Q1oSt8orJqEiyCx778ruZb">
            En långsiktigt god hushållning med ekonomin är en av de tre grundpelarna
            för att uppnå en hållbar utveckling. I detta ingår att se över
            samhällsekonomiska konsekvenser för alla investeringar. För spårbilar
            har Sika visat i sina studier att den samhällsekonomiska lönsamheten
            är mycket god. Även de lokala utredningar som gjorts av kommuner,
            visar på en god samhällsekonomi för spårbilssystem. Även när det
            gäller driftskostnader ger spårbilar fördelar gentemot annan kollektivtrafik.
          </p>
          <head xml:id="i-EYpyNzp2ffGDjVqfkcwjCi" type="h3">
            3.5.1 Samhällsekonomi
          </head>
          <p xml:id="i-ERE758tmo8KUbvucw8ZXzf">
            Förutom intäkter från taxan blir det samhällsekonomiska vinster
            på grund av snabbare restid, minskade utsläpp av hälsofarliga
            luftföroreningar och koldioxidutsläpp, minskat buller, färre olyckor
            med mera. Trängseln minskar både på vägarna och i kollektivtrafik­systemet.
            Ett mindre utrymmeskrävande resande frigör värdefull mark i storstads­bebyggelse
            och minskar behovet av parkeringsplatser. (Sika rapport 2008:5,
            Utvärdering av spårbilssystem ).
          </p>
          <head xml:id="i-XEoHzLrxGQkp6D9vEYty9F" type="h3">
            3.5.2 Investeringar och driftskostnader
          </head>
          <p xml:id="i-UuzWuz1u9z4TNTY11hQcM7">
            Spårbilsbanor har såväl förhållandevis mycket låg investeringskostnad
            som låg driftskostnad. De låga investeringskostnaderna beror dels
            på det låga markutnyttjandet, dels på att den lätta konstruktionen
            ger mindre materialåtgång. Dessutom behövs inte så många tunneldragningar
            eller sprängningar då banan kan förläggas vid befintliga vägstråk
            och klarar hög lutning, upp till 10 procent. Hög energieffektivitet
            tillsammans med lågt personalbehov, eftersom spårbilarna är förarlösa,
            gör driftskostnaderna lägre än för övriga kollektivtrafiksystem.
          </p>
          <p xml:id="i-VF6xTbf9HUFRGYjnWChTui">
            Bilden visar nyckeltal över kostnadseffekter för olika trafikslag.
          </p>
          <p xml:id="i-Xsmk19dmExRk2kwh5Ec87P">
            Källa: Sika rapport 2006:1.
          </p>
          <p xml:id="i-DsnTQP9qhseBWbfRgbsGY5">
            Intresse för medfinansiering finns också från affärs- och fastighetsbolag.
            Om kollektivtrafik ansluter direkt till byggnaderna ger detta
            ökade värden för såväl butiker som bostäder liksom för kollektivtrafikanterna.
          </p>
          <head xml:id="i-67kigRVJTaBKv1fGuXpRBv" type="h1">
            4 Kompass
          </head>
          <p xml:id="i-LH7BsZvXLAUw64iVm3qPTw">
            Kompass (Kommuner som prövar att satsa på spårbilar) är ett tvärpolitiskt
            nätverk, sedan september 2008 med formella kontaktnät internationellt.
            Kompass består i Sverige av 10 medlemskommuner samt några observatörskommuner.
            Nätverket visar att det finns ett lokalt intresse i Sverige och
            internationellt. Den kommande dialogen runt en ny regionplan i
            Stockholms län, med utblick mot Mälardalen, skapar möjligheter
            för en god och bred förankring av införande av spårbilssystem.
          </p>
          <head xml:id="i-3Ccgo1mhBkfPGYkMyDBDb2" type="h1">
            5 Aktuell utveckling
          </head>
          <p xml:id="i-TSxr6z1KvJJeyu2fvDi4fC">
            Tiden är mogen nu. Datateknikens snabba utveckling har skapat
            förutsättningar för att införa ett helt automatiserat kollektivtrafiksystem
            i form av ett nätverk av spårbilar. Den internationella standarden
            för automatdrift, APM, används redan och ligger till grund för
            många av utvecklarna av spårbilar.
          </p>
          <p xml:id="i-K22o32wwxdSU2wDRit8aBi">
            Systemet är lättplacerat i och med sin nätta konstruktion och
            kan med fördel förläggas i anslutning till befintliga vägnät.
            Det är tyst, kan drivas med förnybara energikällor, helt tillgänglighetsanpassat
            och tar mycket liten mark i anspråk. Det fungerar därför väl i
            en hållbar stads- och landskapsmiljö helt i enlighet med EU:s
            och Sveriges trafikmål.
          </p>
          <p xml:id="i-KnyedqVBnUotyuW2viUKGG">
            Intresset från både allmänhet och näringsliv är stort och under
            de närmaste åren planerar man att bygga banor i Södertälje, Åre,
            Uppsala samt Värmdö kommuner. Men även Eskilstuna, Uddevalla,
            Karlskrona, Kiruna med flera städer ligger i startgroparna.
          </p>
          <p xml:id="i-389MJYSRKEbmKuLf7MNMZu">
            För att stödja de landsting/regioner och kommuner som börjar
            projektera ska riksdagen öka sina satsningar genom att införa
            investeringsstöd initialt i fyra år och satsa på forskning och
            utveckling. Sveriges industri torde se fördelar av att staten
            initierar och garanterar utvecklingen, vilket bör leda till att
            vår gedigna basindustri vågar satsa och nyanställa.
          </p>
          <head xml:id="i-REe4sWAYDwSe1EYycbSsBV" type="h2">
            5.1 Lokala och regionala projekt
          </head>
          <p xml:id="i-7CtttQMw1P3dy3VHpyGLkC">
            I Stockholms läns landstings regi finns flera förstudier gjorda
            av Regionplane- och trafikkontoret på 1990-talet. De avser Södertälje,
            Solna, Stockholm/Skärholmen och Arlanda. Liknande studier är genomförda
            i Göteborg och Gävle. Studierna visar att med spårbilar kommer
            kollektivtrafikandelen att öka, samtidigt som investerings- och
            driftskostnaderna är låga jämfört med dagens kollektivtrafiksystem.
            Det som hittills hindrat införandet har varit tveksamheter till
            att införa ytterligare ett system samt att tekniken inte varit
            fullt utvecklad. Andra tveksamheter har handlat om gestaltningsfrågan
            eftersom det handlar om en helt ny infrastruktur.
          </p>
          <p xml:id="i-X8Ptvp9DVGTUxDea1qdVQX">
            Vi menar att det är nödvändigt att införa ett helt nytt kollektivtrafiksystem
            som kan bidra till att uppnå de trafikpolitiska målen. Det är
            något inget annat trafikslag lyckats med hittills. Vi noterar
            att dessa argument framförs alltmer sällan numer, de flesta bedömare
            anser att spårbilar på ett utomordentligt vis kompletterar våra
            befintliga spårsystem och därmed ökar kollektivtrafikandelen kraftigt.
          </p>
          <p xml:id="i-EBTKSScZo5WLtdgE9N6qXW">
            Gestaltningen av banan kan göras väl anpassad till omgivningen,
            vilket förstudien från Gävle visar. Detta är något som också får
            stöd av bland annat en mycket erkänd industridesigner i USA, Geoff
            Wardie, chef för avancerad mobilitetsforskning vid Art Center
            College of Design, Pasadena. Viktigt är dock att processen sker
            publikt och att spårbilar förs fram som en positiv utveckling
            för Sverige och för platsen som banan lokaliseras på. Vår erfarenhet
            är att de flesta resenärer undrar över varför vi inte redan bygger
            spårbilsbanor då de kan se fördelarna gentemot annan kollektivtrafik.
          </p>
          <p xml:id="i-RaPpeuu9UdpbYFMfJ1K9wP">
            En testbana finns i Uppsala. Järnvägsstyrelsen har certifierat
            banan, där säkerhet och andra aspekter har testats och godkänts
            enligt vedertagna regler.
          </p>
          <p xml:id="i-A7dJR6APNjfUDNZaL4rwPb">
            Värmdö och Södertälje kommuner har bekostat egna förstudier som
            omfattar lokala spårbilsnät. Värmdö kommuns studie innefattar
            även banor via Nacka kommun samt in till Stockholm, ett spårbilsnät
            på cirka 86 kilometer. Studien gjordes av kommunen som en del
            i den större studien Kapacitetsstark kollektivtrafik i Ostsektorn
            , då kommunens behov inte ansågs tillgodosedda med en tunnelbanelinje
            till Nacka centrum. Tunnelbanan till Nacka skulle innebära matartrafik
            för en stor del av Värmdöborna, vilket förväntas leda till längre
            restider och minskad kollektivtrafikandel. Syftet var att visa
            på hur ett alternativt system med spårbilar gav mer spår för lägre
            kostnader samt kunde ersätta stor del av den lokala busstrafiken
            i båda kommunerna. Dessutom minskar kostnader för färdtjänsten
            då spårbilarna är tillgänglighetsanpassade, vilket den lokala
            busstrafiken inte är än på länge. Södertälje arbetar tillsammans
            med SL, Astra, Scania, KTH samt Vinnova där spårbilar ingår som
            en del i ombyggnad av Södertälje centrum och målet att uppnå goda
            kollektivtrafikförbindelser till kommunens största arbetsplatser
            samt järnvägsknuten Södertälje Syd. En målsättning är att ha första
            spårbilsdelen klar 2011 i samband med att pendeltågslinjen stängs
            av på grund av ombyggnad för dubbelspår och ny depå.
          </p>
          <p xml:id="i-JfSnHtipCrkpJRti1fXQNH">
            Luftfartsverket och Sigtuna kommun har tagit fram ett utredningsförslag
            för Arlanda omfattande 82 kilometer banor, 87 på- och avstigningsplatser,
            samt 600 vagnar. Syftet är att tillgodose bättre kollektivtrafik
            för resenärer samt inte minst för kommunens många invånare som
            har sin arbetsplats på flygplatsen. Obekväma arbetstider och bristande
            kollektivtrafik skapar ett oönskat bilberoende som kommunen vill
            förändra.
          </p>
          <p xml:id="i-AAzhzrKzDk4RCzzdGDbe7H">
            Ett högintressant förslag är en spårbilsbana mellan Skärholmen
            och Kungens kurva, där det behövs en passage över motorvägen.
            Projektet (Edict) har drivits med EU-stöd men ännu har inte några
            beslut fattats. Det finns också tankar på en automatbana mellan
            Slussen och Södra station, som skulle kunna löpa i en befintlig
            tunnel och därmed skapa goda förbindelser mellan tunnelbanan och
            pendeltåget vid Stockholm Södra.
          </p>
          <p xml:id="i-NPB4YcK3yEH67FKrHW5SSD">
            Sika bedömer att små system kan vara positiva lokalt men det
            är genom ett större sammanhållet nät som den stora potentialen
            tillvaratas. Storskaligheten kan innebära kostnadsfördelar. Ett
            stort sammanhållet nät har också större möjligheter att locka
            fler resenärer att lämna bilen, vilket ger positiva effekter på
            de transportpolitiska målen.
          </p>
          <head xml:id="i-9CAZvJjG8HpVisoA12ba53" type="h2">
            5.2 Teknisk utveckling
          </head>
          <p xml:id="i-YScLHxRTpQRW89ZLuSaiVM">
            Mycket av spårbilstekniken finns tillgänglig idag, vilket innebär
            att den tekniska utvecklingen kan gå snabbt. Den enda existerande
            testbanan i Sverige är till stor del byggd med insatser av svenska
            företag. Ett utbyggt spårbilssystem kan innebära en möjlighet
            för svenska företag att etablera sig inom en ny innovativ och
            miljövänlig industrigren i internationell samverkan. (Sika rapport
            2008:5).
          </p>
          <p xml:id="i-H6Rm9X8LM87KqXXdkZACwN">
            I mer avancerad form kommer spårbilar att kunna fungera som vanliga
            bilar på gator och vägar när de lämnat spårsystemet. De kan därmed
            sägas utgöra en kvalitativ kollektivtrafik där resenärerna själva,
            utan tidtabeller, mera fritt kan bestämma när de vill resa. Spårbilar
            kan också sägas förena kollektivtrafikens fördelar med bilens
            flexibilitet och bekvämlighet.
          </p>
          <p xml:id="i-X2vwiZhE8zzS5Y4c25ZV7m">
            Ett spårbilssystem kan även användas för transport av gods och
            varor och därmed avsevärt minska trängsel och utsläpp.
          </p>
          <head xml:id="i-2xswhE87gvjh3PAn5EA9FB" type="h2">
            5.3 Internationell utveckling
          </head>
          <p xml:id="i-WJKNs3ETPrZrgPWCbwejbz">
            I ett danskt projekt, Rapid Urban Flexible, RUF, arbetar man
            med ett avancerat system där spårbilarna också kan fungera som
            vanliga bilar när de lämnat spåret. En testbana finns i Ballerup
            utanför Köpenhamn.
          </p>
          <p xml:id="i-DPL1x1SRCHZCmjhDD8p4LT">
            Utveckling av spårbilssystem pågår såväl internationellt som
            i Sverige. Ett positivt intresse från någon stor trafikhuvudman
            som till exempel Stockholms läns landsting skulle kunna medverka
            till att en kommande produktion skulle kunna förläggas till Sverige,
            vilket kan skapa mycket intressanta framtids- och utvecklingsmöjligheter
            för svensk teknik och ekonomi och ge betydande exportinkomster.
          </p>
          <p xml:id="i-B9ha2JgVbEuf1g82NCH8wB">
            Utomlands är intresset mycket stort och antalet leverantörer
            växer stadigt. I det skede som spårbilsutvecklingen nu befinner
            sig är det många industriländer som ställer sig frågan huruvida
            man ska bli producenter eller konsumenter i den kommande teknologiska
            utvecklingen.
          </p>
        </div>
        <div type="motSignatures">
          <list>
            <item xml:id="i-LsSP75Wrc6QE9VxzT2WvPh" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-Exuq8iarWrK8mYyBEuaGgb" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-P7oDp2QnotLZix63kHRnRD" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-GbZDR5Ehtqa9Z3RXhcQHbL" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
