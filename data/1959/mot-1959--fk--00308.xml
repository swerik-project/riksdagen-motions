<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--fk--00308">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__308/mot_1959__fk__308-001.pdf"/>
      <fw xml:id="i-HAnx1YgvrhpyELKkUHTSpR">
        Motioner i Första kammaren, nr 308 år 1959 &gt;
      </fw>
      <div xml:id="i-N6rrJz1j5YhfSEwKpQ7ETF" type="motHeader">
        <div xml:id="i-6vwtEeTnkeyVKyxwiVLFNe" type="motTitle"/>
        <div xml:id="i-E4fBUujTFx8F1YnyVJdu1R" type="motSubmissionInfo"/>
      </div>
      <div xml:id="i-Ruz81QSPDJ5tnSykSYDfJJ" type="motBody">
        <div xml:id="i-5ZvUZ5eNdDaiBSAF7hs8Uv">
          <p xml:id="i-Sd7xrtg3yZ1u8ngibrWddD">
            Nr 308
          </p>
          <p xml:id="i-9TDF36gbY74W8ZaDs7nPnp">
            Av herr Mattsson, angående svensk anslutning till ett planerat
            västeuropeiskt frihandelsområde.
          </p>
          <p xml:id="i-9qBvaSQ2pc6QnZnqAa5m9M">
            Frågan om vårt lands anslutning till ett eventuellt europeiskt
            frihandels- område är en av de viktigaste som vårt land ställts
            inför på mycket länge. Kommer det till stånd torde på lång sikt
            varor av alla slag, kapital och arbetskraft komma att röra sig
            fritt över de nuvarande nationella gränserna i Västeuropa. Det
            är givet att ett fritt handelsutbyte inom praktiskt taget hela
            Väst- europa utan hindrande tullar och andra handelsrestriktioner
            innebär för- delar ur många synpunkter. Produktionsresurserna
            kan utnyttjas bättre och den allmänna ekonomiska standarden därigenom
            höjas. Men frågan har också en annan sida: att bättre utnyttja
            resurserna betyder specialisering av produktionen och att näringslivet
            i varje land får en mera ensidig struk- tur än vad det för närvarande
            har. Övergångstiden till dess att frihandels- området kan fungera
            någorlunda normalt kan bli mycket påfrestande för de enskilda
            länderna, som får svåra omställnings- och anpassningsproblem att
            lösa. Även för vårt land torde betydande svårigheter uppstå. De
            bästa förut- sättningarna att relativt smärtfritt anpassa sig
            efter frihandelsområdets ekonomiska förutsättningar har uppenbarligen
            vår tekniskt väl utvecklade och på kvalitetsproduktion inriktade
            exportindustri. För den industri som nu producerar i huvudsak
            för hemmamarknadens behov kan anpassnings- respektive omställningsproceduren
            bli svår. Alldeles speciella problem kom- mer att uppstå för småföretagsamheten.
            Sammantaget kommer näringslivets anpassningsåtgärder att verka
            i riktning mot väsentliga förändringar i enskilda bygders och
            städers nä- ringsstrukturella status och skapa sociala problem
            av stor räckvidd. Enligt vår mening har dessa aspekter på frihandelsfrågan
            icke tillbörligt beaktats. De sociala verkningarna av näringslivets
            inriktning mot en mera ensidig struktur har vi inte ägnat något
            försök till en verklig analys. Vi saknar underlag för realistisk
            framtidsplanering. Inom näringslivet är det väl närmast de stora
            industrierna, som, tack vare egna organisatoriska och ekonomiska
            resurser men också som en följd av statsmakternas i och för sig
            lovvärda intresse för deras problem, kan anses vara väl förberedda.
            Smäföretagsamheten däremot saknar kapitalresurser för att på egen
            hand orientera sig inom de nya och svåröverblickbara sammanhangen.
            Dess be- redskap mot omställningsperiodens påfrestningar är otillfredsställande.
          </p>
          <pb facs="riksdagen-motions-pdf/data/1959/mot_1959__fk__308/mot_1959__fk__308-002.pdf"/>
          <fw xml:id="i-TrJQkGXzC5zAvMQcgT3hj2">
            Motioner i Första kammaren, nr 308 år 1959 15
          </fw>
          <p xml:id="i-B1yYHG6q78NK1xRmbWn5UU">
            Som jag ser det är det angeläget att få till stånd en utredning
            med upp- gift att analysera den situation som kan tänkas uppstå
            vid inträde i ett fri- handelsområde samt föreslå åtgärder mot
            de sociala och andra verkningar som näringslivets strukturomvandling
            för med sig. Det kan t. ex. bli fråga om att vidta åtgärder i
            syfte att förbereda ganska omfattande omflyttning och omskolning
            av arbetskraft. Men första försvarslinjen mot sociala om- ställningskriser
            går genom de enskilda företagen. De åtgärder som kan komma i fråga
            bör främst syfta till att underlätta företagens anpassning till
            de nya förhållandena, antingen det nu sker genom rationalisering
            eller övergång till annan och mera konkurrenskraftig produktion.
            Man bör i sitt handlande härvidlag vägledas av den värderingen,
            att det kan vara av minst lika stor betydelse att hemmamarknadsnäringar
            förmår hävda sina mark- nadspositioner även i det nya konkurrensläget
            som att vinna nya export- marknader. Vad en utredning bör ta upp
            för konkreta frågeställningar kan givetvis endast antydas och
            framföras utan anspråk på fullständighet i problem- redovisningen.
            Ett viktigt område för positiva reformer utgör företagsbeskattningen.
            Bl. a. bör övervägas lättnader med speciellt hänsynstagande till
            påfrest- ningarna för företagen under den tid som tullskyddet
            successivt avtrappas. Hög angelägenhetsgrad har en radikal reform
            på vinst-, förlust- och resul- tatutjämningens område. Vad som
            kan vinnas genom ökade insatser för forskningen måste ägnas uppmärksamhet
            liksom förutsättningarna för utökad samverkan mellan stat och
            näringsliv i denna angelägenhet. Av särskilt stor betydelse är
            att handelsrepresentationen rustas upp och beredes ökade möjligheter
            att göra marknadsundersökningar och lämna speciellt de exportinriktade
            småföre- tagen stöd när det gäller att introducera nya varor.
            Utökning av export- garantikrediterna samt av exportkrediter måste
            också komma in i utred- ningsbilden. För småföretagen är försörjningen
            med långfristiga kapitalkrediter ett gammalt problem, som i detta
            sammanhang måste bringas till en lösning. Ett system med prioritering
            när det gäller omfattande rationalisering eller kapitalkrävande
            omställning kan tänkas. Kreditgarantiformen förtjänar särskild
            uppmärksamhet. Frihandelsområdet innebär både svårigheter och
            nya möjligheter för små- företagsamheten. För att den skall kunna
            hävda sin position och göra in- mutningar i nya produktionsområden
            kan det på många branschområden bli nödvändigt bygga upp gemensamma
            organ, som svarar för försäljning och inköp samt i vissa fall
            också tillhandahåller teknisk och ekonomisk råd- givningsservice.
            Dylik samverkan på producentkooperativ basis måste självfallet
            alltid bero på de enskilda intressenternas fria vilja att deltaga
          </p>
          <pb facs="riksdagen-motions-pdf/data/1959/mot_1959__fk__308/mot_1959__fk__308-003.pdf"/>
          <fw xml:id="i-7KCG42MDGBfxV4yGh8T6mA">
            16 Motioner i Första kammaren, nr 308 år 1959
          </fw>
          <p xml:id="i-GkT2PHBQbUx47h31zDRWgB">
            däri. Då samverkan mellan företag många gånger kan bidraga till
            att be- gränsa omställningskriser i samhället bör undersökas i
            vad mån och i vilken form statligt stöd kan lämnas i initialskedena.
            Ätskilligt utredningsarbete har redan utförts såväl av statliga
            organ som av vissa organisationer inom näringslivet. Men en grundlig
            penetration av detta stora problemkomplex har hittills icke skett.
            Med tanke på betydelsen av att vårt näringsliv ges bästa möjliga
            vägledning och stöd när det gäller att utnyttja och gardera sig
            mot vad den fria marknaden kommer att ge i form av ökade möjligheter
            och skärpt konkurrens men också inför omställ- ningsperiodens
            krav på social beredskap bör det enligt min mening vara påkallat
            att en statlig kommitté tillsättes snarast möjligt för utredning
            av alla dessa frågor. Kommittén bör vara allsidigt sammansatt
            med företrä- dare för såväl de demokratiska partierna som näringsutövarnas
            och arbets- marknadens organisationer. Att förhandlingarna om
            det planerade frihandelsområdet icke lett till nägon framgång
            bör enligt min mening inte utgöra något skäl för att av- stå från
            en utredning av föreslagen art. En utveckling mot fri handel i
            Väst- europa torde vara ofrånkomlig. Det är därför nödvändigt
            att beredskapen härför planlägges i god tid. Med hänvisning till
            vad som anförts får jag hemställa, att riksdagen måtte i skrivelse
            till Kungl. Maj:t begära tillsättande av en allsidig utredning
            för prövning av alla de problem som sammanhänger med svensk anslutning
            till ett planerat västeuropeiskt frihandelsområde.
          </p>
          <p xml:id="i-2SQeJ7fXPsKjvrdNHiMy7W" type="date">
            Stockholm den 27 januari 1959
          </p>
          <div xml:id="i-98nyqqicxcLtT7EiN8hAJj" type="signatureBlock">
            <p who="unknown" type="signature">
              T. V. Mattsson
            </p>
          </div>
          <p xml:id="i-UZxwCqogJcF3G7a8oar5ga">
            Alfa Boktr., Sthlm 1959
          </p>
        </div>
      </div>
    </body>
  </text>
</TEI>
