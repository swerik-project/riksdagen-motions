<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1919--ak--00119">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__119/mot_1919__ak__119-001.pdf"/>
      <div xml:id="i-DmTDbKVALUY9mzH2PYxoC3" type="motHeader">
        <div xml:id="i-KnKxJzP6A4bBYggWrfJB1V" type="motTitle"/>
        <div xml:id="i-Y5eb1cEfx8Wz7Dh7XNN9Wm" type="motSubmissionInfo"/>
      </div>
      <div xml:id="i-M3pvsyZH1M6YfittMei5VE" type="motBody">
        <div xml:id="i-GK4BsshjoyPKkgaW9iPw5R">
          <p xml:id="i-7U4iyCNuDfmiuxdJuLYcq2">
            Motioner i Andra kammaren, Nr 119. 7
          </p>
          <p xml:id="i-X5mFLUC69KwkqcYaHCozyh">
            Nr 119.
          </p>
          <p xml:id="i-B3cEYreNaGjKSQ2TVwVaLV">
            Av herr Tengdahl, om pension åt förste notarien hos riksdagens
            andra kammare Conrad Lundgrens änka.
          </p>
          <p xml:id="i-RfwhJzi3Q8EPjZZwBY6ooK">
            Förste mnotarien hos andra kammaren Johan Conrad Lundgren avled
            den 3 november 1918 under den pågående urtima riksdagen. Med anled-
            ning av den framställning, som här nedan av mig göres, tillåter
            jag mig om honom meddela följande uppgifter: J. C. Lundgren föddes
            i Uppsala den 1 oktober 1866, avlade student- examen därstädes
            år 1884, inskrevs samma år vid Uppsala universitet, där han år
            1889 avlade filosofie kandidatexamen. I kungl. telegrafstyrelsen
            började Lundgren såsom e. o. tjänsteman år 1892, blev amanuens
            den 1 oktober 1897, e. o. byråtjänsteman den 24 november 1910,
            extra revisor år 1911 samt utnämndes år 1917 till förste innehavare
            av en inom telegrafstyrelsen nyinrättad ordinarie tjänst för statistisk
            kontroll över verkets inkomster och utgifter. Hos - andra kammaren
            antogs Lundgren år 1888 efter stenografiskt prov först till kanslist
            och något senare under loppet av samma riksdag till notarie, vilken
            befattning han innehade till i maj år 1901, då han förordnades
            till förste notarie. Sammanlagda antalet riksdagar, under vilka
            han tjänstgjort, är 36. Dessa äro i korthet de yttre data av hans
            liv. Lundgren har emellertid inom en del av undervisningsväsendet,
            näm- ligen den del, som avser den stenografiska skrivkonsten,
            nedlagt ett högst betydande och förtjänstfullt arbete. Redan vid
            den tidpunkt, då han av- lade sin mogenhetsexamen, började han
            utöva en omfattande stenografisk lärareverksamhet enligt det Arendska
            systemets principer. Han var på detta område en banbrytare, enär
            vid nämnda tid ingen egentlig undervis- ning i stenografi bedrevs
            inom vårt land och sålunda ej heller några offent- liga stenografiska
            lärokurser gåvos. Med denna omfattande undervisnings- verksamhet
            fortsatte han ända till den allra sista tiden av sitt liv. Lund-
            gren har under sin livstid undervisat något över 5,000 personer,
            däribland flera hundratal kroppsarbetare på av honom anordnade
            gratis- eller billighets-
          </p>
          <pb facs="riksdagen-motions-pdf/data/1919/mot_1919__ak__119/mot_1919__ak__119-002.pdf"/>
          <p xml:id="i-KraZJ8No4ZRK7e6hRRvLrB">
            8 Motioner i Andra kammaren, Nr 119.
          </p>
          <p xml:id="i-THZS4bTaDnhxmiHnd8m8qV">
            kurser. Ett 40-tal riksdagsstenografer ha av honom fått sin utbildning.
            Hans lärobok har utgått i 16 upplagor. Lundgren var i ett långvarigt
            äktenskap förenad med sin nu efter- levande maka, Andrietta Katarina
            Lundgren, född Westerlind, som troget och ihärdigt stått vid hans
            sida i det arbete, som blev de båda makarnas egentliga livsuppgift.
            Fru Lundgren, som är född år 1867, är sedan ett antal år anställd
            som stenograf hos andra kammaren. Med hänsyn till den osedvanligt
            långa tid, varunder Conrad Lundgren var uti riksdagens tjänst
            anställd samt den stora förtjänst Lundgren nedlagt inom det stenografiska
            undervisningsväsendet, tillåter jag mig nu föreslå, att riksdagen
            måtte bevilja ett årligt understöd till Lundgrens efterlevande
            maka. Beträffande boets behållning m. m. får jag meddela följande:
            Behåll- ningen inom stärbhuset utgör allenast ett ringa belopp,
            omkring 4,500 kronor. Från telegrafverket uppbär fru Lundgren
            en årlig änkepension av 1,136 kronor. Tvenne efterlevande döttrar
            finnas i en ålder av resp. 21 och 24 år. Såsom ett precedensfall
            för min nu förevarande framställning tillåter jag mig åberopa,
            att sedan förste notarien i andra kammaren, C. N. Sand- ström,
            vilken år 1905 på grund av 50-årig tjänst i riksdagen erhöll en
            årlig pension . av 1,500 kronor, år 1914 avlidit, hans efterlämnade
            änka Anna Amalia Sandström av 1915 års riksdag tillerkändes en
            årlig pension av 500 kronor. Såsom lämpligt understödsbelopp i
            nu förevarande fall har jag tänkt mig ett belopp av exempelvis
            1,200 kronor årligen. . Med hänsyn dels till den osedvanligt långa
            tid, varunder Lundgren varit i riksdagens tjänst och hans därunder
            städse ådagalagda nit och plikt- trohet, dels till det synnerligen
            förtjänstfulla arbete som Lundgren — i de flesta fall mot en ringa
            ekonomisk ersättning — under större delen av sitt liv nedlagt
            på det stenografiska undervisningsområdet, får jag hemställa,
          </p>
          <p xml:id="i-YQd8Z7z3j5eAfuWLLb4ZhX">
            att riksdagen må besluta, att till Johan Conrad Lund- grens änka,
            Andrietta Katarina Lundgren, född Wester- lind, må från och med
            innevarande år under hennes åter- stående livstid, så länge hon
            förbliver ogift, från riksgälds- kontoret utgå en årlig pension
            å tolvhundra kronor.
          </p>
          <p xml:id="i-TamzHhpcnPjMWEi4pWAfdH">
            Stockholm den 20 januari 1919. Knut A. Tengdahl.
          </p>
          <p xml:id="i-HJxnBrfBKbpNH9Vsy4xMX6">
            Tryckt hos P. Palmquists Aktiebolag, Stockholm 1919.
          </p>
        </div>
      </div>
    </body>
  </text>
</TEI>
