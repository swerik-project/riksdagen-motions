<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01351">
  <teiHeader>
    <fileDesc>
      <titleStmt>
        <title>Samiska språkets ställning i skolundervisningen</title>
        <author>Anna Eliasson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samiska språkets ställning i skolundervisningen</title>
          <idno type="rdwebb">G5021351</idno>
          <rs type="number">1351</rs>
          <ref type="dokument_url_text">http://data.riksdagen.se/dokument/G5021351/text</ref>
          <ref type="dokument_url_html">http://data.riksdagen.se/dokument/G5021351</ref>
          <ref type="dokumentstatus_url_xml">http://data.riksdagen.se/dokumentstatus/G5021351</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HA7b76QcxSLqZkYu98UnuN" type="signed"/>
        <correspContext corresp="i-HA7b76QcxSLqZkYu98UnuN">
          <note type="signatory" corresp="i-WHymNkDpzAR2nWtNFkNShs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1351/mot_198182__1351-001.pdf"/>
      <fw xml:id="i-P3oQ9QjUUuna1DN9CLXxy6">
        Motion 1981/82:1351
      </fw>
      <div xml:id="i-S5MNjUfNKNPxUv9K3tF8wn" type="motHeader">
        <div xml:id="i-8rkvFG3igBkys41k13dntL" type="motTitle"/>
        <div xml:id="i-MYAnhCrC6ZKbc4Qf7PeFjJ" type="motSubmissionInfo"/>
      </div>
      <div xml:id="i-MypHnkff7V65RBjYpwAuq7" type="motBody">
        <div xml:id="i-Ti7jSBzw6B5zseWBhkpoYb">
          <p xml:id="i-WUNbAvx1o4myS8T1VBqKip">
            Anna Eliasson Samiska språkets ställning i skolundervisningen
          </p>
          <p xml:id="i-DHzeQ7zsTAmXVMJqiATBC2">
            Det samiska språkets ställning är f.n. allvarligt hotad. Mest
            utsatt är sydsamiskan, som har ett mycket litet antal språkbärare.
            Särskilt allvarligt är att skolundervisningen i samiska har alltför
            liten omfattning. Problemen i skolundervisningen är framför allt
            av praktisk natur. Det råder sålunda brist på lärare i samiska,
            det finns uppenbara svårigheter i fråga om lokaliseringen av undervisningen,
            och informationen till samefamiljerna har varit otillräck- lig
            om vilka möjligheter som står till buds genom utbildning vid sameskolorna
            eller genom hemspråksundervisning i samiska. Detta påverkar i
            sin tur negativt rekryteringen av elever. I dag finns sameskolor
            i Karesuando, Lannavaara, Gällivare, Jokkmokk, Arjeplog, Tärnaby
            och Änge. Vid sameskolan i Arjeplog är emellertid driften nerlagd
            t. v. och undervisningen av samebarn sker i stället genom integrering
            i vanliga grundskoleklasser. Genom sameskolförordningen har samebarn
            rätt att fullgöra skolplikt i sameskolan i stället för i grundskolan.
            Sameskolan är följaktligen en utbildningsväg som står öppen för
            alla samebarn. Det är en statlig skolverksamhet som leds av sameskolstyrelsen.
            Undervisningen vid sameskolan sker på svenska och samiska. Ämnet
            samiska förekommer i samtliga årskurser. Undervisningen i samiska
            varierar mellan två och fem veckotimmar vid sameskolorna. Det
            kan i dag ifrågasättas i vilken utsträckning sameskolan är ett
            reellt alternativ till grundskolan. Högstadieundervisningen ges
            t.ex. enbart i Gällivare. Undervisningen sker där på nordsamiska.
            Huvuddelen av eleverna rekryteras dock från det sydsamiska området
            och får därför lära sig vad som för dem i praktiken är ett nytt
            språk, nordsamiska i stället för sydsamiska. Önskemålen från sydsamiskt
            håll att förlägga ett högstadium till det sydsamiska området på
            en från rekryteringssynpunkt lämplig ort har hittills inte kunnat
            förverkligas. Sammanfattningsvis är högstadiefrågan ett mycket
            akut problem. Möjligheterna att få hemspråksundevisning i samiska
            för de samebarn som går i grundskolan varierar starkt från kommun
            till kommun. Bristen på lärare som kan undervisa i samiska och
            på samiska är stor. Svårigheterna att rekrytera lärare i samiska
            underlättas inte av att det praktiskt taget finns tre olika språk,
            nordsamiska, lulesamiska och sydsamiska. Mot denna bakgrund bör
            snara åtgärder vidtas i syfte att stärka det samiska språkets
            ställning i skolundervisningen, och det gäller såväl sameskolan
            som hemspråksundervisningen.
          </p>
          <pb facs="riksdagen-motions-pdf/data/198182/mot_198182__1351/mot_198182__1351-002.pdf"/>
          <fw xml:id="i-Nggfgs6VuJGc8fJXiVysX5">
            Mot. 1981/82:1351 ,
          </fw>
          <p xml:id="i-3RNYDp5BjDAkf9VRw3qRVW">
            De utbredningsområden som nordsamiska, lulesamiska och sydsamiska
            har gör det naturligt att samarbeta över gränserna mellan Norge,
            Sverige och Finland. Ett sådant samarbete har också utvecklats
            alltmer under senare år både formellt och informellt. Här kan
            nämnas områden som utbildning, läromedel och utgivning av skönlitteratur.
            Det gemensamma i samisk kultur och samhällsliv som har uråldrig
            tradition är en självklar grund för att söka samarbete oavsett
            nationsgränserna. Att även sydsamiskan har fått ett gemensamt
            skriftspråk innebär exempelvis att det finns förutsättningar för
            att böcker som nu ges ut i Norge på sydsamiska även kan komma
            samer bosatta i Sverige till godo. Ett problem är dock bokdistributionen,
            bristande kunskaper om och i samiska vid både bibliotek och skolor
            samt att många samer inte kan läsa samiska. Som framgår av den
            nordiska utredningen Samiskt kulturliv, som under det gångna året
            lagts fram för Nordiska ministerrådet, finns det i dag både förutsättningar
            och en rad konkreta förslag för att med åtgärder över nationsgränserna
            stärka samiskt kulturliv och stödja det samiska språkets ställning.
            Sannolikt kan det även vara av värde att söka utveckla samarbetet
            mer på skolans område för att därigenom också på en bredare bas
            kunna angripa de problem som finns i skolunder- visningen. Grundutbildning
            och fortbildning av lärare kan vara ett sådant samarbetsområde.
            Med hänvisning till ovanstående hemställs att riksdagen hos regeringen
            begär skyndsamma initiativ och förslag i syfte att stärka det
            samiska språkets ställning i skolundervisningen.
          </p>
          <p xml:id="i-3LxQbW9ntSCyYhWZwsENM1" type="date">
            Stockholm den 26 januari 1982
          </p>
          <div xml:id="i-JkSZEKiUxdPLEHYhykyv55" type="signatureBlock">
            <p who="i-WHymNkDpzAR2nWtNFkNShs" type="signature">
              ANNA ELIASSON (c)
            </p>
          </div>
        </div>
      </div>
    </body>
  </text>
</TEI>
