<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00116">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__116/mot_1970__ak__116-001.pdf"/>
      <fw xml:id="i-SfcCkQmvtYxkVYsuL7Bmhc">
        Motion i Andra kammaren, nr 116 år 1970 3
      </fw>
      <div xml:id="i-AzP1XjPg6WbdZjDxLuh9KA" type="motHeader">
        <div xml:id="i-KduFsoBq2Dx7dxpJKA3Qrd" type="motTitle"/>
        <div xml:id="i-3NgW1Nha9w3umGUpTAPJKo" type="motSubmissionInfo"/>
      </div>
      <div xml:id="i-AaceeCwSGkDumrTTw2fFTK" type="motBody">
        <div xml:id="i-NjGqAoA9JRza9K2fEQgoyu">
          <p xml:id="i-FfViDpNFyMiUgZdz7Y1XDs">
            Nr 116
          </p>
          <p xml:id="i-K9aXfmhdtbZ3KoPyej7HSS">
            Av herr Hedlund m. fl., angående målsättningen för regionalpoli-
            tiken.
          </p>
          <p xml:id="i-NTvLTuAoFXAEMnFdtqWu5R">
            (Lika lydande med motion nr 103 i Första kammaren)
          </p>
          <p xml:id="i-7V2j8zwwErU3XqtNZgPa5n">
            Vid riksdagsbeslutet 1964 om riktlinjer för lokaliseringspolitiken
            under- ströks angelägenheten av en aktivare samhällsplanering,
            som främst skulle inriktas på att skapa en effektiv samhällelig
            servicestruktur i form av skolor, sjukhus, vägar och övriga kommunikationer
            samt annan offentlig service. Tyngdpunkten i denna planering skulle
            ligga i länen. För uppgiften inrät- tades vid länsstyrelserna
            de rådgivande planeringsråden. Det bör vara självklart, att samhällets
            service och resurser formas och fördelas efter en preciserad regionalpolitisk
            målsättning, som anger riktlin- jer för lokaliseringen i stort
            av näringsliv, bebyggelse och olika samhälls- funktioner. Statsmakterna
            måste på detta sätt ge till känna sin uppfattning om hur utvecklingsmöjligheterna
            i olika delar av landet skall tillvaratas. Lokaliseringspolitiken
            måste sålunda vara nära samordnad med en sam- hällsplanering,
            som avgör fördelningen av resurserna och utformningen av servicefunktionerna.
            En aktiv regionalpolitik, innefattande lokaliserings- politik
            och en därmed samordnad samhällsplanering, skall ha till uppgift
            att från en preciserad målsättning trygga en viss angiven regional
            balans i ekonomisk, social och kulturell standard. Samhällsplaneringen
            är sålunda av avgörande betydelse för fördelningen av utbyggnadsresurserna
            och därmed också tillväxtmiljön i olika regioner och orter. Detta
            gäller planering på alla nivåer, såväl i riket i dess helhet som
            i län och kommuner. Riksplaneringen, vars arbetsformer alltjämt
            är under övervägande, bör i huvudsak ha till uppgift att ange
            ramar och rikt- linjer för regional och kommunal planering. Tyngdpunkten
            i planeringen bör ligga på de sistnämnda planen. Detaljplaneringen
            måste även i fort- sättningen vara en viktig uppgift för primärkommunerna.
            Den översiktliga utvecklingsplaneringen torde nå bästa resultat
            på länsplanet, såsom också avsågs vid riksdagsbeslutet 1964. Enligt
            vår mening bör uppgiften handhas av länskommunalt organ, som inom
            ramen för riksplaneringen skall göra upp ett regionalt utvecklingsprogram.
            Den regionala samhällsplaneringen har hittills knappast spelat
            den roll för lokaliserings- och regionalpolitiken, som riksdagsbeslutet
            1964 ställde i
          </p>
          <pb facs="riksdagen-motions-pdf/data/1970/mot_1970__ak__116/mot_1970__ak__116-002.pdf"/>
          <fw xml:id="i-QksbvgzEdfy6R2AjcdaCCt">
            4 Motion i Andra kammaren, nr 116 år 1970
          </fw>
          <p xml:id="i-Q5iaJ2LXyThtxU3TtYwSdS">
            utsikt. Den s.k. Länsplanering 67, som redovisades i fjolårets
            statsverks- proposition, var en försöksplanering, som utfördes
            av länsstyrelserna på uppdrag av regeringen. I denna planering
            ingick en av länsstyrelsen angiven målsättning, som dock inte
            kunde ges bindande verkningar. Länsstyrelserna har nu att på grundvalen
            av den utförda försöksplaneringen utarbeta kon- kreta handlingsprogram,
            som skall redovisas till inrikesdepartementet under första halvåret
            1971. Härmed skall erhållas, uttalar inrikesministern i årets
            statsverksproposition, ett betydelsefullt underlag för utformningen
            av en mera preciserad regional politik. Naturligtvis är den planeringsverksamhet
            som på sistone kommit till stånd på länsplanet att hälsa med tillfredsställelse,
            även om den inte försig- går i de kommunala former som enligt
            vår mening bör gälla för framtiden. Men fortfarande är lokaliseringspolitiken
            utan det stöd i en samordnad samhällsplanering som förutsattes
            vid riksdagsbeslutet 1964. Det räcker inte med att i länen uppgöres
            utvecklings- och handlingsprogram. Till grund för planeringen
            och programmen måste ligga en av statsmakterna angiven regionalpolitisk
            målsättning. Det kan inte bli meningsfullt med regionala utvecklingsprogram
            förrän regering och riksdag på ett preciserat sätt uttalat sig
            för en regionalpolitisk målsättning. Nuvarande planeringsverksamhet
            kan inte råda bot på denna brist. När frågan behandlades av 1969
            års riksdag framhöll bankoutskottet i sitt utlåtande nr 30, som
            godtogs av riksdagen, att det givetvis förr eller senare borde
            kunna förväntas ett klart preciserat regionalpolitiskt. hand-
            lingsprogram från statsmakterna. Sedan har även 1968 års lokaliserings-
            utredning i sitt betänkande Lokaliserings- och regionalpolitik
            (SOU 1969: 49) konstaterat att det i vårt land saknas en preciserad
            regionalpolitisk mål- sättning, angiven av statsmakterna. Utredningen
            drar slutsatsen att det ännu är mycket kvar att göra innan vi
            nått fram till en svensk regional- politik. Det är utredningens
            avsikt att under det fortsatta arbetet söka ut- forma en preciserad
            regionalpolitisk målsättning. . Avgörande är naturligtvis vilken
            inriktning som ges åt regionalpolitiken från statsmakternas sida.
            På denna viktiga punkt har någon klar riktnings- angivning inte
            skett från regeringens sida. Lokaliseringspolitik i gängse be-
            märkelse är under alla förhållanden instrument för decentralisering
            i sam- hällsutvecklingen. Till vilken grad så skall vara fallet
            skall avgöras av.den regionalpolitiska målsättning som statsmakterna
            bestämmer sig för. Rege- ringspolitiken under 1960-talet måste
            närmast sägas ha främjat en kon- centrationsutveckling, vilket
            alltså innebär en målkonflikt med lokalise- ringspolitiken. Koncentrationen
            av företagsamhet och bebyggelse till de tre storstadsområdena
            har betraktats som naturlig och önskvärd. . Från de allra senaste
            åren kan noteras en viss ändring härvidlag, I 1969 års statsverksproposition
            framhölls att man borde inrikta sig på att något dämpa den starka
            tillväxten i de nuvarande tre storstadsregionerna och
          </p>
          <pb facs="riksdagen-motions-pdf/data/1970/mot_1970__ak__116/mot_1970__ak__116-003.pdf"/>
          <fw xml:id="i-FM7rdALqCGohdwDmRgGCoN">
            Motion i Andra kammaren, nr 116 år 1970 5
          </fw>
          <p xml:id="i-U8L6kp4VDZq9pAK8VQ7k8k">
            fördela”en del av expansionen på växtkraftiga stadsregioner på
            skilda håll i landet. Man gav visst förord för att man från storstadsområdena
            skulle flytta ut verksamheter, inte minst statliga sådana. I årets
            statsverksproposi- tion kan samma inställning återfinnas. Men
            samtidigt är årets statsverks- proposition alltjämt uttryck för
            uppfattningen att man i första hand skall lita på möjligheten
            att flytta arbetskraft från de sysselsättningssvaga lands- delarna.
            Det innebär inriktning på ett förhållandevis koncentrerat och
            centraliserat samhälle. Ett långtgående uttryck för denna inställning
            är den numera godkända regionalplaneskissen för Storstockholm,
            inriktad på 2,5 miljoner invånare i Storstockholm år 2000. Det
            är en målsättning som enligt vår uppfattning är helt orimlig.
            Framför allt miljöpolitiska skäl talar enligt vår mening för en
            mer de- centraliserad samhällsstruktur. Det är uppenbart att överkoncentrerade
            storstadsbebyggelser har mycket svårt att ge sina invånare acceptabla
            miljöer. Den möjliga decentraliseringsgraden i samhällsstrukturen
            måste givetvis avgöras i avvägning mot ekonomiska krav. Från såväl
            samhälls- ekonomiska som företagsekonomiska synpunkter är viss
            grad av koncen- tration”i näringslivs- och bebyggelsestrukturen
            nödvändig. Vår uppfattning är dock att de miljöpolitiska aspekterna
            hittills tillmätts alltför liten betydelse. Lika klart står det
            att vissa ekonomiska faktorer övervärderats eller fel- tolkats.
            Det är inte anledning att tro att det är någon oemotståndlig naturlag
            bakom koncentrationen till de nuvarande storstadsområdena. Från
            samhälls- och" företagsekonomiska synpunkter torde en koncentration
            som Stock- holmsområdets inte vara det effektivaste utnyttjandet.
            Det torde inte heller kunna bestridas att den regionala obalans
            som uppstått i vårt land försvårar en effektiv ekonomisk politik
            och just därigenom bromsar den ekonomiska tillväxten. Undersökningar
            om lämplig samhällsstruktur och lämpliga typer av tät- orter har
            gjorts men hittills i alltför liten utsträckning. De torde dock
            kunna sägas ge underlag för den bedömning vi ovan gjort från såväl
            miljöpolitiska som -ekonomisk-politiska utgångspunkter. Avvägningen
            mellan miljöpoliti- kens och den ekonomiska politikens krav måste
            dock under alla förhållanden till stor del vara en politisk värdering.
            Målsättningen bör enligt vår mening vara ett så långt möjligt
            decentrali- serat samhälle med livskraftiga tätorter i olika delar
            av landet. I detta ingår naturligtvis en koncentration till tätorter
            av olika typer och storlek. Orter med en mera fullständig serviceutrustning
            måste vara förhållandevis stora. Det kan vara riktigt att i vissa
            län satsa särskilt kraftigt på en ort eller några få orter. Men
            det får inte innebära att man försummar upprätthållande av livskraftiga
            orter i lägre serviceklass. Förutsättningen för en regionalpolitik
            med meningsfulla utvecklingspro- gram på länsplanet är, såsom
            vi framhållit, att statsmakterna klart preci- serar en regionalpolitisk
            målsättning. Det är att notera med tillfredsställelse
          </p>
          <pb facs="riksdagen-motions-pdf/data/1970/mot_1970__ak__116/mot_1970__ak__116-004.pdf"/>
          <fw xml:id="i-5rn2LQbM3YV6dS5gFicHBW">
            6 Motion i Andra kammaren, nr 116 år 1970
          </fw>
          <p xml:id="i-HiihMdQ3GLbcEYFQwCcYb7">
            att 1968 års lokaliseringsutredning förklarat sig beredd att
            utforma en regionalpolitisk målsättning. Det är angeläget att
            denna uppgift fullföljes skyndsamt. Lika viktigt är det att samhället
            redan från början bestämmer sig för viljeinriktning i den regionalpolitiska
            målsättningen. I enlighet med vad vi ovan anfört bör regionalpolitiken
            inriktas på ett så långt möjligt decentraliserat samhälle. Under
            den senaste tiden har uppmärksamheten varit särskilt riktad på
            de allvarliga problem som gäller Norrland och över huvud taget
            de s.k. skogslänen. I stora områden av Norrland har avfolkningen
            gått så långt att underlaget hotar ryckas undan för fortsatt bebyggelse.
            I vissa kommuner är mer än 30 "/o av befolkningen pensionärer.
            Prognoserna, bl. a. i samband med Länsplanering 67, pekar på fortsatt
            befolkningsminskning. Det måste enligt vår mening vara en förstahandsuppgift
            att hjälpa Norrland och skogs- länen till ett näringsliv och en
            serviceutrustning, som kan ge sysselsättning och levnadsbetingelser
            för den nuvarande befolkningen. I skogslänen inne- fattar vi då
            utöver Norrlandslänen Kopparbergs och Värmlands län. Det är angeläget
            att lokaliserings- och regionalpolitiken skyndsamt inriktas på
            målsättningen att ytterligare utflyttning från skogslänen inte
            skall bli nödvändig. Riksdagen bör redan nu uttala sig för detta
            som en första del av en regionalpolitisk målsättning av den innebörd
            vi förordat. Med stöd av vad ovan anförts får vi hemställa, 1.
            att riksdagen i skrivelse till Kungl. Maj:t måtte anhålla om att
            vid pågående utredning om regionalpolitiken måtte utformas förslag
            till en regionalpolitisk målsättning för statsmakterna i syfte
            att enligt motionen skapa ett så långt möjligt decentraliserat
            samhälle; samt 2. att riksdagen i avvaktan på att en sådan målsättning
            kan fastställas redan nu måtte uttala att lokaliserings- och regionalpolitiken
            i all möjlig utsträckning skall utnyttjas i syfte att skapa ett
            sådant näringsliv och en sådan service- utrustning i Norrlandslänen
            och andra s.k. skogslän att ytterligare befolkningsutflyttning
            därifrån inte påtvingas.
          </p>
          <p xml:id="i-JWrLGYE1Dyn9HGSeVjsTau" type="date">
            Stockholm den 20 januari 1970
          </p>
          <p xml:id="i-3M43vwJUk5XCxSFbqqMybp">
            Gunnar Hedlund (cp) Lars Eliasson (cp) Nils G. Hansson (cp)
          </p>
          <p xml:id="i-RA2AknBHV7ws5yLEKNxp73">
            i Sundborn i Skegrie
          </p>
          <p xml:id="i-UZuAcnyPLd7X7juXW8KJnj">
            Thorbjörn Fälldin (cp) -S.G. W. Wahlund (cp) Johannes Antonsson
            (cp)
          </p>
          <p xml:id="i-7phKLzDq7uzkisTeLTbDVf">
            Sven Vigelsbo (cp) John Eriksson (cp) Gunnar Larsson (cp)
          </p>
          <p xml:id="i-AvbeYAj6PB4AibyRm3obc2">
            i Bäckmora i Luttra
          </p>
        </div>
      </div>
    </body>
  </text>
</TEI>
