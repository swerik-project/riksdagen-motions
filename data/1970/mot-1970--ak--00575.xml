<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__575/mot_1970__ak__575-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 575 år 1970 9
          </p>
          <p>
            Nr 575
          </p>
          <p>
            Av herr Holmberg m. fl., om tillsättande av begärd utredning
            angående små och medelstora företag.
          </p>
          <p>
            (Lika lydande med motion nr 499 i Första kammaren)
          </p>
          <p>
            I de senaste årens politiska diskussioner har upprepade gånger
            framhållits den roll de små och medelstora företagen spelar för
            svenskt näringsliv och svensk ar- betsmarknad. De små och medelstora
            företagen sysselsätter ungefär två tredjedelar av samtliga anställda
            i tillverkningsindustrin. Från sysselsättningssynpunkt har alltså
            dessa företagskategorier en mycket stor betydelse. De små och
            medelstora företagen har under senare år mött ökande problem i
            flera olika avseenden. Den ökande internationella konkurrensen
            har för många företag inneburit omställningssvårigheter och en
            pressad lönsamhet som i många fall gjort det svårt att finansiera
            nödvändiga nyinvesteringar. För en mycket betydande del av dessa
            företag utgör svårigheten att anskaffa nytt kapital det dominerande
            problemet. Trots att nya former för förmedling av kapital tillkommit
            under 1960-talet har läget för många företag relativt sett för-
            sämrats. Detta sammanhänger dels med kravet på snabbare omställning
            och an- passning till marknadsförändringar och teknisk utveckling,
            dels med den allmänt sett sjunkande självfinansieringsgraden i
            svenskt näringsliv. Härtill kommer dock ytterligare en svårighet,
            som i år fått förnyad aktualitet, nämligen det problem som höga
            kapitalskatter utgör. Speciellt de höga arvsskatterna medför redan
            med nu gällande skatteskalor en svår påfrestning för många små
            och medelstora företag i samband med generationsskiften. Detta
            är en av orsakerna till att många ägare av små och medelstora
            företag vid sådana tillfällen tvingas sälja sina företag till
            investmentbolag. Härigenom främjar den nuvarande lagstiftningen
            en koncentrationsprocess inom näringslivet som i allmänhet anses
            mindre önskvärd. Dessa tendenser kommer utan tvekan att accentueras
            om skatteskärpningar av den storleksordning som föreslagits av
            kapitalskatteberedningens majoritet skulle gå igenom. Svårigheterna
            att finansiellt klara företagen över ett generationsskifte kommer
            då att ytterligare öka och driva på en ökad nedläggning av företag.
            Men även om man skulle bortse från de höjningar av kapitalskatterna
            som av allt att döma är att vänta, så framstår den finansiella
            situationen för många små och medelstora företag som mycket besvärande.
            På grund av att självfinansierings- graden kraftigt sjunkit under
            1960-talet har företagen blivit mer konjunkturkänsliga än tidigare.
            Till bekymren att återhämta konjunkturnedgångens svaga årsresultat
            har nu kommit svårigheten att överleva dagens kreditstopp. För
            många företag är
          </p>
          <pb facs="riksdagen-motions-pdf/data/1970/mot_1970__ak__575/mot_1970__ak__575-002.pdf"/>
          <p>
            10 Motion i Andra kammaren, nr 575 år 1970
          </p>
          <p>
            det i dag tillräckligt med en längre tids kreditrestriktioner
            för att en finansiell kris skall drivas fram. Det kreditstopp
            som nu råder sedan hösten 1969 hotar sålunda att driva fram en
            våg av inställda betalningar för de små och medelstora företagen
            un- der 1970. Vad detta kan komma att innebära i form av arbetsmarknadsproblem
            och störningar inom näringslivet i övrigt bör vara uppenbart.
            Det är mot denna bakgrund, liksom även med tanke på växande svårigheter
            för många företag i form av t. ex. ökande administrativa bördor,
            växande svårigheter att möta en effektiv och hård marknadsföring
            från andra länder på världsmarkna- den o. s. v., som vi under
            en lång följd av år framlagt förslag till åtgärder som skulle
            förbättra situationen för de små och medelstora svenska företagen.
          </p>
          <p>
            Finansieringsfrågor Att finansieringsfrågorna alltmer kommit
            att stå i förgrunden när det gäller de små och medelstora företagen
            beror på flera samverkande faktorer. I dag måste även de små företagen
            följa med i den tekniska utvecklingen mot bl. a. ökad spe- cialisering
            och förbättrade tillverkningsmetoder. Detta kräver snabbare rationalise-
            ringsåtgärder än tidigare. Utbytet av relativt billiga verktyg
            mot dyrbara maskiner kräver därtill en större kapitalinsats, räknat
            per anställd. Samtidigt som utvecklingen således ställer ökade
            krav på nytt kapital har före- tagens självfinansieringsgrad sjunkit,
            i många fall till följd av att lönsamheten blivit mindre i en
            hårdnande internationell konkurrenssituation. Härtill kommer att
            såväl inkomst- som förmögenhets- och arvsskatterna för fysiska
            personer gradvis skärpts, vilket minskat möjligheterna för delägarna
            i de mindre företagen att bidra till kapi- talanskaffningen. Företagen
            har därför i allt större utsträckning tvingats lita till främmande
            kapital för att finansiera sin verksamhet. För närvarande fyller
            AB Industrikredit och AB Företagskredit en viktig funk- tion som
            förmedlare av de långfristiga anläggningskrediterna. Det är dock
            önskvärt att skapa nya möjligheter för de små företagen att erhålla
            sådana krediter. Alternativ till Industrikredit och Företagskredit
            bör finnas för att bereda kreditsökande företag som utan framgång
            vänt sig till dessa institut möjligheter att prövas av konkurre-
            rande kreditinstitut. Bankerna bör t. ex. ges vidgade möjligheter
            till långsiktig kredit- givning genom ökad upplåning i AP-fonden.
            I fråga om mera kortfristiga krediter är det angeläget att öka
            de medel som står till företagarföreningarnas disposition för
            utlåning till de små och medelstora före- tagen. Företagarföreningarnas
            uppgift är ju att genom bl. a. noggranna under- sökningar av olika
            företags utvecklingsmöjligheter så långt möjligt ge garantier
            för de topplån som förmedlas av företagarföreningarna. De har
            därför möjlighet att hjälpa företag ur sådana tillfälliga likviditetskriser
            som kan drabba även lönsamma företag med god ställning på marknaden.
            Det är ett samhällsekonomiskt intresse att just denna typ av kreditgivning
            utvidgas för att undvika orimliga påfrestningar på i och för sig
            effektiva och lönsamma företag. En väg att förbättra de små företagens
            självfinansieringsmöjligheter består i att bevilja företag rätt
            till skattefri avsättning till s. k. självfinansieringsfonder.
            För-
          </p>
          <pb facs="riksdagen-motions-pdf/data/1970/mot_1970__ak__575/mot_1970__ak__575-003.pdf"/>
          <p>
            Motion i Andra kammaren, nr 575 år 1970 il
          </p>
          <p>
            delen med ett sådant arrangemang är att det kan utnyttjas även
            av företag som saknar eller har endast otillräckligt avskrivningsunderlag.
            Man bör vidare pröva möjligheterna att kombinera en sådan rätt
            till avsättning med delägarskap för de anställda, i vilket fall
            rätten till skattefri avsättning bör kunna utvidgas ytterligare.
            Riktlinjer för ett sådant system har angivits av oss i annan motion
            till årets riksdag.
          </p>
          <p>
            Administrativa problem
          </p>
          <p>
            Många av de svårigheter som de små företagen brottas med sammanhänger
            med det moderna samhällets alltmer komplicerade natur. För många
            små företag utgör t. ex. alla de skyldigheter av praktisk natur
            som företagen ålagts att sköta, såsom inbetalning av källskatt
            för de anställda, ATP, sjukförsäkring, semesterlagstiftning, arbetstidsreglering,
            kollektivavtal m. m., ett komplex av problem som är särskilt svårlösta
            för små företagare utan mer omfattande kontorsorganisation. Eftersom
            dessa skyldigheter inte sammanhänger med företagens produktiva
            verk- samhet, finns det skäl att undersöka vad som kan göras för
            att avlasta de små före- tagen betungande administrativa göromål.
          </p>
          <p>
            Företagarutbildningen
          </p>
          <p>
            Av särskild vikt är att egenföretagarnas möjligheter att delta
            i kursverksamhet och annan utbildning inte fortsättningsvis försvåras
            genom de diskriminerande be- stämmelser som nu tillämpas. Enligt
            gällande skatteregler har företagare som driver egen rörelse inte
            rätt att göra avdrag för kostnader som sammanhänger med sådan
            utbildning. Avdragsrätt föreligger alltså inte när det gäller
            att inhämta kunskaper i exempelvis bokföring och redovisningsteknik,
            arbetsledning, administration m. m. Företagsledare i flermansbolag
            har däremot avdragsrätt för sådana kurser i egenskap av anställd
            tjänsteman i bolaget. Härutöver är det väsentligt att statsmakterna
            fortlöpande följer utvecklingen inom denna del av näringslivet,
            så att morgondagens ökande krav på utbildning hos företagarna
            kan mötas med en ökad satsning på skolning i olika former.
          </p>
          <p>
            Främjande av de små och medelstora företagens export
          </p>
          <p>
            Många av de små och medelstora företagen är för sin existens
            beroende av ex- porten. Medan större företag har möjlighet att
            själva uppodla de marknader som krävs för en ökad avsättning,
            är problemet för det mindre företaget ofta hur det skall kunna
            sprida information om sina produkter på stora utlandsmarknader
            till rimlig kostnad. Möjligheterna för de små och medelstora företagen
            att göra detta samtidigt som det totala varuutbudet ständigt ökar
            och den internationella konkur- rensen hårdnar ligger i samverkan
            mellan företagen. Det bör dock utredas om inte staten här borde
            lämna sin medverkan mera aktivt såsom sker i vissa andra länder.
            Denna medverkan kan vara av rent praktisk art, såsom att arrangera
            industrimässor med deltagande även från mindre företag o. s. v.
            men också genom målinriktade säljkampanjer utomlands. Ett exempel
            på vilka re-
          </p>
          <pb facs="riksdagen-motions-pdf/data/1970/mot_1970__ak__575/mot_1970__ak__575-004.pdf"/>
          <p>
            12 Motion i Andra kammaren, nr 575 år 1970
          </p>
          <p>
            sultat som kan uppnås utgörs av de finländska samordnade exportansträngningarna,
            som tack vare skicklig organisation av marknadsföringen lyckats
            inarbeta finländsk kvalitet inom industri och hantverk till ett
            begrepp. Sammanfattningsvis må framhållas att åtgärder i syfte
            att underlätta kreditför- sörjningen och förbättra självfinansieringsmöjligheterna
            för de små och medelstora företagen kommit att bli än mer nödvändiga
            i ljuset av det senaste årets utveckling. Kreditrestriktionerna
            liksom förslagen om skärpt beskattning på arv och förmögen- het
            kan eljest, tillsammans med de ständigt stigande kraven på anpassbarhet
            och förnyelse, komma att ställa många företag inför oöverstigliga
            svårigheter. Det ligger i landets intresse att åtgärder av ovan
            föreslagen art snarast allvarligt övervägs lik- som att en allmän
            översyn av den mindre och medelstora företagsamhetens villkor
            kommer till stånd. Med stöd av vad ovan anförts hemställes, att
            riksdagen i skrivelse till Kungl. Maj:t måtte anhålla att den
            utredning angående små och medelstora företag som riksdagen i
            skrivelse till Kungl. Maj:t den 9 april 1969 (rskr. nr 111) hem-
            ställt om snarast måtte tillsättas.
          </p>
          <p>
            Stockholm den 28 januari 1970
          </p>
          <p>
            Yngve Holmberg (m) Leif Cassel (m) Astrid Kristensson (m) Staffan
            Burenstam Linder (m) Rolf Eliasson (m) Tage Magnusson (m) i Moholm
            i Borås Carl Eric Hedin (m) Karin Wetterström (m)
          </p>
          <p>
            TRYCKERIBOLAGET IVAR H/EGGSTRÖM AB, STOCKHOLM 1970
          </p>
        </div>
      </div>
    </body>
  </text>
</TEI>
