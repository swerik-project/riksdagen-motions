<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 195. 11
          </p>
          <p>
            Nr 193.
          </p>
          <p>
            Av herr Branting m. fl. om ändring i 10 kap. 14 $ straf- lagen.
          </p>
          <p>
            I maj månad 1906 överlämnade den första liberala regeringen till
            riksdagen ett lagkomplex, som efter dåvarande justitie- och statsministern
            blivit kallat »Staafflagarne». Mot de föreslagna lagändringarna
            insatte den socialdemokratiska riksdagsgruppen all sin kraft såväl
            då förslaget först framlades som ock då, år 1909, den i Staafflagarne
            ingående ändringen av tryckfrihetsförordningen skulle i grundlagsenlig
            ordning på nytt i riks- dagen behandlas. Bedan förslagen blivit,
            mot bestämda gensagor icke blott från socialdemokratiskt håll
            utan även från andra, som funno be- skärningarne av tryck- och
            yttrandefriheten alltför betänkliga, upphöjda till lag, har den
            socialdemokratiska gruppen funnit sig föranlåten att motionsledes,
            år 1910, kräva de s. k. Staafflagarnes avlägsnande ur svensk lag.
            Det är denna framställning vi nu åter framföra inför riksdagen.
            Lagkomplexet av år 1906 innefattade tre olika propositioner: nr
            152, innehållande förslag till ändrad lydelse av 8 och 10 kap.
            i strafflagen; nr 153, innehållande förslag till ändrad lydelse
            av 77 $ i strafflagen för krigsmakten ; samt nr 154, innehållande
            förslag till ändrad lydelse av 3 8 i tryckfrihetsförordningen.
            Av de ur dessa förslag framgångna, alltjämt i kraft varande lagar,
            skola vi i denna motion endast uppehålla oss vid den ändrade lydelsen
            av strafflagens 10:de kapitel. Den i prop. 153 av 1906 innehållna,
            av samma anda som de båda övriga propositionerna burna förändringen
            av strafflagen för krigsmakten anse vi lämpligen böra upptagas
            i samband med den be- bådade krigslagstiftningsreformen. Om det
            år 1909 med Sveriges grund- lag införlivade minnesmärket över
            den första liberala regeringens upp- givande på denna punkt av
            vår gamla tryckfrihet skola vi senare under denna Riksdag inkomma
            med framställning.
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-002.pdf"/>
          <p>
            12 Motioner 1 Andra kammaren, Nr 195.
          </p>
          <p>
            Alltsedan 1906 har strafflagens 10 kap. 148 som bekant haft denna
            lydelse: »Var som muntligen inför menighet eller folksamling eller
            i skrift den han utspritt eller utsprida låtit, uppmanar till
            våld å person eller egendom eller till annat brott varde, där
            ej uppmaningen särskilt med straff belagd är, dömd till böter
            eller fängelse. Avsåg uppmaningen brott, varå strängare straff
            än fängelse kan följa, eller voro eljest omständig- heterna synnerligen
            försvårande, då må till straffarbete i högst fyra år dömas. Är
            den skyldige i följd av uppmaningen förfallen till straff för
            delaktighet i brott, som därå följt, gälle vad i 4 kap. 1 8 stadgas.
            Där någon annorledes, såsom genom prisande av brottslig handling,
            muntligen inför menighet eller folksamling eller i skrift den
            han utspritt eller utsprida låtit söker förleda till brott; vare
            lag som i 1 mom. sägs. Har någon eljest på sätt i 1 eller 2 mom.,
            förmäles sökt förleda till ohörsamhet mot lag eller laga myndighet
            straffas med böter eller fängelse. Vad i denna $S$ är stadgat
            gälle även om den, som annans skrift, vars innehåll är efter samma
            $ straffbart, utspritt eller utsprida låtit för att därmed främja
            den med skriften åsyftade verkan». Den ändring i paragrafens förutvarande
            innehåll, som 1906 års beslut innebar, är tvåfaldig: dels infördes
            i 1 mom:ts andra stycke en högst väsentlig straffskärpning, från
            förut högst 2 års fängelse till högst 4 års straffarbete; dels
            tillades den svävande bestämmelsen i mom. 2, »annor- ledes, såsom
            genom prisande av brottslig handling». I justitieministerns ursprungliga
            förslag hade nuvarande mom. 3 ute- lämnats men blev på högsta
            domstolens enhälliga yrkande åter infogat i propositionen, sådan
            den förelades "riksdagen. Högsta domstolen ansåg nämligen den
            i sagda moment innehållna straffbestämmelsen — vilken enligt dess
            uppfattning »ej blott avser uppmaning till viss positiv åtgärd
            eller underlåtenhet utan jämväl uppmaning att i allmänhet trotsa
            lagens eller laga myndighets bud» — böra bibehållas såsom ett
            »nödigt skydd för rättsordning och statsverksamhet särskilt under
            oroliga tider». Justitie- ministern hade i sitt anförande till
            statsrådsprotokollet den 4 maj 1906 icke annat att härtill anföra,
            än att han ej ansett sig böra, mot högsta domstolens enhälligt
            uttalade mening, vidhålla tanken att utesluta momen- tet, ehuru
            han icke finner anledning för detsamma skärpa förutvarande straffbestämmelser.
            Härmed sammanhänger ock, att, medan justitieminis- tern i sitt
            yttrande av den 24 april 1906 uttryckligen uttalar, att, därest
            ej själva handlingen är belagd med straff, ej heller förledandet
            till sådan
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-003.pdf"/>
          <p>
            Motioner i Andra kammaren, Nr 195. 13
          </p>
          <p>
            handling bör vara straffbelagd och förklarar den av honom först
            föreslagna formuleringen innebära, det »endast försök att förleda
            till handling, som själv är belagd med straff kunna bliva föremål
            för bestraffning», så finner däremot högsta domstolen i sitt yttrande
            av 1 maj 1906 det ej lämpligt göra straffbarheten beroende av
            om handlingen är belagd med straff. Såsom exempel på särskilt
            statsfarliga förledanden nämnes agitation för skattevägran. Justitieministern
            böjde sig för denna högsta domstolens mening. Lagutskottet vid
            1906 års riksdag tillstyrkte propositionen med den mycket sägande
            motiveringen, att det &gt;»i allt huvudsakligt icke funnit något
            att erinra». Häremot avgåvos dock tvenne reservationer. Herr Zetterstrand
            yrkade att uttrycket »såsom genom prisande av brottstlig handling»
            skulle utgå, såsom obehövligt och ägnat att framkalla miss- förstånd
            hos åklagarmakten. Herrar Lindhagen och Jansson i Edsbäcken åter
            yrkade, efter en utförlig motivering, avslag å den föreslagna
            föränd- ringen. Vid ärendets föredragning i riksdagen godkändes
            propositionen, sådan den av lagutskottet tillstyrkts — i Andra
            kammaren med 164 röster mot 51 — och denna del av strafflagen
            hade sålunda förvandlats till »Staaff- lagen nr 1&gt;. Vid 1910 års
            riksdag påyrkade den socialdemokratiska gruppen lag- rummets återställande
            till lydelsen före 1906. Härvid anfördes en del rättsfall för
            att belysa lagens faktiska verkningar. Lagutskottet avstyrkte
            motionen. Dess knapphändiga motivering är av den art, att den
            sanner- ligen förtjänar att räddas undan glömskan: »Det synes
            utskottet, som om erfarenheten av den ifrågavarande lag- stiftningen
            under den korta tid densamma varit gällande — — — icke varit av
            beskaffenhet att föranleda ändring i samma lagstiftning. I varje
            fall kan utskottet icke av motionärernas argumentering finna sig
            övertygat att deras yrkanden äga fog för sig. Gentemot vad i motionen
            anföres därom, att i förevarande fall endast vore fråga om åsiktsförbrytelser,
            som borde föranleda ett milt straffrättsligt bedömande, vill utskottet
            erinra om vad som därförutom torde ligga i öppen dag, nämligen,
            att det som här beligges med straff, uppenbarligen ej är den eller
            den hysta eller uttalade åsikten, utan den fara för samhället
            och det trots mot samhällsordningen, som ligger i ett offentligt
            framkommet öppet eller förtäckt försök att förleda till handlingar,
            som av samhällets lagar förklarats för detsamma farliga».
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-004.pdf"/>
          <p>
            14 Motioner 1 Andra kammaren, Nr 195.
          </p>
          <p>
            Gentemot detta avstyrkande och dess rent av monströsa motivering,
            enligt vilken vad som straffbelägges ej är åsikten utan — faran
            för sam- hället (!), avgavs endast en reservation, av herr Lindhagen,
            (herr Jansson i Edsbäcken, medreservant från 1906 står antecknad
            som icke närvarande vid ärendets behandling), vilken yrkade bifall
            till motionen. Ehuru lagens upphovsman öppet förklarade, att lagen
            kommit att verka annorlunda än med densamma avsetts, beslöt Andra
            kammaren — och naturligtvis även Första kammaren — att avslå motionen
            och behålla lagen i oförändrat skick. Vårt yrkande begränsar sig
            nu, liksom år 1910, till en begäran, att ifrågavarande lagrum
            må återställas till den lydelse det hade före 1906 års lagändring.
            Därmed må ingalunda vara sagt, att den gamla formu- leringen är
            efter vår mening tillfredsställande. Det kan nog med fog sägas,
            att redan denna formulering lämnade allt för stort spelrum åt
            be- gäret att med strafflagen slå ned misshagliga meningsyttringar.
            Vad allt kan ju icke med god vilja inrymmas under uttrycket »förleda
            till ohör- samhet mot lag eller laga myndighet», vilket förledande
            även efter den äldre lydelsen kunde straffas med fängelse? Sådana
            brister i vår straff" lag, vilka böra kunna ses mot bakgrunden
            av samhällets hela sociala struktur, av kampen mellan makthavande
            och uppåtsträvande klasser, finnas emellertid flera. De torde
            böra uppmärksammas i ett sammanhang vid en revision av strafflagen.
            För närvarande finna vi oss föranlåtna att stanna vid en begäran
            om ett borttagande av de nya fläckar, som vår strafflag erhöll
            i en olycklig stund vid det första, halva liberala genom- brottet,
            och som iäven samma liberalism borde känna sig angelägen om att
            åter utplåna nu efter sitt andra, fullständigare genombrott. Meningarna
            hava varit delade ej blott om behovet av 1906 års lag- ändring
            utan även om dess innebörd. Om den ena förändringen kan dock visserligen
            icke råda någon tvekan: skärpningen till straffarbete av be- stämmelserna
            i paragrafens 1 mom. Härmed har i en svensk lag från det tjugonde
            århundradet inskrivits grundsatsen, att genom det i allmänna åskådningen
            vanhedrande straffarbetets utmätande enligt detta lagrum rena
            åsiktsbrott ställas på samma nivå som grova och vanärande förbrytelser.
            Så kan paragrafen verka, och så har den faktiskt verkat. Vid lagens
            bedömande bör först uppmärksammas, att sådan uppma- ning till
            brott, som leder till utförande av brottslig handling, är enligt
            gällande rätt, oavsett denna $, straffbar som delaktighet i brott.
            Det kan då med starkt skäl ifrågasättas, om ej den gamla bestämmelsen
            med straff
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-005.pdf"/>
          <p>
            Motioner i Andra kammaren, Nr 195. 15 upptill två års fängelse
            var ett alldeles tillräckligt skydd för den allmänna rättssäkerheten
            även gent emot sådana uppmaningar till brott, mot vilka det allmänna
            rättsmedvetandet inom alla läger måste på det eftertryckli- gaste
            reagera. Nu kommer emellertid därtill, att den skärpta lagen även
            drabbar sådana uppmaningar till brott, mot vilka det allmänna
            rättsmed- vetandet lindrigast sagt är tveksamt, ja, till och med
            låter sig användas mot uppmaning till handlingar, som ingen inräknat
            bland brottskatego- rierna, förrän uppmaningen därtill helt oförmodat
            straffbelägges. Straffskärpningen motiverades från statsrådsbänken
            inför Andra kam- maren 1906 därmed, att om någon »inför en okritisk
            och omogen publik uppmanar till rena nidingsdåd, såsom att planlöst
            och enligt vanligt om- döme meningslöst mörda oskyldiga människor;
            då kan näppeligen en så lindrig straffart som fängelse vara på
            sin plats». Må man nu med denna förespegling om skärpningens innebörd
            jämföra den verklighet, som inställ- de sig nästan genast efter
            lagens ikraftträdande. Den 27 september 1906 fälldes journalisten
            Olov Sundström av Norrköpings rådstuvurätt till 1 års straffarbete
            enligt detta lagrum. Var det emedan han uppmanat till me- ningslöst
            mord på oskyldiga människor? Tvärtom går hela tankegången i det
            upprop, för vilket han fälldes, ut på, att för soldaten framhålla,
            »att, om hans överordnade befalla honom att skjuta på strejkande
            arbetare och han lyder, så är det han själv, som bär ansvaret
            för följderna». Mot- sättningen mellan en för riksdagen företedd
            avsikt med en lagändring och dess faktiska verkan kan ej gärna
            vara skarpare. Det går icke för sig att lägga huvudskulden för
            denna, det svenska kultursamhället komprometterande händelse,
            på en lagtillämpning i under- instans, som skulle ha kunnat bli
            korrigerad i högsta instans. TI likartade fall (se rättsfallet
            Birger Swahn av år 1908, anfört i motion 146 av år 1910!) har
            även högsta domstolen funnit en vädjan till soldatens egen ansvarskänsla
            böra beläggas med straffarbete. Icke lagtillämpningen alle- nast
            utan lagen själv, i dess nuvarande formulering, måste förändras,
            dä- rest man vill förhindra återupprepande när som helst av sådana
            upprö- rande domar. Marginalen för straffarbetets tillämpande
            har i lagens nu- varande lydelse dragits så bred man gärna kan
            tänka sig. Sådant straff kan ju icke blott ådömas, då uppmaningen
            avser »brott, varå strängare straff än fängelse kan följa» utan
            ock om »omständigheterna eljest voro synnerligen försvårande».
            Då denna svävande formulering användes i fråga om brottskategorier,
            vid vilkas rättsliga bedömande politiska och sociala synpunkter
            kunna förväntas spela en avsevärd, 1 vissa fall rentav domi-
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-006.pdf"/>
          <p>
            16 Motioner i Andra kammaren, 195.
          </p>
          <p>
            nerande roll, får man icke vänta annat än att lagens koncessioner
            åt det subjektiva omdömet skola sätta sådana frukter som erfarenheten
            nu till- räckligt exemplifierat. Blott lagens ändring kan här
            råda bot. I avseende på den andra i 10 kap. 14 $ strafflagen vidtagna
            föränd- ringen — tillägget »annorledes, såsom genom prisande av
            brottslig hand- ling» — hava meningarna varit delade, huruvida
            förändringen innebär allenast ett förtydligande eller ett utvidgande
            av straffbarhetsområdet. I statsrådsprotokollet anges tillägget
            »avse förnämligast att uttryckligen låta paragrafen vinna tillämpning
            jämväl på den uppeggelse, som använder andra medel än direkt uppmaning».
            Även högsta domstolen ställde sig på den ståndpunkten, att tillägget
            »annorledes etc.» egentligen endast var ett förtydligande av föreskriften
            i första stycket av paragrafen. Om nu detta ominösa tillägg icke
            innebar någon reell förändring av lagens till- lämplighetsområde,
            må det ju kunna frågas: varför behövde en ändring ske? Och vidare:
            varför kan icke lagen få återställas till sin ursprung- liga lydelse?
            Vare hur som helst med den förändring som avsetts. Den förändring,
            som faktiskt åstadkommits, har varit nog så reell. Därvidlag behöver
            man icke stödja sig på juridiska spetsfundigheter. Erfarenheten
            har också vitsord. Och den talar ett tillräckligt tydligt språk
            genom den rad av fällande domar för »prisande av brottslig handling»,
            som följt »för- tydligandet» i spåren. Det bör observeras att,
            med lagens nuvarande formulering, den »brottsliga handling», vars
            »prisande» kan hårt straffbe- läggas, icke som någon måhända föreställt
            sig, är begränsad till grova kriminella brott. Under sådana omständigheter
            torde dock få lov att med- givas, att gränserna för straffbarhetsområdet
            dragits så vida, att snart sagt varje missnöjesförklaring med
            vår bristfälliga samhällsordning kan komma under straffrättsligt
            bedömande. I varje fall torde väl mycket allmänt erkännas, att
            nuvarande formulering är gjord, såsom det sagts, av »extra prima
            kautschuk». Lager av sådent material hava i alla tider visat sig
            i grunden samhällsfarliga. Åtminstone måste var och en, som betraktar
            yttrandefrihet såsom en av den fredliga samhällsutvecklingens
            väsentliga grundvalar, se en mången gång större fara för samhället
            i sådana strafflags- bestämmelser, som betänkligt beskära yttrandefriheten
            än i det »prisande av brottslig handling», som bliver straffbelagt.
            Uttryckligen måste varnas mot illusioner om att de för yttrandefri-
            heten farliga verkningarna av denna lag skulle av sig själva så
            småningom avtyna, att lagskärpningen successivt träder ur funktion
            genom sällsyntare tillämpning och relativt mildare straffmätning.
            De rättsfall, som föreligga
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-007.pdf"/>
          <p>
            Motioner i Andra kammaren, Nr 195. 17
          </p>
          <p>
            från de sista åren, bära vittne nog om att 1906 års lag är i
            levande kraft. Även om så skulle vara, att för någon period en
            avmattning synes intrida i lagens ingrepp i yttrandefriheten,
            böra dess vänner icke därför invagga sig i lugn. En dylik böljegång
            ligger just i en sådan lagstiftnings natur. Den måste ses mot
            sin sociala bakgrund. Från sin upprinnelse såsom åt- gärd mot
            den försvars- och »fosterlandsfientliga agitationen» — vad kan
            icke allt inläggas däri, om man vill? — och under hela sin tillämpning
            har 1906 års lagskärpning kommit att få prägeln av klasslagstiftning,
            vari- genom den ställts vid sidan av det misslyckade försöket
            av 1889 att värna »samhällsordningen» och det tyvärr lyckade försöket
            av 1899. För en så- dan lagstiftning är det alldeles naturligt,
            att tillämpningen växlar med tids- förbållandena. Under lugnare
            perioder uppträdande i något mindre upp- seendeväckande och upprörande
            former, gör den sig gällande med lagens hela stränghet under mera
            kritiska tider. Högsta domstolen skrev 1906 om »nödigt skydd för
            rättsordning och statsverksamhet särskilt under oro- liga tider».
            Händelserna omkring 1909 ha illustrerat innebörden häri. Ett även
            under normala förhållanden farligt vapen öppnar en sådan lag under
            tider, då klassernas intressen hårdare än eljes sammanstöta, en
            hart när obegränsad möjlighet att utnyttja strafflagens maktmedel
            mot ett sådant användande av yttrandefriheten, som synes den dock
            icke ovanför utan inom klassamhället stående dömande myndigheten
            vara för bestående sam- hällsordning farligt. Sådana möjligheter
            att förvandla den för allas rätts- säkerhets tryggande nödvändiga
            strafflagen till ett vapen i en ändock nog förbittrad klasskamp
            böra, icke minst i samhällsfredens intresse, i tid undanröjas,
            På grund av vad sålunda anförts, få vi härmed hemställa,
          </p>
          <p>
            att Riksdagen ville för sin del besluta att åter- ställa 10 kap.
            14 $ strafflagen till det innehåll denna S hade före 1906 års
            lagändring. Stockholm den 26 januari 1914. Hj. Branting.
          </p>
          <p>
            J. A. Ingvarson. Rickard Sandler. Nils Persson. Herm.. Lindqvist.
            HK. Palmstierna. PW. Thorsson. Viktor Larsson. Värner Rydén. Bernh.
            Eriksson.
          </p>
          <p>
            Bihang till Riksdagens protokoll 1914. 4 saml. 89 häft. (Nr 193—196).
            3
          </p>
          <pb facs="riksdagen-motions-pdf/data/1914/mot_1914_a_ak__195/mot_1914_a_ak__195-008.pdf"/>
        </div>
      </div>
    </body>
  </text>
</TEI>
