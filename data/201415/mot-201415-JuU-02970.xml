<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02970">
  <teiHeader>
    <fileDesc>
      <titleStmt>
        <title>Tydligare reaktioner mot brott</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2970 av Beatrice Ask m.fl. (M, C, FP, KD)</title>
          <idno type="rdwebb">H2022970</idno>
          <rs type="number">2970</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022970/text</ref>
          <ref type="dokument_url_html">http://data.riksdagen.se/dokument/H2022970</ref>
          <ref type="dokumentstatus_url_xml">http://data.riksdagen.se/dokumentstatus/H2022970</ref>
          <ref type="docx">http://data.riksdagen.se/fil/597CC26A-D9DF-4C33-8BEA-1C1DF7C7B480</ref>
          <ref type="pdf">http://data.riksdagen.se/fil/C686AF8A-0577-4E87-81FC-551AE403B68A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HVYqLFUTtC5iM3Xbk2jBwH" type="signed"/>
        <correspContext corresp="i-HVYqLFUTtC5iM3Xbk2jBwH">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-VBDqZqUyqqqgGeQa7KASxP" type="submitted">
          <date when="2014-11-10"/>
          <time when="17:42:22"/>
        </correspAction>
        <correspAction xml:id="i-MaevasDmMMn1WiTZnL99ua" type="reviewed">
          <date when="2014-11-11"/>
          <time when="10:21:37"/>
        </correspAction>
        <correspAction xml:id="i-96233EAX2ibz5fejvtwPTu" type="referred">
          <date when="2014-11-12"/>
        </correspAction>
        <correspAction xml:id="i-2NhBG89Gas8YCXCoXc4rfs" type="assigned">
          <date when="2016-09-11"/>
          <time when="17:39:42"/>
        </correspAction>
        <correspContext corresp="i-2NhBG89Gas8YCXCoXc4rfs">
          <ref type="assignedTo">Justitieutskottet</ref>
        </correspContext>
        <correspAction xml:id="i-EddCzEYBGofF9WouBKzC8x" type="behandlas_i"/>
        <correspContext corresp="i-EddCzEYBGofF9WouBKzC8x">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8ob1akA4WXjrnTK6qbDFiA" type="behandlas_i"/>
        <correspContext corresp="i-8ob1akA4WXjrnTK6qbDFiA">
          <ref type="uppgift">2014/15:JuU8</ref>
          <ref type="ref_dok_id">H201JuU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU8</ref>
          <ref type="ref_dok_titel">Strafflindring vid medverkan till utredning av egen brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AZQ3733GU3eb3CHVTMxobN" type="behandlas_i"/>
        <correspContext corresp="i-AZQ3733GU3eb3CHVTMxobN">
          <ref type="uppgift">2014/15:JuU17</ref>
          <ref type="ref_dok_id">H201JuU17</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU17</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KEcHMzv3fx6LgXQ2t2b1Et" type="behandlas_i"/>
        <correspContext corresp="i-KEcHMzv3fx6LgXQ2t2b1Et">
          <ref type="uppgift">2014/15:JuU1</ref>
          <ref type="ref_dok_id">H201JuU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2970 av Beatrice Ask m.fl. (M,
          C, FP, KD) Tydligare reaktioner mot brott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DpKQ7A9xsKjv8RVt1Mrn9c">
            Förslag till riksdagsbeslut
          </head>
          <list style="ol">
            <item xml:id="i-KA2ZULdYBDxBykY8j9ESuF">
              Riksdagen tillkännager för regeringen som sin mening vad som
              anförs i motionen om den lokala polisiära närvaron.
            </item>
            <item xml:id="i-QU1kX6xnHRq9nHZu7qWRYu">
              Riksdagen tillkännager för regeringen som sin mening vad som
              anförs i motionen om att införa brottet inbrottsstöld, med ministraffet
              fängelse i ett år.
            </item>
            <item xml:id="i-EQYz5LE91vXuKE546RjM6D">
              Riksdagen tillkännager för regeringen som sin mening vad som
              anförs i motionen om att införa brottet ringa stöld.
            </item>
            <item xml:id="i-MKbsGcrWKJXMjVYPNpsBCp">
              Riksdagen tillkännager för regeringen som sin mening vad som
              anförs i motionen om en strängare syn på återfall i likartad brottslighet
              när straff ska bestämmas.
            </item>
            <item xml:id="i-WmXMsD3zL959X71wAFmTSC">
              Riksdagen tillkännager för regeringen som sin mening vad som
              anförs i motionen om att överväga skärpta åtgärder mot metallstölder.
            </item>
            <item xml:id="i-VmKZQx8jXT5zNNqTUDVJ2J">
              Riksdagen tillkännager för regeringen som sin mening vad som
              anförs i motionen om miljöbrottslighet.
            </item>
            <item xml:id="i-7JGbCqZ1VPAGqtCS86pAHZ">
              Riksdagen tillkännager för regeringen som sin mening vad som
              anförs i motionen om att senast den 1 juni 2015 återkomma till
              riksdagen med förslag som innebär skärpta straff för allvarliga
              våldsbrott.
            </item>
            <item xml:id="i-6tNFBiQ4EdoJwqKZreBznG">
              Riksdagen tillkännager för regeringen som sin mening vad som
              anförs i motionen om skärpt straff för köp av sexuella handlingar
              av barn.
            </item>
            <item xml:id="i-SepiJoE5bstScZHZz74pUM">
              Riksdagen tillkännager för regeringen som sin mening vad som
              anförs i motionen om att överväga skärpt straff för grova köp
              av sexuella tjänster.
            </item>
            <item xml:id="i-MCsmxD1Gz3UtTGjQPW2xho">
              Riksdagen tillkännager för regeringen som sin mening vad som
              anförs i motionen om att införa ett synnerligen grovt narkotikabrott.
            </item>
            <item xml:id="i-RM6sHmbtN9UXHs2tBzsucd">
              Riksdagen tillkännager för regeringen som sin mening vad som
              anförs i motionen om att en tilltalad som har lämnat uppgifter
              av väsentlig betydelse för utredningen av det egna brottet ska
              kunna få ett kortare straff än det som annars skulle ha dömts
              ut.
            </item>
            <item xml:id="i-My5qvptoFmcteVuw4y3Ced">
              Riksdagen tillkännager för regeringen som sin mening vad som
              anförs i motionen om att skärpa reglerna för villkorlig frigivning.
            </item>
          </list>
        </div>
        <div type="motContent">
          <head xml:id="i-Ekh5ovuKMrRx9jvnXN68BQ" type="h1">
            Motivering
          </head>
          <p xml:id="i-Rst9749QR9h34QkbeDRrQG">
            Efter alliansregeringens tillträde år 2006 sattes omedelbart
            fokus på rättspolitiken. En historisk satsning på rättsväsendet
            genomfördes, vilket bland annat innebar en satsning på antalet
            poliser i Sverige som växte med 2 500 stycken till 20 000 poliser.
            En viktig del i alliansregeringens politik var också att göra
            en översyn av påföljderna i Sverige.
          </p>
          <p xml:id="i-AZooPbRHb8RK7B5TRaqEjj">
            Alliansen vill att de som begår brott blir straffade och att
            brottsoffer blir sedda och kan känna sig trygga. Straffen ska
            stå i proportion till brottet så att brottsoffret får upprättelse,
            och brottslingen ska kunna sona sitt brott och få möjlighet till
            en ny chans.
          </p>
          <p xml:id="i-VSfonfuFgsvZDmLJPj5XDA">
            Konsekvenserna av att begå brott ska vara snabba och kännbara.
            Brottsoffret får aldrig lämnas med en känsla av att det är han
            eller hon som gjort fel. Straffet ska bidra till att förhindra
            ny brottslighet och samtidigt ge ett tillfälle för den dömde att
            göra nya livsval.
          </p>
          <p xml:id="i-EVrRZBttSnipjp8jmvk3e8">
            Alliansregeringen har genomfört ett stort antal straffskärpningar
            med fokus på grova våldsbrott. Avsikten var att väsentligt skärpa
            de straff som döms ut. Men reformen har inte fullt ut fått önskat
            genomslag. För att de allvarligaste brotten ska straffas hårdare
            vill vi höja minimistraffen för ett antal brott. De förändringar
            Alliansen genomfört och vill genomföra syftar till en ökad spridning
            av utdömda påföljder och därmed till en mer proportionerlig tillämpning
            av straffskalan.
          </p>
          <head xml:id="i-MkYJp39q4EJCEvvKm7VPDU" type="h2">
            Mängdbrott
          </head>
          <p xml:id="i-EjkDrJxkgUgPXmMbFUCtwt">
            De stora resurstillskotten sedan 2006 har lett till att antalet
            personuppklarade brott har ökat, men ökningen är inte tillräcklig.
            Det finns fortfarande utmaningar som kräver stora satsningar och
            stor uppmärksamhet. Svensk polis är framgångsrik när det gäller
            att utreda grova brott men när det gäller mer vanliga brott som
            drabbar enskilda i vardagen, till exempel bostadsinbrott, så släpar
            resultaten efter och kan förbättras betydligt.
          </p>
          <head xml:id="i-QyoefqkrmanH1ANSkdtYU8" type="h3">
            Den lokala polisiära närvaron
          </head>
          <p xml:id="i-RT9Ev5yyjxuMrRsEUtTQrT">
            En stor del av brottsligheten är lokal. Polisen måste därför
            finnas närvarande lokalt. I en del brottstyngda områden måste
            den lokala närvaron förstärkas. Den nya polisorganisationen ska
            generellt leda till fler synliga och närvarande poliser. Det är
            viktigt att säkerställa den lokala polisiära närvaron såväl i
            brottsutsatta områden i större städer som i glesbygd.
          </p>
          <head xml:id="i-9rPEbTJmXsybSgtARfv6dJ" type="h3">
            Inbrottsstöld
          </head>
          <p xml:id="i-mdx8jf6qufsisXFPHMP6P">
            Bostadsinbrott leder i dag till orimligt låga straff jämfört
            med annan brottslighet. Straffen beaktar inte i tillräcklig grad
            den kränkning av brottsoffren som intrång i bostäder innebär.
            Bakom många inbrott ligger organiserade ligor. Idag bedöms ett
            bostadsinbrott i regel som grov stöld. Vi vill att straffet för
            att bryta sig in i någons hem ska bli mer kännbart. Vi vill införa
            ett nytt brott – inbrottsstöld – med en straffskala med minimistraffet
            fängelse i ett år.
          </p>
          <head xml:id="i-C5Z8QkznfocWdQbJ1sZnee" type="h3">
            Ringa stöld
          </head>
          <p xml:id="i-vCoBXQKDgm3NSLN5YXT9i">
            Brottsrubriceringen snatteri bör avskaffas och ersättas med ringa
            stöld. Tillgrepp som tidigare ansetts vara snatteri bör betraktas
            som stölder för att markera det allvar på vilket vi ser på denna
            typ av brottslighet. Egendomsskyddsutredningen (SOU 2013:85) ger
            underlag för detta.
          </p>
          <head xml:id="i-38sBKzBJXq2CEoRzEwxvQp" type="h3">
            Strängare syn på återfall i likartad brottslighet när straffet
            ska bestämmas
          </head>
          <p xml:id="i-YEc1nx1apAMtNdd3mC9a7B">
            I vissa fall använder sig domstolarna av en så kallad ”mängdrabatt”
            när en person döms för flera brott samtidigt. Påslaget i straff
            blir i dessa fall proportionellt sett lägre för varje ny gärning
            som brottslingen döms för. Vi tycker att domstolarna ska ha en
            strängare syn på återfall i likartad brottslighet när straffet
            ska bestämmas.
          </p>
          <head xml:id="i-Aag6XmLYVZ62wsFKmeq34v" type="h3">
            Skärpta åtgärder mot metallstölder
          </head>
          <p xml:id="i-JQdJnLuJsEAHp2s8v97j6A">
            Stölder av koppar och metaller har blivit ett allt större problem
            under senare tid. Det handlar om kyrkor som blir av med delar
            av koppartak, och från järnvägen stjäls metaller. I många fall
            leder dessa stölder till allvarliga följdverkningar. Det kan handla
            om en gammal kyrka som till följd av takstölden drabbas av omfattande
            vattenskador eller en stöld av metaller från järnväg som leder
            till stora förseningar och allvarliga olyckor. Sådana omständigheter
            måste leda till att domstolarna ser allvarligt på aktuella gärningar.
            Även i övrigt bör samhällets insatser för att motverka den här
            typen av brottslighet förstärkas.
          </p>
          <head xml:id="i-VuhH3ZsDCx4hUrDjYJn5KP" type="h3">
            Miljöbrottslighet
          </head>
          <p xml:id="i-NbvT8K9VmGPk7YFRHPXjwZ">
            Miljöbrott är en allvarlig och ofta svårutredd form av brottslighet.
            Därför är det viktigt att polisen har tillgång till den expertkompetens
            som behövs. De civila utredarna med specialkompetens inom till
            exempel miljöbrottslighet ska kunna användas på ett mer effektivt
            sätt.
          </p>
          <head xml:id="i-BTbag7J9Kq5kLpyyseG4UP" type="h2">
            Skärpta straff
          </head>
          <head xml:id="i-U1LYLnE5LjFQJ6qFdwkfYF" type="h3">
            Skärpta straff för allvarliga våldsbrott
          </head>
          <p xml:id="i-CvzczyBPiUjg9qge43ZbgC">
            År 2009 skärpte alliansregeringen straffen för grova våldsbrott.
            Det gjordes tydligt att domstolarna, vid bedömning av straffvärdet,
            särskilt skall beakta om gärningen inneburit ett allvarligt angrepp
            på någons liv eller hälsa, eller om brottet lett till att en persons
            trygghet inskränkts. Exempelvis höjdes straffminimum för vållande
            till annans död, grovt brott, från fängelse i sex månader till
            fängelse i ett år. Det infördes en särskild straffskala för synnerligen
            grova misshandelsbrott: fängelse i lägst fyra och högst tio år.
            Slutligen förtydligades att återfall i brott ska beaktas i skärpande
            riktning vid bestämmande av straff. Dessa lagändringar började
            gälla 1 juli 2010. Förändringen ledde dock inte till de straffskärpningar
            som regeringen avsåg. Därför behövs ytterligare reformer för att
            skärpa straffen för allvarliga våldsbrott. Riksåklagarens utredning
            av straffskalorna för allvarliga våldsbrott (SOU 2014:18) ger
            underlag för detta. Vi vill skärpa straffen för dråp, synnerligen
            grov misshandel, grov misshandel, grovt rån, grov utpressning,
            grovt olaga hot och grovt olaga tvång. Regeringen bör återkomma
            till riksdagen med förslag om sådana straffskärpningar senast
            den 1 juni 2015.
          </p>
          <head xml:id="i-5AjdQFnbrP9xU7mvLEpRJL" type="h3">
            Skärpt straff för köp av sexuell handling av barn
          </head>
          <p xml:id="i-5xeK4Z7KRXyKuVm2YQN9W4">
            Den som köper en sexuell handling av någon under 15 år döms i
            regel för våldtäkt mot barn till fängelse i minst två år. Den
            som däremot köper en sexuell handling av ett barn mellan 15 och
            18 år döms sällan till fängelse. Vi vill att normalstraffet för
            den som köper en sexuell handling från ett barn – någon under
            18 år – ska vara fängelse. Alliansregeringen gav en utredare i
            uppdrag att bland annat föreslå detta.
          </p>
          <head xml:id="i-4ySiGQrNX2yQLchnthixsK" type="h3">
            Skärpt straff för grova köp av sexuell tjänst
          </head>
          <p xml:id="i-HUs4oMpvPNwhnTEqYaCtB9">
            Den 1 juli 2011 skärptes straffen för köp av sexuell tjänst.
            Straffskalans maximum höjdes från fängelse sex månader till fängelse
            ett år. Syftet med skärpningen var att skapa ytterligare utrymme
            för en mer nyanserad bedömning av straffvärdet vid allvarliga
            fall av köp av sexuell tjänst. Att den som utför en sexuell tjänst
            befinner sig i en skyddslös eller annars utsatt situation, kanske
            på grund av att hon eller han är ett offer för människohandel,
            talar för en strängare bedömning. Av brottsstatistiken framgår
            dock att de som döms för köp av sexuell tjänst i de allra flesta
            fall får ett bötesstraff. Det finns mot den bakgrunden anledning
            att återigen överväga förändringar i lagstiftningen så att de
            grova fallen av köp av sexuell tjänst bestraffas hårdare.
          </p>
          <head xml:id="i-182mLepWVAN5LKvYQJkB5J" type="h3">
            Ett synnerligen grovt narkotikabrott
          </head>
          <p xml:id="i-LoVK45f5hzyb13tMQiemcJ">
            Sveriges narkotikalagstiftning ska återspegla en sträng, fast
            och konsekvent syn på narkotikabrott. En ansvarsfull politik som
            visar att Sverige bryr sig om de problem som narkotika orsakar
            för människor. Eftersom Sverige ligger i underkant när det gäller
            straffen för de allra grövsta narkotikabrotten, har Alliansen
            meddelat att man vill införa ett synnerligen grovt narkotikabrott.
            Brottet föreslås leda till fängelse i lägst sex och högst tio
            år. Narkotikastraffutredningen (SOU 2014:43) ger underlag för
            detta.
          </p>
          <head xml:id="i-VUMPbFv54nNuEez41CkUdd" type="h2">
            Strafflindring i vissa fall
          </head>
          <p xml:id="i-H9spXnLBS3emGqXLkkHFbn">
            I dag erkänner få misstänkta de gärningar de misstänks för. Det
            leder till allt tyngre rättegångar med omfattande bevismaterial.
            Vi vill att den som medverkar till att brott klaras upp genom
            att lämna uppgifter av väsentlig betydelse för utredningen av
            det egna brottet, antingen genom att själv ange sig, eller erkänner
            brottet, i större utsträckning än i dag skulle kunna få lägre
            straff. På samma sätt tycker vi att den som anstränger sig för
            att återställa egendom som tillgripits genom brott, om egendomen
            på annat sätt sannolikt inte hade kommit till rätta, bör kunna
            få viss strafflindring.
          </p>
          <head xml:id="i-A8fBCy3wYLt9XUq9rRBxpQ" type="h2">
            Återfallsförbrytare
          </head>
          <p xml:id="i-UMNNRLMPZgCnfiAzX3eDaR">
            Återfall i brottslighet är ett stort problem. Det finns en förhållandevis
            liten andel livsstilskriminella som står för en oproportionerligt
            stor andel av brottsligheten. Dessa individer bör – i takt med
            återfall i likartad brottslighet – dömas till strängare straff.
          </p>
          <head xml:id="i-VoaCNAiqdS1q1ZviyMJqCN" type="h3">
            Skärpning av reglerna om villkorlig frigivning
          </head>
          <p xml:id="i-GYWtws2fspqxsCPXdsraZv">
            Förändringar bör övervägas när det gäller möjligheten till villkorligt
            medgiven frihet. Det är inte rimligt att de som återfallit i likartad
            brottslighet och på nytt döms till fängelse per automatik friges
            villkorligt efter att två tredjedelar av det utdömd fängelsestraffet
            verkställts. Återfallsförbrytare bör avtjäna en tid i fängelset
            som helt och hållet motsvarar straffvärdet för det eller de nya
            brott hon eller han dömts för. Tiden i anstalt bör dock följas
            av en tidsperiod då den intagne ges möjlighet att återanpassa
            sig till ett liv i frihet. Vi anser att den som återfaller i brott
            och döms till ett nytt fängelsestraff ska avtjäna tre fjärdedelar
            av det nya straffet.
          </p>
        </div>
        <div type="motSignatures">
          <list>
            <item xml:id="i-NfKxieqbrFMd3EU9whz7B5" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-3JxJHMMzu7zkCD53zuAWwd" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-9GQbMrK4ZVevdPrY2rWpZJ" who="i-PyYxwdbw2KYpXyCWKWHmmT">
              Johan Pehrson (FP)
            </item>
            <item xml:id="i-X64he8V8ovAUsMEg4gTvJh" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
