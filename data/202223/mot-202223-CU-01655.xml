<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-01655">
  <teiHeader>
    <fileDesc>
      <titleStmt>
        <title>Bostadsförsörjning</title>
        <author corresp="i-PYk1FHT5xHTWNczRYuGRJg">av Anders Ådahl (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1655 av Anders Ådahl (C)</title>
          <idno type="rdwebb">HA021655</idno>
          <rs type="number">1655</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA021655/text</ref>
          <ref type="dokument_url_html">https://data.riksdagen.se/dokument/HA021655</ref>
          <ref type="dokumentstatus_url_xml">https://data.riksdagen.se/dokumentstatus/HA021655</ref>
          <ref type="pdf">https://data.riksdagen.se/fil/C6BB25B1-F768-4913-8BAC-C5A96A9D46AB</ref>
          <ref type="docx">https://data.riksdagen.se/fil/92522882-E8E5-4344-991A-649D013303BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F8EooGkSFDeQ4KJo5apbGD" type="signed"/>
        <correspContext corresp="i-F8EooGkSFDeQ4KJo5apbGD">
          <note type="signatory" corresp="i-PYk1FHT5xHTWNczRYuGRJg"/>
        </correspContext>
        <correspAction xml:id="i-B4bkyWYiLN4vGuc62YqmgT" type="submitted">
          <date when="2022-11-23"/>
          <time when="10:14:58"/>
        </correspAction>
        <correspAction xml:id="i-UTUYzVKJmFUAJrtRDpo9Wq" type="reviewed">
          <date when="2022-11-23"/>
          <time when="17:32:53"/>
        </correspAction>
        <correspAction xml:id="i-Xnpc6pco4AQwgq3QsjPNDM" type="referred">
          <date when="2022-12-01"/>
        </correspAction>
        <correspAction xml:id="i-5RbT61bJDhMLprANDvhvX2" type="assigned">
          <date when="2023-09-25"/>
          <time when="16:07:11"/>
        </correspAction>
        <correspContext corresp="i-5RbT61bJDhMLprANDvhvX2">
          <ref type="assignedTo">Civilutskottet</ref>
        </correspContext>
        <correspAction xml:id="i-HpthXdDmjDwB5HD4fNUgrL" type="behandlas_i"/>
        <correspContext corresp="i-HpthXdDmjDwB5HD4fNUgrL">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1655 av Anders Ådahl (C) Bostadsförsörjning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Htjboz6z8eCWL1qYoEFuXe">
            Förslag till riksdagsbeslut
          </head>
          <list>
            <item xml:id="i-QQEa4oZwBwXhseFXK6WeAQ" sortKey="Yrkande 1">
              Riksdagen ställer sig bakom det som anförs i motionen om att
              utreda en modell för låga trösklar till bostadsmarknaden och med
              jämförbara förutsättningar för olika upplåtelseformer och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-XCoyZz3JCEw3Vdy6ZTVtnK" type="h1">
            Motivering
          </head>
          <p xml:id="i-UWfKrDkMGod3CjtzXeCD4L">
            En bostad, tak över huvudet, är ett av de mest basala behoven
            för oss människor. Det åligger enligt regeringsformen det allmänna
            att trygga rätten till bostad. Detta återspeglar den betydelse
            som bostaden har för alla och ger också ett motiv till att stat
            och kommun engagerar sig i bostadsförsörjningsfrågor. Samhället
            har ett uttalat ansvar för bostadsförsörjningen. Men det är ett
            allmänt mål, som inte ger upphov till någon utkrävbar rättighet
            för den enskilde.
          </p>
          <p xml:id="i-SrHWtZVnHWMR9k3WzJSCkG">
            I svensk rätt har rätten till bostad sålunda snarast status av
            målformulering. I för­arbetena till bostadsförsörjningslagen uttrycks
            detta som att ”bostaden och boendet påverkar i hög grad enskilda
            människors livssituation och möjligheter i livet. Därför är bostadspolitiken
            en väsentlig del av välfärdspolitiken. Grunden för den sociala
            bostadspolitiken är att alla har rätt till en god bostad till
            skäligt pris, med modern utrustning och av den storlek som motsvarar
            familjens behov”.
          </p>
          <p xml:id="i-NZEysSswTzKiCEkw2uvEjB">
            Men målet om rätt till bostad motsvaras inte av vilken del av
            bostadsmarknaden som ska eller bör svara upp mot målet. Det är
            oklart hur rätten ska uppfyllas. Två betydande problem är att
            dels har vi två typiskt olika upplåtelseformer med olika funktionssätt,
            dels är trösklarna för att komma in på bostadsmarknaden i båda
            upplåtelseformerna höga (men av delvis olika skäl).
          </p>
          <p xml:id="i-6PX92V1d1Hu573cucbssq2">
            Grovt kan bostadsmarknaden delas in i två skilda upplåtelseformer,
            nämligen hyra av bostad eller ägande av bostad. Dessa båda ”marknader”
            fungerar helt olika, trots att det gemensamma målet är att ge
            tak över huvudet för alla och envar. Hyresrätt innebär att man
            hyr en lägenhet av en hyresvärd eller att man hyr någon annans
            privata bostad helt eller delvis (inneboende). Ägandet innebär
            att man själv helt äger sin bostad eller att man är andelsägare
            i en bostadsrättsförening med nyttjanderätt till en lägenhet.
          </p>
          <p xml:id="i-6XWnuK8KZCVvxwZTt7fmqL">
            Meriten för att komma in på hyresmarknaden är typiskt tid i bostadskö,
            kontakter eller pengar (stundvis svart marknad). Medan det på
            ägandeupplåtelseformen är pengar.
          </p>
          <p xml:id="i-XVobXzBXn6bLNPdYtQHnJ8">
            I olika skeden av livet, under olika omständigheter och för olika
            personer passar olika upplåtelseformer bäst. När man som ung flyttar
            hemifrån kanske det i många fall är mest eftersträvansvärt att
            hyra bostad, liksom när man är gammal, eller kanske har separerat.
            Men i andra faser av livet eller för andra personer passar ägandet
            av bostad bäst.
          </p>
          <p xml:id="i-2a5U9jHH1L4Mvwv9ZmhVoP">
            Trösklarna för att komma in på båda ”marknaderna” är mycket höga.
            Men än allvarligare är att trösklarna är av olika karaktär. Detta
            påverkar friheten och man kan komma att ”tvingas” in i en viss
            typ av boende. Det inskränker individens frihet. En rimlig ambition
            vore att de båda ”marknaderna” närmar sig varandra i funktionssätt
            och typ av trösklar de innebär. Då kunde en samlad bostadspolitik
            inte bara öka friheten för individen, utan också lättare komma
            till rätta med bostadsbristen i Sverige. Att till exempel nå effektiva
            plan- och tillståndsprocesser blir lättare med en mer sammanhållen
            bostadspolitik.
          </p>
          <p xml:id="i-DK2zHoaXHFUG45DbYBLRx">
            Sverige borde ha en modell för låga trösklar till bostadsmarknaden
            och med jämförbara förutsättningar för olika upplåtelseformer.
            Att utreda en sådan modell torde vara av hög prioritet.
          </p>
        </div>
        <div type="motSignatures">
          <list>
            <item xml:id="i-BnGKWpydkMCmK1in8DdYr1" who="i-PYk1FHT5xHTWNczRYuGRJg">
              Anders Ådahl (C)
            </item>
          </list>
        </div>
      </div>
    </body>
  </text>
</TEI>
