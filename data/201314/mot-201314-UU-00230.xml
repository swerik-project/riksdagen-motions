<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00230">
  <teiHeader>
    <fileDesc>
      <titleStmt>
        <title>Vapenexport till diktaturer</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vapenexport till diktaturer</title>
          <idno type="rdwebb">H102U230</idno>
          <rs type="number">U230</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U230/text</ref>
          <ref type="dokument_url_html">http://data.riksdagen.se/dokument/H102U230</ref>
          <ref type="dokumentstatus_url_xml">http://data.riksdagen.se/dokumentstatus/H102U230</ref>
          <ref type="doc">http://data.riksdagen.se/fil/608AF607-D5FC-4968-BD91-1065FC1DCD9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W95hU3QfxFRNuTeybW5KZB" type="signed"/>
        <correspContext corresp="i-W95hU3QfxFRNuTeybW5KZB">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-Pc7RTQz3HVH7pnTb1PqVgC" type="numbering">
          <date when="2013-10-03"/>
        </correspAction>
        <correspAction xml:id="i-UN59RojLvt2qA1YZV5doU2" type="submission">
          <date when="2013-10-02"/>
        </correspAction>
        <correspAction xml:id="i-XmrbgV8KisE22R7k59CDzp" type="transfer">
          <date when="2013-10-01"/>
        </correspAction>
        <correspAction xml:id="i-9h8UvoQM78rV7nmyT4GJvJ" type="assigned"/>
        <correspContext corresp="i-9h8UvoQM78rV7nmyT4GJvJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HY4xB2seeSASdLackXRC4n">
            Förslag till riksdagsbeslut
          </head>
          <list style="ol">
            <item xml:id="i-QvCQFsx1RFFH3NwxQS76hs">
              Riksdagen tillkännager för regeringen som sin mening vad som
              anförs i motionen om att stoppa all vapenexport till diktaturer.
            </item>
            <item xml:id="i-JHaywFkh9XkozJMuZojSHt">
              Riksdagen tillkännager för regeringen som sin mening vad som
              anförs i motionen om att införa nationella regler för vapenexport
              som tar hänsyn till PGU.
            </item>
            <item xml:id="i-94kR3ENcTC3DeVC4BuzCMR">
              Riksdagen tillkännager för regeringen som sin mening vad som
              anförs i motionen om att ta en aktiv roll när det gäller översynen
              av EU:s regler för vapenexport, inte minst när det gäller att
              stärka kriterium åtta om hållbar utveckling.
            </item>
            <item xml:id="i-MmpvKSbGFG9jMUCgt7LdY2">
              Riksdagen tillkännager för regeringen som sin mening vad som
              anförs i motionen om att utveckla tydliga riktlinjer för samplanering
              i integrerade missioner som särskilt beaktar utvecklingsbiståndets
              särställning.
            </item>
            <item xml:id="i-WNx7toWAiC3e6rFRypYSTp">
              Riksdagen tillkännager för regeringen som sin mening vad som
              anförs i motionen om att årligen rapportera till riksdagen vad
              som uppnåtts inom området kvinnor, fred och säkerhet – och då
              inkludera målen i den nationella handlingsplanen för FN:s säkerhetsråds
              resolution 1325 samt i övriga relevanta policyer.
            </item>
          </list>
        </div>
        <div type="motContent">
          <head xml:id="i-6LPrzg8GNBNTeaun2WTut1" type="h1">
            Säkerhet och krigsmateriel
          </head>
          <p xml:id="i-F5GH88H1jjr4DSgfqaxfPP">
            Över 740 000 personer dör varje år som ett resultat av väpnade
            konflikter. Länder som befinner sig i konflikt eller postkonflikt
            har ofta inte möjlighet att garantera att mänskliga rättigheter
            efterlevs. Ett av de största hoten mot att kunna minska fattigdomen
            är en återgång till väpnad konflikt. I Afrika har väpnade konflikter
            kostat kontinenten mer än 280 miljarder USD mellan 1990 och 2005,
            vilket är nästan lika mycket som det totala biståndet under samma
            period. Kopplingen mellan fattigdom och väpnad konflikt är väldokumenterad
            och fred och säkerhet är en förutsättning för utveckling och för
            att värna mänskliga rättigheter.
          </p>
          <head xml:id="i-SvaiWDhCtEWw8d3Munh4ag" type="h1">
            Krigsmateriel – nedrustning och exportkontroll
          </head>
          <p xml:id="i-CzUVa1SFtrnFbYZt8Hq9Ej">
            Sverige är en stor aktör på den globala vapenmarknaden både som
            producent och som exportör av krigsmateriel. Räknat per person
            är Sverige världens största vapenexportör. Handel med krigsmateriel
            påverkar politiken för global utveckling på en rad olika områden.
          </p>
          <p xml:id="i-U5nDxeKsJS4wnNW77vviat">
            Vapen kan bidra till kränkningar av mänskliga rättigheter. Export
            till diktaturer kan bidra till att upprätthålla förtryck, ge legitimitet
            åt regimer och försvåra en demokratisk utveckling. Inköp av dyra
            vapensystem kan vara orsak till att resurser till andra behov
            som fattigdomsbekämpning saknas och att biståndsberoendet ökar.
            Den internationella vapenhandeln är också en viktig drivkraft
            bakom militär rustning och bidrar därigenom till krig och till
            att förvärra väpnade konflikter.
          </p>
          <p xml:id="i-4J2f4B8yf4SFAGnDLvMeRL">
            Enligt riksdagens beslut om Sveriges politik för global utveckling
            2003 måste svensk vapenexport vara samstämmig med målet för politiken
            för global utveckling om att bidra till en rättvis och hållbar
            global utveckling. Detta inkluderar rättvise- och fattigdomsperspektivet
            samt centrala frågor kopplade till politiken, som demokrati, mänskliga
            rättigheter och omsorg om miljön. Riksdagen har också, genom ett
            särskilt tillkännagivande, uppmanat Krigsmaterielutredningen,
            som tillsatts av regeringen, att beakta de aspekter som ryms inom
            PGU.
          </p>
          <p xml:id="i-7Z7NLBfR7uz9HWFMiuMwJh">
            Sveriges regler för vapenexport ställer tydliga krav på mottagarländerna
            vad gäller rättighetsperspektivet – varje exporttillstånd ska
            ta hänsyn till situationen för mänskliga rättigheter i mottagarlandet.
            Respekt för mänskliga rättigheter är ett centralt villkor för
            att bevilja tillstånd. Det gäller även export av materiel som
            i sig inte bedöms kunna användas för att kränka mänskliga rättigheter.
            Rättighetsperspektivet är tätt sammanflätat med demokratiska fri-
            och rättigheter. Sverige är också bundet av EU:s gemensamma ståndpunkt
            om vapenexport som slår fast att den hållbara utvecklingen i mottagarlandet
            ska beaktas vid prövning av vapenexport. Under det svenska EU-ordförandeskapet
            antogs en handlingsagenda för demokratistöd i EU:s yttre förbindelser
            för att bidra mer effektivt till demokratiutveckling och en ökad
            respekt för mänskliga rättigheter.
          </p>
          <p xml:id="i-Cd4ksuJp36ayrXXXS7ZwyC">
            Amerikanska Center for Global Development (CGD) rangordnar varje
            år biståndspolitiken i de 22 rikaste länderna i världen. Sverige
            rankades 2011 högst och poängtalet var det högsta sedan indexet
            lanserades 2003. Sverige kunde enligt CGD ha fått ännu bättre
            betyg om det inte vore för vår stora vapenexport till fattiga
            och odemokratiska stater.
          </p>
          <p xml:id="i-FRDV92f1Qc8knx8pR7ef5v">
            Efter den arabiska våren har Sverige lagt in ett antal särskilda
            satsningar med fokus på demokrati och yttrandefrihet i Mellanöstern
            och Nordafrika i biståndsbudgeten för 2012.
          </p>
          <p xml:id="i-Lt4e6cxisowtMJDXnHdm2r">
            Samtidigt har Sverige under 2000-talet godkänt export av krigsmateriel
            till hälften av de 20 länderna i regionen, där samtliga har ett
            stort demokratiskt underskott. Den 19 maj 2011 beslutade riksdagen
            att regeringen ska återkomma till riksdagen med förslag till ny
            krigsmateriellagstiftning i syfte att skärpa exportkontrollen
            gentemot icke-demokratiska stater. Ännu har ingen lag införts
            eller utredning tillsatts.
          </p>
          <p xml:id="i-39M4YfN2uFuVj1FEctd4nV">
            Sveriges totala export av krigsmateriel uppgick år 2011 till
            13,9 miljarder kronor. De fyra största mottagarländerna, som tillsammans
            köpte svenskt krigsmateriel för nära 7,8 miljarder kronor, var
            Thailand, Saudiarabien, Indien och Pakistan. Alla dessa är länder
            där det förekommer allvarliga kränkningar av mänskliga rättigheter.
            Krigsmaterielexporten till diktaturer har ökat dramatiskt på senare
            år. Under 2011 gick mer än hälften av den svenska vapenexporten
            (56 procent) till icke-demokratier, såsom Bahrain, Brunei och
            Förenade Arabemiraten.
          </p>
          <p xml:id="i-Dp64LP38EiiP9UWBk4KRmr">
            Saudiarabien köpte ensamt vapen för 2,9 miljarder kronor, vilket
            motsvarar en femtedel av Sveriges totala krigsmaterielexport.
          </p>
          <p xml:id="i-4exnvzpQsGMhaakpzJCpSL">
            Sverige är enligt den amerikanska kongressrapporten Conventional
            arms transfers to developing nations från 2011 världens fjärde
            största leverantör av vapen till utvecklingsländer efter USA,
            Ryssland och Kina. Enligt rapporten gick hela 62 procent av världens
            vapenhandel under 2010 till utvecklingsländer.
          </p>
          <p xml:id="i-AaAcwy2RH71QRJMaAgKkHZ">
            Sverige bedriver en politik som i många avseenden bidrar till
            en militär upprustning i världen. Det sker genom export av krigsmateriel
            till länder som är involverade i väpnade konflikter, såsom Indien,
            Thailand och USA. Det görs också genom satsningar på exportstöd
            till krigsmateriel, beviljande av stora exportkrediter för vapenaffärer
            och genom att hjälpa till att bygga upp inhemsk vapenproduktion.
          </p>
          <p xml:id="i-9UAP5Usycc494j6M6K4SgC">
            Svensk vapenexport är inte samstämmig med Sveriges politik för
            global utveckling. Exporten bidrar till brott mot mänskliga rättigheter,
            den stärker diktaturer, den bidrar till väpnade konflikter och
            den försvårar en hållbar ekonomisk utveckling. Det är mot denna
            bakgrund anmärkningsvärt att regeringen inte längre behandlar
            krigsmaterielexporten i sina resultatskrivelser.
          </p>
          <head xml:id="i-VMdeLReLyopXNynugz4BrL" type="h1">
            Integrerade insatser
          </head>
          <p xml:id="i-JYRCPcSQCGDMPq4Zq2E2jo">
            Fattiga länder i konflikt brottas med en mängd problem som motverkar
            stabilitet. Det finns ofta ett institutionaliserat förtryck av
            specifika samhällsgrupper, däribland kvinnor, som i de flesta
            sviktande stater har en låg representation i beslutsfattande församlingar.
            Starka grupper i eller utanför regeringen motverkar aktivt utveckling
            och gynnar sina egna intressen. Ofta finns också utländska intressen,
            regionala eller internationella, som motverkar nationell stabilitet.
            Hit hör bland annat vapenhandel som ger tillgång till allt från
            små och lätta vapen till avancerande kommunikationssystem.
          </p>
          <p xml:id="i-RWpb4FhGvNvyaHeBN58518">
            Dagens stöd till konflikthärjade länder brottas med utmaningar
            i form av bristande samordning och nationellt ägarskap. Sverige,
            likt många europeiska länder, har insett att stora satsningar
            krävs för att komma tillrätta med sviktande situationer. Samordning
            är centralt för framgångsrika insatser. Resursslöseri i ett fattigt
            konflikthärjat land tenderar inte bara att ge uteblivna resultat
            utan stärker också ofta negativa utvecklingsprocesser med ökad
            korruption och osäkerhet.
          </p>
          <p xml:id="i-L3sdcgnU4pgpH5Dmb8bWaV">
            Samtidigt är samordning i fattiga konflikthärjade länder oerhört
            komplicerat. Det finns en mängd olika aktörer som arbetar med
            skilda målsättningar. Risken för överlappande insatser är stor.
            Samordning sker ofta på flera plan där lokal samordning, i exempelvis
            en av landets regioner, inte alltid är i linje med den internationella
            politiska samordning där övergripande stödåtgärder läggs fast.
          </p>
          <p xml:id="i-7nfxfQY5HJxnp9AsxwLK2o">
            Sverige arbetar aktivt med att finna bra integrerade åtgärder
            för konflikthärjade länder. Man vill se samstämmighet mellan olika
            politikområden för att genom synergieffekter uppnå tydliga resultat.
            Sverige tar också en aktiv roll i multilateral samordning av insatser
            till fattiga konflikthärjade länder. I november 2011 presenterade
            Sverige, tillsammans med 41 andra länder, en ny riktning för stödet
            till stater i sviktande situationer.
          </p>
          <p xml:id="i-Wca2Zryp2uyt9AUvSweZaf">
            Tillsammans med ett starkt fokus på resultat betonas att mottagarländer
            bör äga och styra sina inhemska utvecklingsprocesser samt att
            givarländer skall samordna sina insatser. Idag saknar dock svensk
            policy en tydlig riktning för hur politiska, civila, biståndsinstrument
            och militära instrument ska samverka. Det gör att förutsättningarna
            för samverkan i praktiken är små. Policyn ger inte heller tillräckliga
            verktyg för hur instrumentens olika mål och mandat ska efterlevas.
            Det har lett till en förskjutning där militära mål och mandat
            i vissa fall blivit styrande för biståndets inriktning på bekostnad
            av biståndets egna målsättningar.
          </p>
          <p xml:id="i-6rPMsHcAAAFQ48HcHRB4Fn">
            De olika policyer och strategier som berör området beskriver
            vikten av samverkan men är mångtydiga vad gäller riktningen för
            denna samverkan. I exempelvis policyn Fred och säkerhet för utveckling
            framhävs vikten av åtskillnad mellan civila och militära instrument,
            med hänvisning till att internationell militär närvaro kan riskera
            att uppfattas som part i konflikten. Andra gånger, som i regeringens
            PGU-skrivelser från 2008 och 2010, betonas vikten av synergier,
            samordning och en kombination av åtgärder. Biståndet ges också
            flera olika roller i olika dokument och bidrar omväxlande till
            långsiktig hållbar utveckling och till att stabilisera säkerhetsläget.
          </p>
          <p xml:id="i-UK8XuUMb3TeXZwbiJvdFcS">
            Den mångtydighet som illustreras ovan får negativa konsekvenser
            för stödet till konflikthärjade länder. Riksrevisionen konstaterade
            i en rapport från 2011 att regeringens styrning och rapportering
            av svenska bidrag till internationella insatser inte har utformats
            på ett sådant sätt att det finns förutsättningar för ett samordnat
            och effektivt resursutnyttjande.
          </p>
          <p xml:id="i-XMirCYBY2d6tmuReG8iwUA">
            I en rapport om Sveriges multifunktionella insats till Afghanistan
            kritiserar FOI bristen på samsyn. Rapporten konstaterar att avsaknaden
            av tydliga mål för samverkan samt hur denna ska ske gör att samverkan
            i stor utsträckning blir upp till individers goda vilja och leder
            till osäkerhet kring roller.
          </p>
          <p xml:id="i-Cm7RpPbVcSxTdo65VPaCvq">
            Utvecklingsbiståndets mål om långsiktig hållbar utveckling och
            fattigdomsbekämpning bör bibehållas även i en integrerad insats.
            Att se biståndets roll som att stabilisera säkerhetsläget i direkt
            anslutning, eller som en del av, en militär insats är kontraproduktivt.
            Biståndet har en viktig roll för att exempelvis ge staten möjlighet
            att tillhandahålla grundläggande service samt att ge utrymme för
            lokalt ägarskap av utvecklingsprocesser. Men bistånd ger bäst
            resultat när det är förankrat i en nationell utvecklingsstrategi
            snarare än i en säkerhetsstrategi. Idén om synergier, det vill
            säga att utvecklingsbiståndet skall ge ökad utväxling för militära
            instrument, bygger på en samplanering där fattigdomsbekämpning
            och hållbar utveckling i realiteten inte alltid är förenlig med
            kortsiktig stabilisering av säkerhetsläget.
          </p>
          <p xml:id="i-6422c4XQWTCyfYh7rhKpmg">
            I samtliga relevanta policyer och strategier, inklusive i PGU,
            står tydligt att Sverige ska verka för att lyfta fram kvinnors
            deltagande, med fokus på kvinnor från konfliktländer. Den nationella
            handlingsplanen för FN:s säkerhetsråds resolution 1325 har fyra
            huvudmål. Ett är att öka kvinnors deltagande i konfliktförebyggande
            och fredsfrämjande insatser och att stödja kvinnors fredsinitiativ
            i konfliktområden. Ett annat är att säkerställa kvinnors deltagande
            i institutioner och i beslutsfattande i post-konfliktsituationer
            och övergångsprocesser från konflikt till fred. Dessa mål ger
            utrymme för ett tydligt rättighetsperspektiv som inkluderar kvinnors
            rättigheter. Rapporteringen på vad som görs är dock sporadisk.
            Det gör det svårt att få en bild av Sveriges agerande för att
            öka möjligheterna för att säkra kvinnors rättigheter samt att
            kvinnor i konfliktområden får tillgång till makt.
          </p>
        </div>
        <div type="motSignatures">
          <list>
            <item xml:id="i-XZM8pLnqLfDAsYKvYZr7c8">
              Peter Rådberg (MP)
            </item>
            <item xml:id="i-CHdHqX1X8sVXYJxm9URrtn">
              Bodil Ceballos (MP)
            </item>
            <item xml:id="i-3WJJs9Cyd47SC5yuiyXybV">
              Valter Mutt (MP)
            </item>
            <item xml:id="i-QUdjkNKRGA3Fs4p1rymvsx">
              Jan Lindholm (MP)
            </item>
            <item xml:id="i-Tna4juV1AuGzDZSqsmisGr">
              Stina Bergström (MP)
            </item>
            <item xml:id="i-6Cd2Vvy8wFXCoDxzPhh9Mw">
              Jonas Eriksson (MP)
            </item>
            <item xml:id="i-NW4N1BnodWRRn8Pd9vHs73">
              Annika Lillemets (MP)
            </item>
            <item xml:id="i-MXMTtKFVTmqeJsNDG3GaPr">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
