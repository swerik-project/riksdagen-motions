<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00334">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, byggande samt konsumentpolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 18 Samhällsplanering, byggande samt konsumentpolitik</title>
          <idno type="rdwebb">GU02C334</idno>
          <rs type="number">C334</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C334/text</ref>
          <ref type="dokument_url_html">http://data.riksdagen.se/dokument/GU02C334</ref>
          <ref type="dokumentstatus_url_xml">http://data.riksdagen.se/dokumentstatus/GU02C334</ref>
          <ref type="doc">http://data.riksdagen.se/fil/6098348D-0EDE-40BE-8AF7-36FBA495C8C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QoqN8FNzVXxurirrS1wtTo" type="signed"/>
        <correspContext corresp="i-QoqN8FNzVXxurirrS1wtTo">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction xml:id="i-9sPx2HhsHAGeb3pUFaEhbZ" type="referral">
          <date when="2006-11-07"/>
        </correspAction>
        <correspAction xml:id="i-MJg7FEyqCRXHTk37aacNmj" type="dismissal">
          <date when="2006-11-07"/>
        </correspAction>
        <correspAction xml:id="i-WzHVPsyZJrmA4g6tDTL4Ky" type="numbering">
          <date when="2006-11-02"/>
        </correspAction>
        <correspAction xml:id="i-N5tZtYczfsW4sXwjJmvsVa" type="submission">
          <date when="2006-10-31"/>
        </correspAction>
        <correspAction xml:id="i-7DLHS46qMB6tHBkqtq1ZH8" type="transfer">
          <date when="2006-10-31"/>
        </correspAction>
        <correspAction xml:id="i-PXGCDEGWidBpR3FSrUdR5L" type="assigned"/>
        <correspContext corresp="i-PXGCDEGWidBpR3FSrUdR5L">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HmUcL8WcneBiGC4xq4vC9E" type="motBody">
        <div xml:id="i-HCbheHo4Tz1fTo72Xb6nzA" type="motProposal" subtype="förslag">
          <head xml:id="i-V9JRfrEwaqnX2QM6WCpFqG">
            Förslag till riksdagsbeslut
          </head>
          <list xml:id="i-N9LQXWaqCUyvMrxrbJMbCB" style="ol">
            <item xml:id="i-2xo9j22isXPAPYuCzB93CV">
              Riksdagen avslår vad regeringen föreslår om avtrappning av den
              statliga bostadsbyggnadssubventionen, det s.k. räntebidraget.
            </item>
            <item xml:id="i-KQdHDi37fj2puLyDn1JgGZ">
              Riksdagen anvisar med följande ändringar i förhållande till regeringens
              förslag anslagen under utgiftsområde 18 Samhällsplanering, byggande
              samt konsumentpolitik enligt uppställningen. UO 18 Samhällsplanering,
              byggande samt konsumentpolitik Regeringens förslag (tkr) Förändring
              (tkr) 31:2 Räntebidrag m.m. 1 013 963 944 701 31:12 Ungdomsbostadssamordnare
              1 000 1 491 31:15 NYTT ANSLAG Nationell samordnare kooperativa
              hyresrätter 1 500 31:16 NYTT ANSLAG Sanering av förorenade områden
              i tätort 150 000 31:17 NYTT ANSLAG Investeringsbidrag för anordnande
              av hyresbostäder 816 000 40:2 Konsumentverket 112 088 3 000 40:7
              NYTT ANSLAG Konsumentvägledare för kommunerna 45 000 Summa 5 730
              472 1 961 692
            </item>
          </list>
        </div>
        <div xml:id="i-CUsNBfAjuBzmugrfZp5qUJ" type="motContent">
          <head xml:id="i-HZWtdLmFGa28zcyDchXyyh" type="h1">
            Utgiftsområde 18 Samhällsplanering, byggande samt konsumentpolitik
          </head>
          <head xml:id="i-UxEzYsCe8JpjqxeXYz3waK" type="h1">
            Sammanfattning av Vänsterpartiets förslag
          </head>
          <p xml:id="i-5cNdicMEEU6MbJKTezcHhW">
            För Vänsterpartiet är bostaden en social rättighet och inte en
            marknadsvara för ekonomisk vinst. A lla har rätt till en bra bostad
            utan krav på ekonomisk insats. En ansvarsfull bostadspolitik sätter
            de mänskliga behoven före krav på kortsiktig avkastning, eftersom
            en hållbar utveckling inte bara omfattar ekonomiska och ekologiska
            aspekter utan även sociala.
          </p>
          <p xml:id="i-GU18onCE8jjDxLc6LYSAc6">
            Vänsterpartiets bostadspolitiska mål är att utveckla en flexibel
            bostadsmarknad med olika upplåtelseformer som skapar socialt hållbara
            boendemiljöer där alla får plats, oavsett ekonomiska tillgångar.
            I denna strävan har de allmännyttiga bostadsbolagen, de privata
            hyresvärdarna och marknadens produktion av villor, radhus och
            bostadsrätter samma dignitet. Allmännyttan, med dess hyresnormerande
            roll, ska garantera att även människor utan kapital får tillgång
            till alla bostadsområden. För oss är det därför av största vikt
            att stärka de allmännyttiga bostadsbolagens ställning och stoppa
            framtida utförsäljningar av våra gemensamma tillgångar. Ytterligare
            spekulationsfria upplåtelseformer måste också uppmuntras och vi
            aviserar därför ett nytt anslag för inrättandet av en nationell
            samordnare för kooperativa hyresrätter. Se vidare Vänsterpartiets
            motion Utvecklandet av den kooperativa hyresrätten (C318).
          </p>
          <p xml:id="i-7jCJ4tfFWXkTEcqADQuEMh">
            Ett mål för Vänsterpartiet är att hyrorna ska hållas på en sådan
            nivå att de kan efterfrågas även av hushåll med de lägsta inkomsterna.
            För detta krävs bl.a. att hyrestaket garanteras men också att
            produktionsstöden för byggandet av hyresrätter finns kvar och
            visar på långsiktighet. Bostadsbidragens uppgift ska vara att
            ge hushållen samma möjligheter till goda och tillräckligt rymliga
            bostäder. På sikt vill vi att fler grupper ska omfattas av bidraget
            än vad dagens regler medger och att systemet tar större hänsyn
            till inkomst- och boendekostnadsutvecklingen än i dag.
          </p>
          <p xml:id="i-F54DYs73YmdpbawZG6tXfN">
            Regeringen har avskaffat Samhällsbyggnadsdepartementet och samtidigt
            gjort kommun- och finansmarknadsministern ansvarig för bostadsfrågorna.
            I 2007 års budgetproposition ser Vänsterpartiet sammantaget en
            politik som saknar alla sociala ambitioner en bostadspolitik som
            formulerat om vårt hem till ännu en kapitalvara och konsekvent
            väljer att kalla oss alla för bostadskonsumenter. Vi ser med oro
            på hur en bostadspolitik som inte har plats för de mest utsatta
            i samhället tar form. När regeringen reducerar en bostadssökande
            till att vara en kund sänder man ut tydliga signaler om vad som
            ytterligare är att vänta. Marknaden kan dock aldrig garantera
            alla rätten till en god bostad.
          </p>
          <p xml:id="i-XsLMcAqj3AMEfsdbwjGBu8">
            I budgetpropositionen har man inte ens formulerat ett mål för
            bostadspolitiken. Man har valt att återkomma vid ett senare tillfälle,
            och upprepar i stället föregående regerings bostadspolitiska mål,
            som även Vänsterpartiet står bakom. De indikatorer som syftar
            till att följa upp detta mål har därmed också fått följa med in
            i 2007 års budgetproposition, näst intill intakta. Men Vänsterpartiet
            noterar med oro att regeringen, trots uppenbar tidsbrist, hunnit
            med att stryka tre av avsnitten: boendeutgifter, trångboddhet
            och trygghet i boendet.
          </p>
          <p xml:id="i-MGXnPzq3BJdSUJVNtmJaTh">
            Regeringens linje slår väldigt olika mellan boendeformerna, och
            medför därmed ytterligare skillnader i utvecklingen av hushållens
            konsumtionsutrymme. Generellt har landets hyresgäster de högsta
            boendekostnaderna i förhållande till den disponibla inkomsten
            och det är dessa, hyresrättsinnehavarna, som är de stora förlorarna
            i 2007 års budgetmotion.
          </p>
          <p xml:id="i-Y5iKXwPwxCxQW9JjdfMfRh">
            Vänsterpartiet har medverkat till att främja ett ökat byggande
            av hyresrätter de senaste åren. Produktionskostnaderna har successivt
            sjunkit, och hyrorna i de nya bostäderna är lägre än de skulle
            ha varit utan de statliga stöden för byggande av hyresrätter.
            För att tydliggöra att både nyproduktionen och ombyggnationen
            av bostäder måste fortsätta att öka vill vi sätta upp tydliga
            produktionsmål. Under den närmaste tioårsperioden bör det tillkomma
            40 000 bostäder per år, av vilka hälften är hyresrätter. Dessutom
            bör 65 000 bostäder per år renoveras under samma period. Staten
            har en självklar uppgift i att garantera alla invånare en god
            bostad och ska således även medverka till att produktionsmålen
            uppnås. Vänsterpartiet var drivande då nuvarande produktionsstöd
            för hyresrätter infördes och även när de förlängdes till 2008.
            Likaså drev vi på en ökning av stöden med 150 miljoner kronor
            fram till 2008, i syfte att öka byggandet av studentbostäder.
            Tanken med avvecklingen av stöden år 2008 var att systemet skulle
            komma att ersättas med ett jämförbart system som skulle garantera
            en fortsatt produktion av billiga hyresrätter. Inte minst är detta
            viktigt för att unga ska ha en möjlighet att komma in på den reguljära
            bostadsmarknaden. För trots att bostadsproduktionen har ökat markant
            de senaste åren är det fortfarande stor efterfrågan på bostäder
            på många orter runtom i landet.
          </p>
          <p xml:id="i-HjCmkRKihGsevSUCU5aA5T">
            Vänsterpartiet avvisar regeringens sänkning av anslag 31:2. På
            intäktssidan förlänger vi Investeringsstimlans till hyres- och
            studentbostäder till utgången av 2008. För att öka ambitionerna
            ytterligare höjs stimulansen för 2007 från de i vårbudgeten aviserade
            1 000 miljonerna till 1 115 miljoner kronor. Detsamma gäller för
            anslag 31:17, som förlängs till och med utgången av 2008 med en
            aviserad höjning på 14 % för 2007. Sammantaget ökar utrymmet för
            stöd till byggandet av 13 700 hyresbostäder under år 2007 och
            till 15 000 år 2008 (se vidare rubrik 31:17). Inför budgetåret
            2009 har Vänsterpartiet för avsikt att återkomma med ett nytt
            långsiktigt bostadsfinansieringsförslag. Vi utvecklar tankarna
            kring ett sådant finansieringssystem för produktionen av hyresrätter
            i Vänsterpartiets motion Långsiktiga villkor för bostadsproduktionen
            (C319).
          </p>
          <p xml:id="i-YLUkzieRqzFAx5hJdgn5SY">
            För att ytterligare stödja nyproduktion av billiga hyresrätter
            i de områden där bristen är som störst aviserar vi ett nytt anslag
            för sanering av förorenad mark i tätorter. I motionen Långsiktiga
            villkor för bostadsproduktionen (C319) finns förslaget närmre
            beskrivet.
          </p>
          <p xml:id="i-Kzwsoyp93MvUyasyC6W3we">
            Regeringens brist på bostadspolitiska ambitioner framgår tydligt
            i budgetpropositionen 2007, utgiftsområde 18. Man undviker de
            mest centrala frågeställningarna i bostadspolitiken. Propositionen
            innehåller inga lösningar för hur samhället ska klara en nyproduktion
            på en acceptabel nivå. Inte heller innehåller den förslag för
            att trygga en tillfredsställande omfattning av underhåll och ombyggnation
            i det redan byggda åtgärder som är viktiga för att undvika kapitalförstörelse
            i fastighetsbeståndet. Inga förslag läggs om hur ungdomar ska
            få tillgång till bostäder, eller hur hushåll med låga inkomster
            ska få en acceptabel bostadsstandard. Tvärtom väljer man att omedelbart
            avskaffa de stöd som i dag finns för nyproduktion av hyresrätter,
            liksom att omgående inleda ett avvecklande av räntebidragen utan
            att presentera några förslag som kan underlätta byggandet av hyresrätter.
            Detta görs trots att Boverket har varnat för att de positiva prognoser
            över nybyggnation för framtiden som har presenterats kan komma
            att förändras rejält om stöden till nybyggnation av hyresrätter
            försämras.
          </p>
          <p xml:id="i-3JX9b2zWN3ECoQs3DQursc">
            Till detta kommer regeringens uttalade ambitioner att omvandla
            hyresrätter till bostadsrätter, som ytterligare sätter stopp för
            en fortsatt ökning av produktionen av hyresrätter. De som drabbas
            negativt av regeringens politik är främst ungdomar, men också
            alla hushåll med låga inkomster. Man väljer samtidigt att avsluta
            den utredning som skulle lägga förslag på hur ungas inträde på
            den reguljära bostadsmarknaden skulle kunna underlättas. Vänsterpartiet
            avvisar därmed regeringens sänkning av anslag 31:12.
          </p>
          <p xml:id="i-VV6euSp7poYk82dVWM6giL">
            När det gäller konsumentpolitiken finns det inga förslag på minskade
            anslag i budgetpropositionen för år 2007. Den handlingsplan för
            konsumentpolitiken, Trygga konsumenter som handlar hållbart Konsumentpolitikens
            mål och inriktning (prop. 2005/06:105, bet. 2005/06:LU33), som
            Vänsterpartiet varit med och tagit fram tillsammans med den socialdemokratiska
            regeringen ligger tillsvidare fast. Dock har den borgerliga regeringen
            aviserat att de fastställda målen och inriktningen för konsumentpolitiken
            kan komma att ändras (prop. 2006/07:1 utg.omr. 18 s. 66). Detta
            oroar oss eftersom vi sedan tidigare vet att de borgerliga partierna
            har en övertro på marknadens egen förmåga när det gäller att lösa
            människors problem relaterade till konsumtion. Den svenska konsumentpolitiken
            har en lång tradition och ingår som en naturlig del i välfärdssamhället.
          </p>
          <p xml:id="i-RrLGV2MKxP47LnMBVYzR76">
            Vänsterpartiet ser att alla människor i dag inte har möjligheten
            att göra rationella och genomtänkta konsumtionsval. Därför vill
            vi att alla kommuner ska erbjuda sina invånare konsumentvägledning
            av god kvalitet. Vi menar vidare att Konsumentverket ska ha kvar
            sin opinionsbildande roll som är en central utgångspunkt för kunskapsbyggande
            och utveckling av konsumentpolitiken. Det finns ingen risk att
            Konsumentverkets myndighetsutövande roll kommer i konflikt med
            den opinionsbildande då de olika uppgifterna hanteras av separata
            avdelningar inom verket (se reservation i bet. 2005/06:LU33 s.
            62).
          </p>
          <p xml:id="i-YLy8LHipNugPtUquTwWfNg">
            Vidare ställer vi inte upp på de borgerliga partiernas definition
            av att vi alltid är konsumenter, även när det handlar om tjänster
            som tillhandahålls genom offentligt finansierad verksamhet (se
            reservation i bet. 2005/06:LU33 s. 67). Den konsumenträttsliga
            lagstiftningen är inte och bör inte vara tillämplig inom områden
            som sjukvård, skola med mera. Där gäller i stället särskilda ansvarsregler
            som självfallet kan ses över och förbättras. Vi vill inte se en
            utveckling där patienter kan stämma sina läkare på miljonbelopp
            för undermåligt utförda behandlingar i likhet med situationen
            i USA. Sammantaget är vi oroade för att den borgerliga regeringens
            brist på konsumentpolitik i förlängningen kommer att leda till
            att konsumentmakten enbart kommer att avgöras av plånbokens tjocklek.
            Att den borgerliga regeringen valt att blanda samman de konsumentpolitiska
            frågorna med jämställdhets- och integrationsfrågor visar att de
            inte prioriterar konsumentpolitiken.
          </p>
          <head xml:id="i-Y25xMgghiQDjVLt8LbRT3g" type="h1">
            Räntebidrag m.m.
          </head>
          <p xml:id="i-Y98oe9KwjFu315Vy82nLpB">
            Vänsterpartiet anser inte att räntebidraget kan avvecklas på
            det sätt regeringen föreslår i 2007 års budgetproposition. Vänsterpartiet
            föreslår att anslag 31:2 Räntebidrag m.m., fortsätter att löpa
            på i avvaktan på ett nytt genomarbetat bostadsfinansieringssystem
            som har långsiktiga ambitioner för produktionen av hyresrätter.
            Riksdagen bör avslå vad regeringen föreslår om avtrappning av
            den statliga bostadsbyggnadssubventionen, det så kallade räntebidraget.
            Detta bör riksdagen som sin mening ge regeringen till känna.
          </p>
          <head xml:id="i-QDkFbJ7hEzSKdYRh5uoW18" type="h1">
            Ungdomsbostadssamordnare
          </head>
          <p xml:id="i-XXFhZrBs5KWP9EK1cNKZYz">
            Regeringen föreslår att 1 000 000 kronor anvisas under anslag
            31:12 Ungdomsbostadssamordnare under 2007. Anslaget ska användas
            till att avsluta den tidigare regeringens uppdrag. Bostadssamordnarens
            uppdrag var att under en treårsperiod arbeta på att ta fram förslag
            på konkreta åtgärder för att underlätta ungdomars inträde på bostadsmarknaden.
          </p>
          <p xml:id="i-YCrcudaSWGswY4Cv6mRCJy">
            Problematiken på bostadsmarknaden är komplicerad och vissa grupper
            har sämre konkurrensmöjlighet än andra gruppen unga hör dit. Bland
            annat handlar det om vilka formella krav som finns på bostadsmarknaden
            och hur unga uppfyller dessa, eller kanske snarast hur andra grupper
            ser på unga i detta fall. I delrapporten, Om bara någon kunde
            säga vad jag ska göra för att få en bostad så skulle jag göra
            det, presenterades flera intressanta aspekter på ungas möjligheter
            att få tillträde till den reguljära bostadsmarknaden. Om inte
            detta arbete ska gå till spillo måste bostadssamordnaren få slutföra
            sitt uppdrag. Vänsterpartiet avvisar därför regeringens sänkning
            av anslag 31:12. Vi tillför anslaget 1 49 000 kronor i syfte att
            slutföra den pågående utredningen.
          </p>
          <head xml:id="i-SR5535Y72XX8eVxQtz561R" type="h1">
            Nationell samordnare kooperativa hyresrätter
          </head>
          <p xml:id="i-JfcFW6G8hDhWkZEu8tFf2q">
            Den kooperativa hyresrätten har varit en lagstadgad upplåtelseform
            sedan 2002, men av olika skäl har boendeformen inte nått den framgång
            många hade hoppats på. Endast ett femtontal kooperativa hyresrättsföreningar
            har registrerats på Bolagsverket sedan lagen trädde i kraft.
          </p>
          <p xml:id="i-TVxLJNB9QuGEBK7SjESS2a">
            Den dåvarande regeringen gav under 2003 Boverket i uppdrag att
            utveckla förutsättningarna för upplåtelseformen. Uppdraget redovisades
            i mars 2005 i rapporten Kooperativa hyresrätter Nya möjligheter
            för den fjärde upplåtelseformen och i huvudsak anser Boverket
            även i denna utredning att den kooperativa hyresrätten behandlas
            orättvist i förhållande till andra upplåtelseformer. För att förbättra
            situationen har man pekat på en rad regeländringar som kan åstadkommas
            inom ramen för den stomme som lagen (2002:93) om kooperativ hyresrätt
            utgör. Man föreslog även att en ny nationell samordnare för frågor
            rörande kooperativa hyresrätter inrättas.
          </p>
          <p xml:id="i-RtAXPzLxUh4KbxxsPdZCVq">
            Behovet av organiserad spridning av kunskap och information om
            upplåtelseformen är stort och arbetet med ett mera långsiktigt
            informations- och kunskapsutvecklingsarbete samt rådgivning på
            nationell nivå måste fortgå.
          </p>
          <p xml:id="i-Nwvk7wfNZQr4kfXzgNmz6w">
            Vänsterpartiet anser att förslaget att organisationen Sveriges
            Kooperativa Hyresrättsföreningar (SKH) blir en nationell samordnare
            på området är bra. Genom SKH kan man på nationell nivå utveckla,
            stödja och främja tillkomsten av fler kooperativa hyresrättsföreningar.
            Vänsterpartiet föreslår därför att det tillförs 1,5 miljoner kronor
            per år för detta ändamål från och med budgetåret 2007. Pengar
            för ändamålet aviseras under ett nytt anslag (31:16) Nationell
            samordnare kooperativa hyresrätter.
          </p>
          <head xml:id="i-Br3ds5zwXoRdTeo8QEjQQm" type="h1">
            Sanering av förorenade områden i tätort
          </head>
          <p xml:id="i-3UcKafu44J7zaM4Hgwifg6">
            Mycket av den nyproduktion som kommer till stånd i våra storstadsområden
            byggs på gammal industrimark, ofta med ett centralt och attraktivt
            läge. Gammal industrimark är dock oftast förorenad och behöver
            saneras, vilket kostar mycket pengar. Om denna kostnad ska läggas
            på boendet blir det orimliga boendekostnader för merparten av
            dem som efterfrågar en bostad. I det anslag som i dag finns för
            sanering av förorenad mark, anslag 34:4 inom utgiftsområde 20,
            finns ingen koppling till sanering av förorenad mark för bostadsbyggande.
          </p>
          <p xml:id="i-WDgSjMQ14UUR7i3MUvNB5v">
            Vi anser att ett ökat bostadsbyggande är nödvändigt och störst
            är behovet av fler hyresrätter till rimliga kostnader. Ett ökat
            byggande av hyresrätter måste därför vara en prioriterad fråga
            för en hållbar samhällsutveckling. Det ökade bostadsbyggandet
            ska uppfylla kraven på en ekologiskt hållbar utveckling. Städer,
            tätorter och annan bebyggd miljö ska utgöra en god och hälsosam
            livsmiljö där byggnader och anläggningar har lokaliserats på ett
            miljöanpassat sätt så att en långsiktigt god hushållning med mark,
            vatten och andra resurser främjas. Enligt miljömålet God bebyggd
            miljö ska samhällsplaneringen vidare främja en minskad bilanvändning
            och likaså öka förutsättningarna för användandet av miljöanpassade
            och resurssnåla transporter. Att låta tätortsnära före detta industrimarker
            stå outnyttjade är ett resursslöseri och kan även innebära en
            risk från miljösynpunkt. Staten bör främja arbetet med sanering
            av dessa områden, Boverket bör hantera medlen. Vänsterpartiet
            föreslår ett nytt anslag inom utgiftsområde 18, 31:16 Sanering
            av förorenade områden i tätort.
          </p>
          <head xml:id="i-Esh3BujUQwYv3DezZnG1on" type="h1">
            Investeringsbidrag för anordnade av hyresbostäder
          </head>
          <p xml:id="i-9sVX4bYtVPfjcPGf8WpjAc">
            Vänsterpartiet avvisar regeringens sänkning av anslag 31:2 och
            förlänger momssänkningsstödet, Investeringsstimlans till hyres-
            och studentbostäder, till utgången av 2008. Ambitionerna har höjts
            något och sammantaget finns under 2007 utrymme för stöd till byggandet
            av 13 700 hyresbostäder. För anslag 31:17 Investeringsbidragen
            för anordnande av hyresbostäder, gäller samma sak. Anslaget förlängs
            till och med utgången av 2008, med en aviserad höjning på 14 %
            för 2007 för att nå en nivå om 13 700 hyresbostäder (tabell 1).
            Beräkningarna inkluderar byggandet av studentbostäder, som enligt
            prognoserna kommer att uppgå till cirka 1 500 under 2007. För
            2008 höjer Vänsterpartiet ambitionerna ytterligare. Med ett anslag
            på 890 miljoner kronor finns utrymme för byggandet av 15 000 hyresbostäder.
          </p>
          <head xml:id="i-VUMeLZ923M1EZESwXAkz22" type="h1">
            Tabell 1 Investeringsbidrag och investeringsstimulans per år
            i kronor (2007 och 2008)
          </head>
          <table xml:id="i-77yAS144pm7jZFKxyn6zw2">
            <row xml:id="i-k8SamdFTen7mYeyNQfqyi">
              <cell>
                Snitt/lgh
              </cell>
              <cell>
                Antal lgh
              </cell>
              <cell>
                Belopp 2007
              </cell>
              <cell>
                För staten
              </cell>
              <cell>
                Belopp 2008
              </cell>
            </row>
            <row xml:id="i-Qb76VgpwyMvUwBxJqjwFYT">
              <cell>
                Genomsnittligt investeringsbidrag per lgh
              </cell>
              <cell>
                59 642
              </cell>
              <cell>
                13 680
              </cell>
              <cell>
                815 902 560
              </cell>
              <cell>
                Utgift
              </cell>
              <cell>
                890 000 000
              </cell>
            </row>
            <row xml:id="i-5Tvq6afCgBLqrsKuuQUbmu">
              <cell>
                Genomsnittlig investeringsstimulans per lgh
              </cell>
              <cell>
                81 476
              </cell>
              <cell>
                13 680
              </cell>
              <cell>
                1 114 591 680
              </cell>
              <cell>
                Inkomstbortfall
              </cell>
              <cell>
                1 250 000 000
              </cell>
            </row>
            <row xml:id="i-4Lxkhjb3T9wZcXTmek8pxe">
              <cell>
                Genomsnittligt stöd per lgh
              </cell>
              <cell>
                141 100
              </cell>
              <cell>
                13 680
              </cell>
              <cell>
                1 930 494 240
              </cell>
              <cell>
                Totalt
              </cell>
              <cell>
                2 140 000 000
              </cell>
            </row>
          </table>
          <p xml:id="i-2sMRMffhXvMgBy7gtKDniN">
            Syftet med förlängningen av nuvarande stöd är att en fortsatt
            hög produktion av hyresrätter ska kvarstå fram till dess att ett
            nytt finansieringssystem tas i bruk. Inför 2009 ersätts dessa
            stöd av ett nytt finansieringsstöd för produktion av hyresbostäder.
            Se vidare Vänsterpartiets motion Långsiktiga villkor för bostadsproduktionen
            (C319).
          </p>
          <head xml:id="i-CUuk288NtgN4U86F7Yoh5Q" type="h1">
            Konsumentverket
          </head>
          <p xml:id="i-9v481LZYfqyfLzmZfKiQ4d">
            Konsumentinstitutet Läkemedel och Hälsa (Kilen) grundades 1992.
            Kilens arbete har två inriktningar. Den ena är att ge råd, stöd
            och behandling för människor drabbade av läkemedelsberoende och
            andra biverkningar. Den andra att sprida kunskaper om läkemedel
            och läkemedelsbiverkningar. Förutom en tidvis mycket omfattande
            föreläsnings- och utbildningsverksamhet har Kilen under åren arrangerat
            ett flertal större konferenser. 1995 arrangerades den första konferensen
            om Läkemedelsberoende i ett nordiskt perspektiv, som sedan kom
            att följas av ytterligare tre konferenser på temat i olika nordiska
            länder.
          </p>
          <p xml:id="i-NGzRaXaJUFEg6M83wDpSM5">
            Kilens arbete är särskilt betydelsefullt i vårt moderna samhälle
            där läkemedelsindustrin satsar enorma belopp på reklam för att
            försöka få oss att konsumera mer läkemedel. Det behövs oberoende
            röster så att det inte enbart blir det kommersiella intresset
            som styr läkemedelsanvändningen. Därför har Vänsterpartiet i budgetförhandlingarna
            med den tidigare socialdemokratiska regeringen värnat anslagen
            till Kilen. Kilens anslag har i flera år varit hotade. Därför
            behöver vi hitta en permanent lösning för hur Kilens finansiering
            ska kunna säkras. Vänsterpartiet föreslår därför att Kilens verksamhet
            ska införlivas i Konsumentverket. För detta ändamål avsätter vi
            3 miljoner.
          </p>
          <head xml:id="i-Erk1C8gRCevDAPMVhxTP5B" type="h1">
            Konsumentvägledare för kommunerna
          </head>
          <p xml:id="i-WzRei4pmx7vtfSamnGXAfj">
            Över 118 000 konsumenter fick förra året hjälp av kommunernas
            konsumentvägledare.
          </p>
          <p xml:id="i-JfZN6vgVy2W8ZMP8cF66FG">
            Av landets 290 kommuner saknade 31 en kommunal konsumentverksamhet.
            I Stockholms län saknar hela 20 % av alla invånare denna rådgivning.
            Eftersom verksamheten är frivillig varierar den därför mellan
            de olika kommunerna när det gäller innehåll, omfattning och organisation.
          </p>
          <p xml:id="i-BwBBSUJSjWuCkSeDz995t9">
            I den nu gällande handlingsplanen för konsumentpolitiken, Trygga
            konsumenter som handlar hållbart Konsumentpolitikens mål och inriktning
            (prop. 2005/06:105, bet. 2005/06:LU33), har riksdagen slagit fast
            att den kommunala konsumentverksamheten har mycket stor betydelse
            för möjligheten att nå konsumentpolitikens mål. Den borgerliga
            regeringen aviserar dock att de fastställda målen och inriktningen
            för konsumentpolitiken kan komma att ändras (prop. 2006/07:1 utg.omr.
            18 s. 66).
          </p>
          <p xml:id="i-9YDLPAZdoBcWQrpx8jz5GQ">
            Konsumenterna förlorar cirka 20 miljarder kronor per år till
            följd av bristande upplysning och dåliga köp. Värst drabbas redan
            utsatta grupper av konsumenter som låginkomsttagare, arbetslösa,
            ungdomar och ekonomiskt svaga grupper av pensionärer och invandrade.
            För ett hushåll med låg disponibel inkomst, till exempel för en
            ensamstående kvinna med barn, får ett köp av en produkt eller
            tjänst som visar sig vara ett dåligt val mycket större konsekvenser
            än för en familj med hög disponibel inkomst.
          </p>
          <p xml:id="i-4HQvF7TdSrPESoiVBP5o9K">
            Konsumentvägledningens arbete är av stor vikt eftersom det tillsammans
            med den kommunala budget- och skuldrådgivningens insatser kan
            förebygga att människor fastnar i livslånga skuldfällor. Därför
            var det glädjande för oss att den socialdemokratiska regeringen
            beslutade att ge en särskild utredare i uppdrag att göra en översyn
            av den kommunala konsumentvägledningen och ge förslag på hur en
            hög och likvärdig nivå kan uppnås i hela landet (prop. 2005/06:105
            s.46, dir. 2006:52). De borgerliga partierna är av den uppfattningen
            att det bör vara upp till varje kommun att bestämma om konsumentvägledning
            ska erbjudas eller inte (bet. 2005/06:LU33 s. 63).
          </p>
          <p xml:id="i-4QnZ1JkhPkjPTRWrtX4HLv">
            Vänsterpartiet vill däremot genom en lagändring i kombination
            med ett riktat stöd till kommunerna göra konsumentvägledningen
            till ett obligatorium för kommunerna (C333). Det är nödvändigt
            för att vi ska kunna garantera alla människors tillgång till en
            god konsumentvägledning.
          </p>
        </div>
        <div xml:id="i-XeDastX3BFQYwiTH2KVMAy" type="motSignatures">
          <list xml:id="i-WASsm3PbTG8QG7fiuPxJEh">
            <item xml:id="i-Qo14xf8JsNDqMBwLg4Lq5N" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-A7ujuodms4r68z2xkTMyQv" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-PGsQvGcotLup95Wc1nCQQh" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-KLsuWZVsGdFFvvZFpiXtuu" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-3xDCUWw5zyrWbGkYogGVYa" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-M5EDA432CmLJAkywgtSnqL" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-6zenstgwrjvTHg2xVkdeNW" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-2BMkzW6kLSpDj6zVfFkG4u" who="i-Nj6rnCfHps9ZzFLuPuYaNj">
              Egon Frid (v)
            </item>
          </list>
        </div>
      </div>
    </body>
  </text>
</TEI>
