<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00958">
  <teiHeader>
    <fileDesc>
      <titleStmt>
        <title>Mäns våld mot kvinnor och våld i nära relationer</title>
        <author corresp="i-QncsjeqVcGrNpNi8SPzrX4">av Michael Rubbestad m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:958 av Michael Rubbestad m.fl. (SD)</title>
          <idno type="rdwebb">HA02958</idno>
          <rs type="number">958</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/HA02958/text</ref>
          <ref type="dokument_url_html">http://data.riksdagen.se/dokument/HA02958</ref>
          <ref type="dokumentstatus_url_xml">http://data.riksdagen.se/dokumentstatus/HA02958</ref>
          <ref type="pdf">http://data.riksdagen.se/fil/CB87DEF7-3AC0-44BB-A2E1-5B983FE993AA</ref>
          <ref type="docx">http://data.riksdagen.se/fil/F974A539-A934-458B-8617-318FF650C9EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4ErtPGE2JCcmxTTRSCmQh8</idno>
            <name>Erik Hellsborn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-UuKJN7fZXBu5NKa5fQ33eT</idno>
            <name>Ulf Lindholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7bT1NfhZexJF8nwTRrQhey" type="signed"/>
        <correspContext corresp="i-7bT1NfhZexJF8nwTRrQhey">
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-4ErtPGE2JCcmxTTRSCmQh8"/>
          <note type="signatory" corresp="i-UuKJN7fZXBu5NKa5fQ33eT"/>
        </correspContext>
        <correspAction xml:id="i-AGRvepJx1MkPrExsHUaqdd" type="submitted">
          <date when="2022-11-22"/>
          <time when="12:07:06"/>
        </correspAction>
        <correspAction xml:id="i-8Nfd9zKZF1vzBohxk4fcY7" type="reviewed">
          <date when="2022-11-22"/>
          <time when="16:49:09"/>
        </correspAction>
        <correspAction xml:id="i-Csfjb2kiJTFHacVub87AV1" type="referred">
          <date when="2022-12-01"/>
        </correspAction>
        <correspAction xml:id="i-CemLvX5z82VpjWc4gwZ17U" type="assigned">
          <date when="2023-07-14"/>
          <time when="09:19:43"/>
        </correspAction>
        <correspContext corresp="i-CemLvX5z82VpjWc4gwZ17U">
          <ref type="assignedTo">Socialutskottet</ref>
        </correspContext>
        <correspAction xml:id="i-U1kW2PqaScamXVydJFDPsG" type="behandlas_i"/>
        <correspContext corresp="i-U1kW2PqaScamXVydJFDPsG">
          <ref type="uppgift">2022/23:AU7</ref>
          <ref type="ref_dok_id">HA01AU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8Gu98fxuzQ3pucR85KhU35" type="behandlas_i"/>
        <correspContext corresp="i-8Gu98fxuzQ3pucR85KhU35">
          <ref type="uppgift">2022/23:CU6</ref>
          <ref type="ref_dok_id">HA01CU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7gBJ21TEWX9hXQRmnEfxwF" type="behandlas_i"/>
        <correspContext corresp="i-7gBJ21TEWX9hXQRmnEfxwF">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PdXTe7RXAaDuicVTzYoL93" type="behandlas_i"/>
        <correspContext corresp="i-PdXTe7RXAaDuicVTzYoL93">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4UaCG1HWSon9cbWjYH5gxZ" type="motHeader">
        <div xml:id="i-4T7XkSQc7M1btNk1U55i1Y" type="motTitle">
          Motion till riksdagen 2022/23:958 av Michael Rubbestad m.fl.
          (SD) Mäns våld mot kvinnor och våld i nära relationer
        </div>
      </div>
      <div xml:id="i-XZaWUvkL1nMtHVhtb1oi7z" type="motBody">
        <div xml:id="i-Gus1m1gqbGa6LoBXz991kF" type="motProposal" subtype="förslag">
          <head xml:id="i-Sy8oha75VQUzRFDLJsVxYp">
            Förslag till riksdagsbeslut
          </head>
          <list xml:id="i-BKr7knQN2xTArV8GUhu4XC">
            <item xml:id="i-NLFtDXL17AdaQcJ6sYCN7p" sortKey="Yrkande 1">
              Riksdagen ställer sig bakom det som anförs i motionen om att
              regeringen bör anta en nollvision för kvinnovåld och tillkännager
              detta för regeringen.
            </item>
          </list>
          <list xml:id="i-94FrXugRbnMrgojoY5s8oW">
            <item xml:id="i-D3GNbYZe2M6owkyVyXtZCW" sortKey="Yrkande 2">
              Riksdagen ställer sig bakom det som anförs i motionen om att
              överväga om det i socialtjänstlagen bör förtydligas att arbetet
              också ska innefatta de som uppvisar ett våldsamt beteende, och
              detta tillkännager riksdagen för regeringen.
            </item>
          </list>
          <list xml:id="i-TRYq6W5pUbQ5teUCK3krGD">
            <item xml:id="i-M6UURkPRfnhGkoKeMqsguB" sortKey="Yrkande 3">
              Riksdagen ställer sig bakom det som anförs i motionen om att
              regeringen bör beakta behovet av ett nationellt hjälpnummer och
              tillkännager detta för regeringen.
            </item>
          </list>
          <list xml:id="i-Wp9u1tiX9uXexywuBf3tXw">
            <item xml:id="i-AczW1zRFAgG7QmN7hWQLnZ" sortKey="Yrkande 4">
              Riksdagen ställer sig bakom det som anförs i motionen om att
              regeringen bör beakta behovet av boendeformer för våldsutövare
              och tillkännager detta för regeringen.
            </item>
          </list>
          <list xml:id="i-2pEdkovbt7BxNw7Bw7HovN">
            <item xml:id="i-Q7MnaQnZYN1NKot3xnp5zi" sortKey="Yrkande 5">
              Riksdagen ställer sig bakom det som anförs i motionen om att
              regeringen bör överväga tillsättandet av en haverikommission vid
              varje fall av dödligt kvinnovåld och tillkännager detta för regeringen.
            </item>
          </list>
          <list xml:id="i-Cfb5Wu1qsNCXPXRCH2HXSv">
            <item xml:id="i-EBr9uPHVpnTgBvkB5uHgu8" sortKey="Yrkande 6">
              Riksdagen ställer sig bakom det som anförs i motionen om att
              regeringen bör beakta behovet av ökad kunskap kring våldsutsatthet
              och tillkännager detta för regeringen.
            </item>
          </list>
          <list xml:id="i-9XzY1jZHmLSYeCwmLnnBsH">
            <item xml:id="i-AvtdeXDFdzrT8LMA7wWSZw" sortKey="Yrkande 7">
              Riksdagen ställer sig bakom det som anförs i motionen om att
              regeringen bör överväga en förenkling av utfärdandet av kontaktförbud
              och tillkännager detta för regeringen.
            </item>
          </list>
          <list xml:id="i-HEwTLaRtkazjDY6KhwUny3">
            <item xml:id="i-B2eP1zj3Ch7uniHSd6wXDJ" sortKey="Yrkande 8">
              Riksdagen ställer sig bakom det som anförs i motionen om att
              regeringen bör beakta behovet av att statistik om våld i nära
              relationer ska inbegripa alla som utsätts, och detta tillkännager
              riksdagen för regeringen.
            </item>
          </list>
          <list xml:id="i-TEa8G4LWShyEeNDrr281rZ">
            <item xml:id="i-97hKM7MCWAj9qzsDLm5XFN" sortKey="Yrkande 9">
              Riksdagen ställer sig bakom det som anförs i motionen om att
              regeringen bör beakta behovet av att öka kunskapen om vad som
              juridiskt räknas som brott mot närstående och tillkännager detta
              för regeringen.
            </item>
          </list>
          <list xml:id="i-XHuSfLw6kPPw3R3vsKCyUs">
            <item xml:id="i-6egzE6vxXPLCB2ZJWRazxb" sortKey="Yrkande 10">
              Riksdagen ställer sig bakom det som anförs i motionen om att
              regeringen bör beakta behovet av att kunna presentera rättvisande
              statistik över våld i samkönade relationer och tillkännager detta
              för regeringen.
            </item>
          </list>
          <list xml:id="i-9SrkuTiC9DgbJNqMQccfUD">
            <item xml:id="i-G4J3hCdYCSmBBndhWLkUiz" sortKey="Yrkande 11">
              Riksdagen ställer sig bakom det som anförs i motionen om att
              utreda hur betänketiden vid skilsmässa kan avskaffas i de fall
              det förekommer våld eller liknande brott mot person inom äktenskapet
              och tillkännager detta för regeringen.
            </item>
          </list>
        </div>
        <div xml:id="i-SbMCRk67CtnZFUwwbCkdyB" type="motContent">
          <head xml:id="i-9Cq24oFcxMPzsgjKSJ7GS9" type="h1">
            Motivering
          </head>
          <p xml:id="i-CKNFRAHtgUEdmSSt8hpjU7">
            Kvinnor och män ska ha samma möjligheter och rättigheter och
            därmed också ha lika stor rätt till ett tryggt liv. Det utbredda
            kvinnovåldet skapar dock en otrygghet för just den kvinnliga delen
            av befolkningen som i sin tur leder till oacceptabla inskränkningar
            i kvinnors frihet och livsmönster. Kvinnovåld är därför ett betydande
            jämställdhetsproblem som måste tas på största allvar.
          </p>
          <p xml:id="i-Mfvwk3xUonZUsGgRuZBfJs">
            Sverige har inte råd att förbise kvinnovåldet. Det utgör inte
            bara ett betydande och oacceptabelt hinder för ett jämställt Sverige.
            Det får också ekonomiska konsekvenser och kostar staten enorma
            summor skattemedel varje år. Det handlar om pengar som i stället
            hade kunnat användas till att förbättra välfärden. Kvinnovåldets
            kostnader i Sverige uppgår till mellan 2,7 och 3,3 miljarder kronor
            per år. 10 miljoner kronor för en våldtäkt. Kvinnovåldet som hinder
            för ett jämställt samhälle samt det som den enskilde utsatts för
            räcker för att motivera ett kraftfullt åtgärdsprogram. Att kvinnovåldet
            dess­utom kostar staten enorma summor skattepengar lyfter dock
            också fram en ekonomisk dimension. Därför är varje väl spenderad
            krona på åtgärder som effektivt motverkar kvinnovåldet också en
            samhällsekonomisk investering.
          </p>
          <p xml:id="i-8sNdxRfsGMFZ4BdkhvDAC7">
            Självklart drabbar våld i nära relationer även män och i samkönade
            förhållanden kan det handla om mäns våld mot män eller kvinnors
            våld mot kvinnor. Sverigedemokra­ternas politik är dock formulerad
            utifrån det faktum att mäns våld mot kvinnor är den rent statistiskt
            vanligast förekommande varianten av våld i nära relationer, men
            vår politik är självklart applicerbar på alla relationer där våld
            förekommer. Våld i nära relationer kan aldrig accepteras, oavsett
            könet på utövaren eller den som blir drabbad.
          </p>
          <head xml:id="i-47hKwiUeZAai9ZbWLEaDqH" type="h2">
            Mäns våld mot kvinnor – en nollvision
          </head>
          <p xml:id="i-6ZYpy3zGtEGVokgsDDQmJc">
            1. Trots att Sverige toppar listorna över världens mest jämställda
            länder är mäns våld mot kvinnor fortsatt ett faktum. Varje år
            dödas flera kvinnor av män som de har eller har haft en parrelation
            med. Regeringen har som uttalad ambition att mäns våld mot kvinnor
            ska upphöra, vilket uttrycks i det sjätte av de jämställdhetspolitiska
            delmålen. Ambitionen är både bra och välbehövlig, men mer behöver
            göras för att få slut på det dödliga kvinnovåldet. Ett steg i
            rätt riktning vore införandet av en nollvision för kvinno­våld.
            En nollvision som uttalat mål skulle ännu tydligare visa på frågans
            allvarlighet. Ingen ska någonsin behöva tvivla på huruvida samhället
            verkligen prioriterar denna fråga och ägnar den största möjliga
            uppmärksamhet. De kvinnor som utsätts ska kunna vara säkra på
            att samhället står på deras sida och att förövaren kommer att
            straffas. En uttalad nollvision för kvinnovåld skulle bidra till
            arbetet med att fortsatt ligga i framkant när det kommer till
            jämställdhet och påminna om att vi aldrig någonsin kan ta den
            för given.
          </p>
          <head xml:id="i-BfeBtZ8VtKdApG7DcWPRXw" type="h2">
            Proaktivt arbete
          </head>
          <p xml:id="i-Mr3BmC4psYNvVacbkNQpH6">
            2. Det bästa sättet att undvika våld är att stävja det innan
            det utövas. Det proaktiva arbetet behöver lyftas in i alla samhällsinstanser
            så att arbetet med att förhindra våld ständigt pågår men också
            med att förhindra att våldet upprepas. Således behöver arbetet
            fokuseras på både förövare och offer och ha som syfte och mål
            att våld inte ska utövas. Sverigedemokraterna anser att vikten
            av ett proaktivt arbete tydligare ska framgå i lagtexten, dvs.
            att till socialnämndens uppgifter hör att verka för att den som
            uppvisar ett våldsamt beteende eller utsätter eller har utsatt
            närstående för våld eller andra över­grepp ska ändra sitt beteende.
            Det behövs tidiga insatser i det förebyggande arbetet om det ska
            ge de resultat vi avser.
          </p>
          <head xml:id="i-EZUAqgTy1VafGnJS36yjWV" type="h2">
            Ett nationellt hjälpnummer för våldsutövare
          </head>
          <p xml:id="i-3RsHEn5wSc8nFb6ABzPTZc">
            3. Ett våldsamt beteende är för många förknippat med ångest,
            skuldkänslor och förnekelse samt att man många gånger frånsäger
            sig ansvar för våldet. Inte sällan är våldsutövandet självupplevt.
            I den undersökning som gjordes i Utredningen om återfallsförebyggande
            insatser för män som utsätter närstående för våld (SOU 2018:37)
            framkom det att minst hälften av de män som intervjuats beskrev
            att våldet gått i arv. Majoriteten uppgav att de hade vuxit upp
            med en våldsam far. Innan individen gått över gränsen, och beteendet
            i någon mening normaliserats, behövs det vägar till hjälp. I det
            proaktiva arbetet är det viktigt att samhället är närvarande för
            att möta de som är medvetna om sitt utåtagerande sätt. Ett nationellt
            hjälpnummer för våldsutövare bör inrättas, där information och
            stöd ges men det även finns en kedja av åtgärder som kan kopplas
            in för den enskilde.
          </p>
          <head xml:id="i-V8K7cyPAhDMGzhZ8N6cDjx" type="h2">
            Inrätta krav på boende för våldsutövare
          </head>
          <p xml:id="i-RWAUVuDWnD7q1VFPigzhyj">
            4. I intervjuer som Bris har gjort med ett antal barn som vistats
            på skyddade boenden framkommer det tydligt att barn anser det
            som orättvist att de tvingas flytta medan deras våldsutövare stannar
            i hemmet och på orten. Barn saknar sina vänner, sin skola och
            sitt hem. Detta är en problematisk knut att tillgodose och i de
            fall en våldsutövare inte på frivillig väg kan tänka sig att flytta
            så finns det få andra alternativ än att de utsatta tvingas att
            söka skydd på en annan ort eller i ett annat boende. Men i de
            fall en vålds­utövare eller utåtagerande person ber om stöd så
            bör det också finnas boendeform och stöd för denne. Dels i det
            proaktiva och förebyggande arbetet med att minska våld i nära
            relationer men också i att möta de barn som tvingas flytta från
            deras hem och ort. I en sådan boendeform ska det likt i skyddade
            boenden finnas personal, stöd och hjälp att tillgå.
          </p>
          <head xml:id="i-BBKxXiNsswuefb7TkfGM2y" type="h2">
            Haverikommission vid varje fall av dödligt kvinnovåld
          </head>
          <p xml:id="i-GkBULpBqAQepTprEu8eooa">
            5. Varje gång en kvinna dödas av en nuvarande eller före detta
            partner bör en haveri­kommission tillsättas. Syftet med en haverikommission
            är att noggrant undersöka och kartlägga orsaker och händelseförlopp
            som har lett fram till dödsfallet samt att identi­fiera eventuella
            brister inom exempelvis myndighetsutövningen. Inte sällan är hotbilden
            känd sedan tidigare och mannen kan även ha begått liknande brott
            mot andra kvinnor. Trots detta har mord inte kunnat förhindras
            och samhället bör så grundligt som möjligt ta reda på varför så
            kunde ske. Underlaget som samlas in kan därutöver vara till hjälp
            för att förhindra framtida liknande dödsfall samt underlätta i
            arbetet med att jobba brottsförebyggande.
          </p>
          <head xml:id="i-1C37eCVpiNzXTJDQQwvG2" type="h2">
            Ökad kunskap inom yrken som möter våldsutsatta
          </head>
          <p xml:id="i-BUe7tyjEqu5QoKncevb32g">
            6. Samhället i stort behöver få en ökad förståelse för och en
            ökad kunskap om våld i nära relationer så att rätt stöd och hjälp
            finns att tillgå. Som ett steg på vägen har man därför i högskoleförordningen
            sedan 2018 infört krav på en utbildning om mäns våld mot kvinnor
            och våld i nära relation för den som utbildar sig till fysioterapeut,
            jurist, läkare, psykolog, sjuksköterska, socionom eller tandläkare.
            Sedan 2019 gäller det även tandhygienister. Detta är bra men riktar
            sig uteslutande till dem som just nu genomgår utbildningen. I
            de fall exempelvis en socialsekreterare eller tandläkare examinerats
            före 2018 kan det dock innebära många år av aktivt praktiserande
            utan adekvata kunskaper på området. Insatser för att stärka kompetensen
            hos redan verksam personal har förekommit men behöver ske i en
            ännu större utsträckning.
          </p>
          <p xml:id="i-NM3CUDuKEu5yPi4ivfaGEg">
            Regeringen bör därför vidta åtgärder för att säkerställa att
            kunskap kring mäns våld mot kvinnor och våld i nära relationer
            motsvarande det som nu är ett krav i högskole­förordningen även
            säkerställs hos redan utexaminerade fysioterapeuter, jurister,
            läkare, psykologer, sjuksköterskor, socionomer, tandläkare och
            tandhygienister i större utsträckning än idag.
          </p>
          <head xml:id="i-UUUoayMnM48wAw936qFvAT" type="h2">
            Lättare för våldsutsatta att få kontaktförbud utfärdade mot gärningsmän
          </head>
          <p xml:id="i-KK2G1jLN9hhE92pCKs5QvY">
            7. Kontaktförbud syftar till att förebygga våld i nära relationer.
            De meddelas av rätts­väsendet till någon som riskerar att begå
            brott mot, förfölja eller allvarligt trakassera en annan person.
            Det handlar ofta om kvinnor som riskerar att utsättas för kvinnovåld
            av sina nuvarande eller före detta män. Kontaktförbudet innebär
            ett förbud mot att besöka, ta kontakt med, förfölja och ibland
            även vistas på samma platser eller i samma bostad som en utsatt
            person. Det är idag alldeles för svårt för utsatta kvinnor att
            få ansökningar om kontaktförbud beviljade mot män som riskerar
            att utsätta dem för kvinnovåld. Som ett resultat av detta får
            en stor del av alla som ansöker om kontaktförbud avslag. Kontaktförbudet
            har ett viktigt signalvärde, som dock går förlorat när en stor
            andel av ansökningarna inte går igenom. Än värre än den låga andelen
            beviljade ansökningar är att skillnaderna är geografiskt markanta.
            Beroende på var en ansökan om kontaktförbud lämnas in kan risken
            att få avslag dubbleras och mer därtill. Sverigedemokraterna vill
            att lagstiftningen ändras så att det blir betydligt lättare än
            i dag för våldsutsatta att få kontaktförbud utfärdade. När detta
            görs vill vi även att lagstiftningen utformas så att sannolikheten
            att få en ansökan om kontaktförbud beviljad blir mer rättssäker
            och att regelverket får en mer enhetlig tillämpning över landet.
          </p>
          <head xml:id="i-4cKbwS8aHN5vhk27yM4DYS" type="h2">
            Våld i nära relationer
          </head>
          <p xml:id="i-ES9HLeCbZYKSfmNm9dpYt1">
            Våld i nära relationer är ett växande samhällsproblem. Förutom
            ett enormt lidande för den som utsätts och dennes närstående är
            också påverkan på samhället relativt stor. Det finns alltså flera
            parametrar som vittnar om att samhället måste ta krafttag för
            att minska våldet i nära relationer. Att beräkna samhällskostnader
            för könsrelaterat våld är för­knippat med flera svårigheter och
            begränsningar. Det finns därmed få samhälls­ekonomiska analyser
            av kostnader för våld i nära relationer. Den mest genomgripande
            samhällsekonomiska analysen genomfördes av Socialstyrelsen 2006.
            Analysen upp­skattade att samhällskostnaderna för våld mot kvinnor
            i nära relationer ungefärligen uppgår till mellan 2,7–3,3 miljarder
            kronor per år i 2006 års penningvärde. Där finns dock inte våld
            mot män i nära relationer inräknat. Våld mot män i nära relationer
            behöver belysas likaväl som våld i samkönade relationer. Våld
            i nära relationer benämns ofta i samma andetag som mäns våld mot
            kvinnor.
          </p>
          <p xml:id="i-BjoT1CQc97ceXkqTktzhJe">
            8. För att komma till rätta med problematiken behöver dock samtliga
            delar belysas i ett helhetsgrepp där exempelvis statistik berör
            alla utsatta även om kvinnor är de som drabbas mest av våld i
            nära relationer.
          </p>
          <head xml:id="i-NcbcmhH2yuzu6KNKbgBdaG" type="h2">
            Anmälningsbenägenhet
          </head>
          <p xml:id="i-MnuhxPvfC6yVvHZrbsek1">
            9. Ett sätt att mäta våldsutsatthet är att analysera antalet
            anmälda våldsbrott i den officiella kriminalstatistiken. Att enbart
            använda sådan registerbaserad kriminalstatistik är dock inte lämpligt
            eftersom den bara visar det polisanmälda våldet och inte de brott
            som inte anmäls, dvs. mörkertalen. Mörkertalet vad gäller våldsbrott
            i nära relationer uppskattas dessutom vara stort. Enligt Nationella
            trygghetsundersökningen (NTU) uppskattas att ungefär en tredjedel
            av brotten mot närstående polisanmäls men att andelen varierar
            mellan olika typer av brott. Andelen kvinnor som gjort en anmälan
            var något större än andelen män. Det framgår dock inte om det
            är den utsatta personen själv som gjort polisanmälan eller om
            den gjorts av någon annan. Brå har tidigare undersökt varför personer
            som i NTU uppger att de blivit utsatta för brott av en nuvarande
            eller tidigare partner inte polisanmält brottet. Av rapporten
            framgår att det främsta skälet till att polisen inte kontaktades
            var att händelsen betraktades som en småsak eller att de själva
            redde ut händelsen. I rapporten framhålls att anmälningsbenägenheten
            kan vara lägre för händelser som personen vet eller inte tror
            är ett brott i juridisk mening. Här framhålls att trakasserier
            och verbala kränkningar ingår i de brott som omfattas av kartläggningen
            och att de kan ligga i gråzonen för vad som juridiskt sett utgör
            ett brott. Därför behöver frågan om hur vi ökar kunskapen om vad
            som faktiskt räknas som ett brott utredas.
          </p>
          <head xml:id="i-62gxpKwo6H9T5LTaR38QwX" type="h2">
            Våld i samkönade relationer
          </head>
          <p xml:id="i-BsVGBqUTNSY4A7ovLxbc2p">
            10. Det finns begränsad statistik och få studier om förekomsten
            av våld i samkönade relationer. I Sverige finns enbart en empirisk
            studie som baseras på ett icke slump­mässigt urval och som publicerades
            redan 2005. Det är inte möjligt att särskilja brott som sker i
            samkönade relationer inom ramen för den nationella trygghetsundersökning
            (NTU) om människors trygghet och utsatthet för brott som Brottsförebyggande
            rådet (Brå) genomför varje år i form av telefonintervjuer. Brå
            framhåller att det är mättekniskt svårt att särskilja brott i
            samkönade relationer, eftersom det skulle kräva en eller flera
            ytterligare frågor i formuläret för att antingen fastställa urvalspersonens
            sexuella läggning, alternativt kräva frågor om partnerns könstillhörighet.
            Mättekniken behöver utvecklas för att statistiken ska belysa alla
            utsatta.
          </p>
          <head xml:id="i-5EYGcDGy4uhAFCV3qNmHMz" type="h2">
            Betänketid vid skilsmässa
          </head>
          <p xml:id="i-E59rJYUoGVqNhW5M9hgT4D">
            11. Dagens äktenskapsbalk stipulerar att äktenskapsskillnad ska
            föregås av betänketid i vissa fall. En betänketid på minst sex
            månader gäller om båda parter är överens om att skiljas om de
            båda begär det eller om någon av makarna varaktigt bor tillsammans
            med ett eget barn under 16 år som står under den makens vårdnad.
            Äktenskapsskillnad ska också föregås av betänketid om skilsmässa
            är begärd av enbart den ena maken.
          </p>
          <p xml:id="i-FgStq3tqfxh3SuSpVXE1VK">
            Betänketiden blir problematisk i de fall det förekommer våld,
            hot, trakasserier eller liknande inom äktenskapet. I dessa fall
            bör det vara möjligt att skilja sig omgående även om någon av
            makarna har barn under 16 år. Det torde under alla omständigheter
            vara för barnets bästa att inte behöva stanna längre än nödvändigt
            i en hemsituation där våld sker. Regeringen bör därför tillsätta
            en utredning som undersöker förändringar av betänketiden i de
            fall det förekommer våld eller andra liknande brott mot person
            inom äktenskapet.
          </p>
        </div>
        <div xml:id="i-McnqAcGuMd2YfrxdsPBNBi" type="motSignatures">
          <list xml:id="i-GdR2Q9qEXyPGXp9pVJWyj7">
            <item xml:id="i-KwLuNB1akB55RrvJrUU1gJ" who="i-QncsjeqVcGrNpNi8SPzrX4">
              Michael Rubbestad (SD)
            </item>
            <item xml:id="i-Ttu7oCNxPSYej6htWSotin" who="i-63whZFxsr3MAneyb8u5Db3">
              Magnus Persson (SD)
            </item>
            <item xml:id="i-FF6nXZTJrL8x1raFX2Wysr" who="i-6CDBu9cGS7gf8ZVfBc8qEk">
              Ann-Christine From Utterstedt (SD)
            </item>
            <item xml:id="i-PszJpgDYqr5xpo8rUcQPUn" who="i-4ErtPGE2JCcmxTTRSCmQh8">
              Erik Hellsborn (SD)
            </item>
            <item xml:id="i-B4nuRVwo5mTbKGRYP9RAQD" who="i-UuKJN7fZXBu5NKa5fQ33eT">
              Ulf Lindholm (SD)
            </item>
          </list>
        </div>
      </div>
    </body>
  </text>
</TEI>
