<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-01678">
  <teiHeader>
    <fileDesc>
      <titleStmt>
        <title>Detektering av pornografiskt material av barn</title>
        <author corresp="i-LHNecLttGkFNptLa6AG81p">av Helena Vilhelmsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1678 av Helena Vilhelmsson (C)</title>
          <idno type="rdwebb">HA021678</idno>
          <rs type="number">1678</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA021678/text</ref>
          <ref type="dokument_url_html">https://data.riksdagen.se/dokument/HA021678</ref>
          <ref type="dokumentstatus_url_xml">https://data.riksdagen.se/dokumentstatus/HA021678</ref>
          <ref type="pdf">https://data.riksdagen.se/fil/76101AD4-1840-4745-A210-459A1E83F537</ref>
          <ref type="docx">https://data.riksdagen.se/fil/D87CA4B5-7002-4CCB-9AE9-C035F4510566</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3dzTPU1qHh4wg9i8EGoAHX" type="signed"/>
        <correspContext corresp="i-3dzTPU1qHh4wg9i8EGoAHX">
          <note type="signatory" corresp="i-LHNecLttGkFNptLa6AG81p"/>
        </correspContext>
        <correspAction xml:id="i-Ftor4Q9Vqz3ju7RHEnmZSa" type="submitted">
          <date when="2022-11-23"/>
          <time when="10:21:56"/>
        </correspAction>
        <correspAction xml:id="i-BuV66xtN5ys6ngWecqHE3E" type="reviewed">
          <date when="2022-11-23"/>
          <time when="19:09:40"/>
        </correspAction>
        <correspAction xml:id="i-JLzjoNLJafVL13UxZa862g" type="referred">
          <date when="2022-12-01"/>
        </correspAction>
        <correspAction xml:id="i-XHiQwEtTmXxZnMZEsfjW8g" type="assigned">
          <date when="2023-09-22"/>
          <time when="12:58:16"/>
        </correspAction>
        <correspContext corresp="i-XHiQwEtTmXxZnMZEsfjW8g">
          <ref type="assignedTo">Justitieutskottet</ref>
        </correspContext>
        <correspAction xml:id="i-NF1FwgArtstv6pd268yvvo" type="behandlas_i"/>
        <correspContext corresp="i-NF1FwgArtstv6pd268yvvo">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mdx9iELiopDuXCRumVH3yR" type="motHeader">
        <div xml:id="i-49eGnewATgF15m2Z6N9txH" type="motTitle">
          Motion till riksdagen 2022/23:1678 av Helena Vilhelmsson (C)
          Detektering av pornografiskt material av barn
        </div>
      </div>
      <div xml:id="i-N4ygmBcay2UEMKWDtX2dT6" type="motBody">
        <div xml:id="i-TJwAtnNuWtahfmbDB9boj5" type="motProposal" subtype="förslag">
          <head xml:id="i-JU5nZdQZ7e2HrxsoxfGaAd">
            Förslag till riksdagsbeslut
          </head>
          <list xml:id="i-5r7v4dL266b4Z5JdEYQybw">
            <item xml:id="i-BAu8wDa7dxCveGW5APk36k" sortKey="Yrkande 1">
              Riksdagen ställer sig bakom det som anförs i motionen om att
              programvara bör användas som säkerställer att material som polis
              klassificerat som sexuellt övergrepp på barn inte kan hanteras,
              spridas eller laddas ned obemärkt på enheter i offentliga verksamheters
              it-miljö och tillkännager detta för regeringen.
            </item>
          </list>
          <list xml:id="i-Lh6xG6oqg3ZTHWoAGeKPzf">
            <item xml:id="i-GXQiD9guFg95cin3Jr2Ygr" sortKey="Yrkande 2">
              Riksdagen ställer sig bakom det som anförs i motionen om att
              verksamheter inom stat, regioner och kommuner bör se över rutiner
              för att hantera barnpornografibrott och tillkännager detta för
              regeringen.
            </item>
          </list>
          <list xml:id="i-YXJEiPdZCRPcxoigDMJDsU">
            <item xml:id="i-9rJ1Zz8Eh1xZhjCLx35xX4" sortKey="Yrkande 3">
              Riksdagen ställer sig bakom det som anförs i motionen om att
              programvara snarast bör upphandlas och installeras i all offentlig
              verksamhet och tillkännager detta för regeringen.
            </item>
          </list>
        </div>
        <div xml:id="i-GtdYR2dBMeYnRBmgKqZtcw" type="motContent">
          <head xml:id="i-2KMnVEg5YuhKsVWRTwWvdH" type="h1">
            Motivering
          </head>
          <p xml:id="i-SNrizkS4w7iKokzfE6qR4d">
            Dagligen lever ett stort antal barn i miljöer där de utsätts
            för sexuella övergrepp. Europeisk statistik visar att ett barn
            av fem i Europa utsätts för sexuella övergrepp. World Childhood
            Foundation använder siffran 1 på 5, med hänvisning till en svensk
            studie med motsvarande resultat.
          </p>
          <p xml:id="i-FPPX37Fk1a16vgw7WyNrP">
            Av alla barn som utsätts är det bara ca 10 % som kommer till
            polisens eller social­tjänstens kännedom eftersom barn sällan
            berättar vad de utsatts för.
          </p>
          <p xml:id="i-5S2MX8cvJzKCjyLToKfG3S">
            En väldigt liten del av de utsatta barnen får någonsin hjälp
            att komma ur sin utsatta situation. Vuxenvärlden och samhället
            måste mobilisera för att hitta de barn som utsätts och sätta in
            åtgärder för att förebygga sexuella övergrepp och hindra dem från
            att ske.
          </p>
          <p xml:id="i-BtYGQbgnQ6hPBytM62n1HZ">
            Genom att faktiska barnpornografibrott som begås med hjälp av
            arbetsplatsens datorer detekteras och följs upp kan individen
            lagföras och risken för fler övergrepp reduceras.
          </p>
          <p xml:id="i-Mpz4aUQsEb614V6oe1SwKx">
            Under pandemin har välgörenhetsorganisationer och polismyndigheter
            världen över kunnat konstatera att antalet barn som utsätts för
            sexuell exploatering har ökat kraftigt. Nu mer än någonsin är
            därför frågan om detektion av barnpornografibrott i högsta grad
            relevant.
          </p>
          <head xml:id="i-DeBikcdwufXYhvAZU2wu3Q" type="h2">
            Stark koppling mellan fysiska övergrepp och övergrepp på nätet
          </head>
          <p xml:id="i-XNB2x4CCT3DGRS4GRz69yY">
            Barn som utsatts för sexuella övergrepp på nätet påverkas lika
            allvarligt som barn som utsätts av en fysiskt närvarande förövare.
            De barn som mår allra sämst är de som vet om att övergreppet dokumenterats
            och att förövaren kan ha spridit bilderna.
          </p>
          <p xml:id="i-SZkNTCa5YJVTUsuMx3kAaY">
            Kopplingen mellan att ha ett intresse av att titta på bilder
            och filmer som visar barn som utsätts för sexuella övergrepp och
            att själv ha ett intresse av att utföra dessa hand­lingar är stark.
            Ecpats kartläggning från 2018 visar att ungefär hälften av dem
            som dömts i Sverige för barnpornografibrott också dömts för sexuella
            övergrepp på barn. Amerikanska studier visar en korrelation på
            upp till 85 %.
          </p>
          <head xml:id="i-WxCAxKGdovB6mViugh9GAn" type="h2">
            Det är genom bilderna och filmerna som vi kan hjälpa barnen
          </head>
          <p xml:id="i-XaGo88FtKQnhuh5Mo8Gjz6">
            Varje barnpornografisk bild eller film är ett dokumenterat övergrepp
            mot ett barn och ska behandlas som ett brottsdokument. Är bilden
            pornografisk och visar ett barn är det kännetecken på barnpornografibrott.
            Med barn menar man en person vars pubertets­utveckling inte är
            avslutad eller när det av bilden framgår att personen är under
            18 år. Digitaliserade, tecknade och animerade bilder och filmer
            som skildrar barn på ett verklighetstroget sätt i pornografiska
            sammanhang kan också vara barnpornografi. Det är inte förbjudet
            att teckna eller måla en sådan bild, så länge man inte visar den
            eller gör den tillgänglig för någon annan.
          </p>
          <p xml:id="i-EBA7WgKxdCAgcEJfvMtQmg">
            Dessa bilder är dokumentation av ett brott, en brottsplats, ett
            offer och en förövare som lämnat kvar sitt digitala fingeravtryck
            på materialet. När bilderna hamnat hos polisen kommer de att granskas
            i syfte att identifiera barnet och förövaren samt placera honom
            eller henne i en databas.
          </p>
          <p xml:id="i-SxXNixmTrHf8HLXDjTf8C7">
            Om verksamheterna saknar verktygen finns det heller ingen möjlighet
            att spåra och gripa förövaren.
          </p>
          <p xml:id="i-9zTE8x9qZsDEFmdmk5nzNV">
            I genomsnitt har 1 person av 500 anställda övergreppsmaterial
            på sin arbetsdator. Materialet tas med till arbetsplatsen på usb-stickor
            eller andra externa enheter, alterna­tivt används arbetsdatorn
            utanför arbetsplatsen och dess nätverk, där filtret är installerat.
            Det är enbart material som redan klassificerats som illegalt som
            finns med i databasen och upptäcks, inte nya och pågående övergrepp.
          </p>
          <head xml:id="i-DihsGarG7D5877fFUu5d4N" type="h2">
            Övergreppen ökar
          </head>
          <p xml:id="i-UnufT2pEHbDRKTRmQYf7Sz">
            Bland över 400 tillfrågade poliser uppgav 40 procent att livestreamade
            sexuella över­grepp mot barn är vanliga eller mycket vanliga i
            deras utredningar, och 56 procent uppgav att den här typen av
            övergrepp ökar. Vanligast är livestreamade filmer som barn i USA
            och Europa har producerat som ett resultat av grooming eller sexuell
            utpressning. Poliserna i undersökningen nämner sammanlagt sextiofyra
            olika appar och plattformar som används för livestreamade sexuella
            övergrepp mot barn. Vanligast är dock Skype följt av Snapchat,
            Facebook, Kik och Omegle (OmeTV).
          </p>
          <p xml:id="i-RM5w3AQGfM8WnbASV5jXQV">
            Appar som inte sparar historik innebär stora utmaningar för att
            utreda sexuella övergrepp mot barn. Samtidigt konstateras att
            teknikutveckling av olika slag också innebär nya möjligheter att
            upptäcka och utreda brott.
          </p>
          <p xml:id="i-FL5NbwnvLRLyipNLv3qiGa">
            Åtta av tio företag uppger att de redan har teknik på plats för
            att skydda sin it-miljö mot sexuellt övergreppsmaterial på barn.
            Sex av tio uppger att detta är en filterlösning av något slag.
            Ett av tio företag har upptäckt sexuellt övergreppsmaterial på
            barn i sin it‑miljö (källa: Netclean).
          </p>
          <head xml:id="i-KbsXRosWhS9oHHH6K5f32o" type="h2">
            Teknik finns men används inte
          </head>
          <p xml:id="i-DcuKxH91yXdrrYfc5sNem1">
            Att använda tillgänglig teknik för att upptäcka konsumtion av
            sexuellt övergrepps­material är ett sätt för offentlig verksamhet
            att bidra till att fler utsatta barn får hjälp och det stora mörkertalet
            minskas.
          </p>
          <p xml:id="i-AnJNZH6jPATvsjL1rJ7E3v">
            Det är ett antal verksamheter som arbetar med detektion av barnpornografibrott.
            Bland myndigheterna märks bl.a. Regeringskansliet och Trafikverket.
            Region Stockholm och Göteborgs stad är exempel på andra verksamheter
            på region- och kommunnivå som arbetar förebyggande mot sexuella
            övergrepp på barn genom att säkerställa att över­greppsmaterial
            på barn inte kan hanteras obemärkt på datorer.
          </p>
          <p xml:id="i-QzpbktmiDMMhK6YYfCMKow">
            Det är positivt att några på eget initiativ initierat arbete
            med detektionsverktyg. Men det räcker inte! Först när alla verksamheter,
            offentliga och privata, inkluderas och alla barnpornografibrott
            anmäls kan vi upptäcka och hjälpa barnen.
          </p>
          <p xml:id="i-WvTJRy5p85rfK5KRy6inVd">
            Samhället behöver öka takten för att förhindra brott mot barn
            på nätet. Att säkra datorer i all offentlig verksamhet borde vara
            ett självklart steg. Verktyg för att identifiera, detektera och
            förhindra spridning av pornografiskt material på nätet måste införas
            i alla offentliga datorer.
          </p>
        </div>
        <div xml:id="i-Vxh5xsLrqVUDAaWcipyRSd" type="signatureBlock">
          <list xml:id="i-UmZD6WbfCaisAnvKArekX2">
            <item xml:id="i-NbmmErftkVLH3PhEa9iNhC" who="i-LHNecLttGkFNptLa6AG81p" type="signature">
              Helena Vilhelmsson (C)
            </item>
          </list>
        </div>
      </div>
    </body>
  </text>
</TEI>
