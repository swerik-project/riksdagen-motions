<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_340/mot_200506_MJ_340-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ340 pnr: c456
          </p>
          <p>
            Motion till riksdagen 2005/06:MJ340
          </p>
          <p>
            av Agne Hansson och Birgitta Carlsson (c)
          </p>
          <p>
            Miljöstyrd ursprungsmärkning av mat
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en ny och miljöstyrd ursprungsmärkning av mat.
          </p>
          <p>
            Motivering
          </p>
          <p>
            En förbättrad ursprungsmärkning av svensk mat behövs som också
            talar om procentandelen av importerat proteinfoder. Det är viktigt
            att veta vad den mat som vi stoppar i oss innehåller och var den
            kommer ifrån. Den ursprungsmärkning som finns i dag har brister.
            Av märkningen framgår inte varifrån foder till djuren hämtas.
            Det kan ha betydelse både för köttkvalitet och för miljön i världen.
            Märkningen bör vara utformad så att den främjar ett miljöriktigt
            beteende. Det ska framgå om jag genom att äta maten medverkar
            till att värna miljön eller inte. En stor del av det foder som
            svenska djur föds upp på är odlat i helt andra delar av världen,
            dessutom ofta på ett sätt som skadar miljön. Därför behövs en
            ny ursprungsmärkning, som bättre visar var mat och foder kommer
            ifrån. 80 procent av proteinet i det kraftfoder svenska djur äter
            kommer från utlandet, ofta från andra sidan jorden, från odlingar
            som anlagts där artrika ekosystem skövlats. Det syns inte på biffpaketet
            som är märkt med den svenska flaggan eller med Ursprung Sverige.
            Det bör synas. Konsumenten borde ges möjlighet att välja bort
            den typen av foderproduktion. Det öppnar för att både kunna välja
            mat med bra kvalitet och till att förbättra miljön. Undersökningar
            hittills visar att konsumenterna ”bryr sig” och i stor utsträckning
            väljer miljömedvetet. Så länge inte en bättre ursprungsmärkning
            finns är det bara den ekologiska Kravmärkningen av kött som garanterar
            att fodret odlats på ett sätt som inte skadar miljön. Det är i
            och för sig bra men inte tillräckligt. För att bli mera exakt
            i informationen om vad maten
          </p>
          <p>
            innehåller behövs det en ny ursprungsmärkning som också anger
            varifrån det
          </p>
          <pb facs="riksdagen-motions-pdf/data/200506/mot_200506_MJ_340/mot_200506_MJ_340-0002.pdf"/>
          <p>
            2005/06:MJ340
          </p>
          <p>
            foder kommer som djuren uppfötts på. Regeringen bör återkomma
            till riksdagen med förslag som gör denna förbättrade märkning
            möjlig. Vad som ovan anförs om en ny ursprungsmärkning av mat
            som också anger procentandelen importerat proteinfoder bör ges
            regeringen tillkänna.
          </p>
          <p>
            Stockholm den 23 september 2005
          </p>
          <p>
            Agne Hansson (c) Birgitta Carlsson (c)
          </p>
        </div>
      </div>
    </body>
  </text>
</TEI>
