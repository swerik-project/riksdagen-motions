<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__424/mot_1954__fk__424-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 424—432. Motioner i Första kammaren, nr 424. 1
          </p>
          <p>
            Nr 424.
          </p>
          <p>
            Av herr Damström m. fl., i anledning av Kungl. Maj:ts pro- position
            angående anslag för budgetåret 1954/55 till avlöningar vid de
            allmänna läroverken m. m.
          </p>
          <p>
            I prop. 1952: 140 har Kungl. Maj:t redogjort för de principer,
            som borde tillämpas vid urvalet av gymnasier till förstatligande.
            Departementschefen erinrar här bl. a. om att särskilda utskottet
            vid 1950 års riksdag funnit en utvidgning av gymnasieorganisationen
            genom upprättande av nya statliga gymnasier önskvärd. Departementschefen
            gjorde en åtskillnad på de större städerna och deras gymnasieorganisation
            och mindre orter. Det kan ej vara rimligt, menade departementschefen,
            att de senare skulle vara hänvisade att lösa sina gymnasiefrågor
            på egen hand. &gt;Tvärtom måste den omstän- digheten, att ett gymnasium,
            som ligger i centrum av en välbefolkad lands- bygd, vanligen betjänar
            flera kommuner, enligt min mening betraktas som ett särskilt skäl
            för statens välvilliga stöd&gt;, yttrade departementschefen bl. a.
            &gt;För egen del håller jag före&gt;, fortsatte departementschefen,
            »att det för en lugn utveckling på området är önskvärt, att det
            statliga gymnasie- väsendet kompletteras med ett kommunalt.&gt; De
            läroverk, som skulle om- vandlas till statliga högre allmänna
            läroverk, borde, yttrade deparlements- chefen, utväljas bland
            de skolor, som redan ha kommunala gymnasier. Vi- dare måste, skrev
            departementschefen, »beaktas, att en ort icke rimligen bör se
            sina utsikter att få statligt gymnasium försämrade genom att den
            provisoriskt löst gymnasiefrågan i egen regi»... »Under alla omständighe-
            ter kan&gt;, fortsatte departementschefen, »det kommunala gymnasiet
            icke betraktas som en skolform på avskrivning. Den principiella
            ståndpunkt jag intagit innebär tvärtom, att nya kommunala gymnasier
            skola kunna upp- rättas och att skolformen som sådan alltså i
            avvaktan på genomförandet av 1950 års skolreform får betraktas
            som: ett ordinärt inslag i vår skolorga- nisation.» Med ledning
            av dylika överväganden har skolöverstyrelsen i år — lik- som fallet
            var vid 1952 och 1953 års riksdagar — föreslagit ett antal kom-
            munala gymnasier till förstatligande, nämligen gymnasierna i Bollnäs,
            Bor- länge, Enköping, Köping, Lidköping, Mariestad, Nässjö och
            Oskarshamn. Dessa borde främst komma i fråga. Framställningar
            om förstatligande före- lågo även för de kommunala gymnasierna
            i Filipstad och Lysekil. För de åtta av SÖ förordade gymnasierna
            skulle nettokostnaden för ett förstatli- gande bli 1254 136 kronor.
          </p>
          <p>
            Bihang till riksdagens protokoll 1954, 3 saml, Nr 424—432,
          </p>
          <pb facs="riksdagen-motions-pdf/data/1954/mot_1954__fk__424/mot_1954__fk__424-002.pdf"/>
          <p>
            ND
          </p>
          <p>
            Motioner i Första kammaren, nr 424.
          </p>
          <p>
            Av den översikt rörande de kommunala gymnasier, som funnos i
            landet läsåret 1951/52, som framlades i prop. 1952: 140, kunde
            utläsas, att antalet var 32 med vid denna tidpunkt 2 272 lärjungar
            i hela gymnasiet, varav som medeltal 45,6 procent lärjungar från
            andra kommuner, gällande för 27 av de 32 nämnda. Fem kommunala
            gymnasier hade i det sista avseendet ej lämnat uppgifter. Dagsläget
            innebär alltså, att 20 kommunala gymnasier fortfarande befinna
            sig i kön. Om Kungl. Maj:ts förslag i prop. nr 103 vid innevarande
            riksdag, vilket innebär, att ytterligare fem kommunala gym- nasier
            skulle förstatligas, godtas, kan kön nedbringas till 15. Det förefaller
            oss ändamålsenligt att vid årets riksdag godta skolöverstyrelsens
            förslag om att förstatliga åtta kommunala gymnasier, varigenom
            kön kunde ned- bringas till 12. Det synes därefter möjligt att
            genom beslut vid 1955 och 1956 års riksdagar få hela kön avverkad.
            Det har redan tidigare med skärpa framhållits, att de kommuner,
            som i egen regi startat ett gymnasium, i dessa sammanhang fått
            bära ekonomiska bördor, vilka fått en ytterligare tyngd därigenom,
            att lärjungarna till nära hälften kommit från andra kommuner än
            skolortens. Det är i dessa sam- manhang också värt att erinra
            om de svårigheter, som skulle ha uppstått för de statliga högre
            allmänna läroverken, om ej de kommunala gymna- sierna avlastat
            dem från den alltjämt ökande elevtillströmningens tryck. Det förtjänar
            även framhållas, att föräldraintresset av att få behålla sina
            barn i förhållandevis näraliggande läroverk blivit tillgodosett
            genom upp- rättandet av de kommunala gymnasierna. Det förefaller
            även, som om Kungl. Maj:t genom att ur SÖ:s förslag utesluta Borlänge
            komme att åstad- komma en säkerligen icke åsyftad komplikation.
            För närvarande arbeta i Dalarna bl. a. samrealskolor i Rättvik,
            Mora, Orsa och Älvdalen, vilka av gammalt tillhört Falu läroverks
            upptagningsområde. Från och med höstter- minen 1954 förändras
            Falu läroverk till en läroanstalt med fyraåriga real- och latinlinjer.
            Detta kommer för Borlänge kommunala gymnasium att innebära, att
            ett större antal gymnasieelever söka sig dit med den ökade belastning
            för kommunen, som detta kommer att innebära. I längden är det
            emellertid ej heller försvarligt, att kommuner på detta sätt ikläda
            sig förpliktelser på undervisningens område, vilka principiellt
            måste anses tillkomma området för en gemensam statlig insats.
            Denna princip har även av riksdagen genom beslut på Kungl. Maj:ts
            förslag vid 1952 års riksdag godtagits. Det är oss likväl angeläget
            att framhålla att bör- dan för de kommuner, vilka icke ännu kunnat
            komma i fråga till ett för- statligande av utav dem igångsatta
            kommunala gymnasier, är så besvä- rande, att det förefaller nödvändigt
            att så snart som möjligt få den lättad. Vi skulle alltså för vår
            del vilja förorda, att skolöverstyrelsens förslag att vid årets
            riksdag förstatliga åtta kommunala gymnasier bleve godtaget. Detta
            synes för statsverket — i enlighet med vad vi inhämtat — innebära,
            i
          </p>
          <pb facs="riksdagen-motions-pdf/data/1954/mot_1954__fk__424/mot_1954__fk__424-003.pdf"/>
          <p>
            Motioner i Första kammaren, nr 424. 3
          </p>
          <p>
            jämförelse med Kungl. Maj:ts förslag i prop. nr 103, en kostnadsökning
            av mellan 200 000 och 300 000 kronor. Med stöd av vad sålunda
            anförts hemställes,
          </p>
          <p>
            att riksdagen måtte besluta, att samrealskolorna i Bollnäs, Borlänge,
            Enköping, Köping, Lidköping, Mariestad, Nässjö och Oskarshamn
            från och med budgetåret 1954/55 eller den senare tidpunkt, Kungl.
            Maj:t bestämmer, skola ombildas till högre allmänna läroverk med
            den linjeorganisation, Kungl. Maj:t bestämmer, skolande ombildningen
            tillgå sålunda, att första ringen vid ombildningen omedelbart
            upprättas och se- dan ytterligare en ring per år, till dess gymnasiet
            är i sin hel- het färdigbildat; allt under villkor att vederbörande
            kommu- ner åtaga sig att tillhandahålla för respektive högre allmänna
            läroverk erforderliga undervisningslokaler jämte inredning och
            möbelutrustning, bostad åt rektor eller motsvarande kon- tant
            ersättning samt bostad åt erforderlig vaktmästarpersonal eller
            efter Kungl. Maj:ts medgivande i varje särskilt fall mot- svarande
            kontant ersättning.
          </p>
          <p>
            Stockholm den 13 mars 1954.
          </p>
          <p>
            Karl Damström.
          </p>
          <p>
            E. A. Lindblom. Karl H. Andersson. Lars Eliasson. Hj. Weiland.
            Edvin Thun. Erik Arrhén.
          </p>
          <p>
            And. Sundvik. Gustaf Snygg. H. Sten.
          </p>
        </div>
      </div>
    </body>
  </text>
</TEI>
