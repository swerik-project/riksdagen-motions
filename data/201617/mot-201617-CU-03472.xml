<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-03472">
  <teiHeader>
    <fileDesc>
      <titleStmt>
        <title>Liberal familjerätt</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3472 av Robert Hannah m.fl. (L)</title>
          <idno type="rdwebb">H4023472</idno>
          <rs type="number">3472</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4023472/text</ref>
          <ref type="dokument_url_html">http://data.riksdagen.se/dokument/H4023472</ref>
          <ref type="dokumentstatus_url_xml">http://data.riksdagen.se/dokumentstatus/H4023472</ref>
          <ref type="docx">http://data.riksdagen.se/fil/7043BFDE-EABF-4F4C-8902-F02EF1D40AA2</ref>
          <ref type="pdf">http://data.riksdagen.se/fil/53DCE08C-6FBC-4487-BB86-4DC99F4D5E2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JywMALFvmjmj4nDHZMNiJa" type="signed"/>
        <correspContext corresp="i-JywMALFvmjmj4nDHZMNiJa">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-GbqnvS8rggjQoiaKSBYEgp" type="submitted">
          <date when="2016-10-05"/>
          <time when="16:42:04"/>
        </correspAction>
        <correspAction xml:id="i-QmPaB5mYWDmFTf3KLYX2wL" type="reviewed">
          <date when="2016-10-06"/>
          <time when="14:00:36"/>
        </correspAction>
        <correspAction xml:id="i-ERcwfjaWJvq2vvEDPLCPaa" type="referred">
          <date when="2016-10-14"/>
        </correspAction>
        <correspAction xml:id="i-K9oGanWsDv1u3uptRtw3Hc" type="assigned">
          <date when="2017-05-31"/>
          <time when="12:20:38"/>
        </correspAction>
        <correspContext corresp="i-K9oGanWsDv1u3uptRtw3Hc">
          <ref type="assignedTo">Civilutskottet</ref>
        </correspContext>
        <correspAction xml:id="i-Wh7QSNCvUrkRUsW6S5mpzn" type="behandlas_i"/>
        <correspContext corresp="i-Wh7QSNCvUrkRUsW6S5mpzn">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-82JWVStSFo3pFb3AzmbeR6" type="motHeader">
        <div xml:id="i-8F6L8JuN5zGTBjf3W9f3ET" type="motTitle">
          Motion till riksdagen 2016/17:3472 av Robert Hannah m.fl. (L)
          Liberal familjerätt
        </div>
      </div>
      <div xml:id="i-LyQkWRVcKxVTx83dAqgrPg" type="motBody">
        <div xml:id="i-ZbWVyFEKss1E2BS2yXkJQ" type="motProposal" subtype="förslag">
          <head xml:id="i-nciHuAKnBSfyZrGdG3im2">
            Förslag till riksdagsbeslut
          </head>
          <list xml:id="i-CUQS66P2vugDCQvfKAknH1" style="ol">
            <item xml:id="i-5s6YpENxdPFWtjyaD4bBuj">
              Riksdagen ställer sig bakom det som anförs i motionen om en översyn
              av överförmyndar-, godmans- och förvaltarsystemet och tillkännager
              detta för regeringen.
            </item>
            <item xml:id="i-8VJhB935148jUBmnZiUnkS">
              Riksdagen ställer sig bakom det som anförs i motionen om elektronisk
              signatur av familjerättsliga dokument och tillkännager detta för
              regeringen.
            </item>
            <item xml:id="i-JjmfDsnCiCMSM4KeKmAdnJ">
              Riksdagen ställer sig bakom det som anförs i motionen om barns
              umgängesrätt för andra än vårdnadshavare och tillkännager detta
              för regeringen.
            </item>
            <item xml:id="i-PE6CYJbqLNwofvoAJHeZmj">
              Riksdagen ställer sig bakom det som anförs i motionen om föräktenskaplig
              egendom, arv och gåva som enskild egendom och tillkännager detta
              för regeringen.
            </item>
            <item xml:id="i-XZHButXf7FowTdy5F1BnET">
              Riksdagen ställer sig bakom det som anförs i motionen om frivilligt
              testamentsregister och tillkännager detta för regeringen.
            </item>
          </list>
        </div>
        <div xml:id="i-AEBWTmaFaAhiQyxWntXEHX" type="motContent">
          <head xml:id="i-NdYKKWxxdiNHhXzuWzt3cB" type="h1">
            Motivering
          </head>
          <head xml:id="i-VemdAME1Fpgm2NNxhBJkrF" type="h2">
            Heltäckande översyn av överförmyndar-, godemans- och förvaltarsystemet
          </head>
          <p xml:id="i-9fz2WGshF1hmPU5Dwby4Yt">
            Liberalerna anser att tiden är mogen för en total översyn av
            systemet med kommunala överförmyndare och gode män och förvaltare.
            Under en följd av år har det med jämna mellanrum uppdagats brister
            i tillsynen av hur gode män och förvaltare sköter sina uppdrag.
            Det kan även ifrågasättas om strukturen för att granskning av
            gode män och förvaltarna innan de förordnas, och för att upphäva
            deras förordnanden om de i efterhand visar sig olämpliga för sitt
            uppdrag, fungerar tillräckligt väl.
          </p>
          <p xml:id="i-9K8hn68d67XcoQNCTY4vrx">
            På senare år har det gjorts skärpningar, bland annat av reglerna
            kring den tillsyn över överförmyndarna som länsstyrelserna har
            att utföra. Det har också införts en bestämmelse om att överförmyndaren
            ska erbjuda gode män och förvaltare utbildning.
          </p>
          <p xml:id="i-QDEEQ5qYw6bziza5tLFuvA">
            Personer som inte kan sköta sina angelägenheter har rätt till
            ett väl fungerande och rättssäkert system. De reformer som gjorts
            har inte varit tillräckliga. Det regeringsuppdrag som sommaren
            2016 gavs till sju länsstyrelser om att förbättra tillsynen och
            stödet till gode män och överförmyndare är i och för sig positivt,
            men det handlar dock enbart om en avgränsad del av systemet.
          </p>
          <p xml:id="i-LqDMGmhmycEC93rY3D7jzQ">
            I dag är det alltför stora skillnader mellan olika kommuner i
            handläggningen av godemans- och förvaltarärenden. Det handlar
            om rutiner och ambitioner vid lämplighetsprövning och uppföljning,
            men också om vilka kriterier som används vid bedömningen. Exempelvis
            har det i Göteborgs kommun införts en lokal bestämmelse om att
            ingen som fyllt 70 år kan få ett nytt uppdrag som god man. Detta
            är ett uttryck för godtycklig ålderism, och blir också något som
            högst konkret drabbar många som i och för sig skulle vara lämpliga
            som gode män för exempelvis en nära familjemedlem.
          </p>
          <p xml:id="i-KhfG3iXigFgQqqjTT1PS2i">
            Behovet av en översyn har blivit än mer uppenbart i och med den
            stora tillströmningen av ensamkommande barn och ungdomar. Ensamkommande
            får skyndsamt en god man utsedd, medan det först långt senare
            i asylprocessen utses en särskilt förordnad vårdnadshavare. Detta
            leder till att många ensamkommande under lång tid saknar någon
            vuxen som tar på sig en föräldraroll i föräldrarnas frånvaro.
            Rollen som god man är avgränsad till att bevaka barnets intressen
            i främst juridiska och ekonomiska frågor. Frågan är om det inte
            borde finnas en särskild form av utökat godmanskap eller interimistiskt
            vårdnadshavarskap för barn och ungdomar i denna situation.
          </p>
          <p xml:id="i-NKht2qbuxLe4DMRwKMeqNN">
            Liberalerna anser sammanfattningsvis att en heltäckande utredning
            om systemet med kommunala överförmyndare och huvudsakligen ideellt
            arbetande gode män och förvaltare bör genomföras. En sådan utredning
            bör ha mandat såväl att pröva tänkbara åtgärder för att öka rättssäkerheten
            och enhetligheten i dagens system som att överväga för- och nackdelar
            med ett annat system. Några tänkbara alternativ som bör prövas
            är till exempel att överförmyndarfunktionen flyttas till länsstyrelserna
            och skärpta regler på att gode män och förvaltare ska genomgå
            utbildning.
          </p>
          <head xml:id="i-UbUuFjAnzhPzcjNpU1er3B" type="h2">
            Elektronisk signatur av familjerättsliga dokument
          </head>
          <p xml:id="i-7MVgFuVm7zggQVB4tRLnP3">
            I många familjerättsliga sammanhang är det fortfarande inte möjligt
            att upprätta handlingar, ge in ansökningar eller signera myndighetsdokument
            elektroniskt. Det är helt otillfredsställande att ett föråldrat
            regelverk gör att digitaliseringens möjligheter inte tas tillvara
            fullt ut. Digital registrering är snabbare, billigare och miljövänligare
            och ökar säkerheteten i handläggningen.
          </p>
          <p xml:id="i-4f3aDM4Rxx2MSLwb8iLbrE">
            Liberalerna anser att det är självklart att ansökan om hindersprövning,
            registrering av äktenskapsförord, ingivande av faderskapsbekräftelse
            eller framtidsfullmakt och alla andra liknande familjerättsliga
            dokument som huvudregel ska göras elektroniskt. Vad gäller de
            dokument som kräver bevittning behövs särskilda lösningar för
            att säkerställa en fullgod elektronisk bevittning, men det torde
            vara fullt möjligt att hitta rättssäkra tekniska lösningar för
            detta. Registrering av testamenten i det frivilliga testamentsregister
            som förespråkas på annat håll i denna motion ska givetvis kunna
            ske elektroniskt.
          </p>
          <p xml:id="i-WL8Y4MKgJp75GDGXgjTtPb">
            Även i fortsättningen ska det i alla sammanhang vara möjligt
            att upprätta dokument och göra ansökningar på papper. Det är dock
            viktigt att lagstiftaren markerar att digitalt är huvudregeln
            och att myndigheterna bör inrikta sitt arbete på att möjliggöra
            detta. Regeringen bör även göra en genomgripande översyn för att
            säkerställa att det familjerättsliga regelverket är anpassat till
            digitala lösningar.
          </p>
          <head xml:id="i-81EsWhae9CLi1W86U6tyhv" type="h2">
            Barns umgängesrätt för andra än vårdnadshavare
          </head>
          <p xml:id="i-RhoiVnhjJLsyKMtoyhkw83">
            År 2006 ändrades föräldrabalken så att socialnämnden kan föra
            talan om umgängesrätt även för andra än vårdnadshavare om detta
            bedöms vara önskvärt ur barnets synpunkt. Det var en viktig markering
            av att ett barn inte bara behöver sina vårdnadshavare, utan det
            kan också finnas andra vuxna som är särskilt viktiga för barnet
            att ha kontakt med. Det kan handla om styvföräldrar/bonusföräldrar,
            far- eller morföräldrar eller andra.
          </p>
          <p xml:id="i-QAgz8ByLisDpnWEL2xKQ9x">
            Det är viktigt att umgängesfrågorna hela tiden hanteras ur barnets
            perspektiv. Lagstiftningen ska trygga barnets rätt till kontakt
            med de vuxna som är viktiga för barnet, inte vuxnas rätt att kräva
            umgänge med ett barn.
          </p>
          <p xml:id="i-T2pChGfEFfU2aWTGKXzZ8">
            Den aktuella bestämmelsen i föräldrabalken förefaller ha använts
            ytterst sparsamt av socialnämnderna. Om lagstiftarens intentioner
            med lagstiftningen inte fått genomslag i praktiken är det allvarligt,
            och något som går ut över de barn som inte får rätt till umgänge
            med vuxna som betyder mycket för dem.
          </p>
          <p xml:id="i-GH7tU44F6zgFuvEMMHLYWS">
            Vårdnadslagstiftningen är just nu föremål för en översyn inom
            ramen för 2014 års vårdnadsutredning (dir. 2014:84, 2016:13),
            som väntas presentera sitt betänkande i december 2016. Liberalerna
            anser att det är viktigt att de barn som behöver umgängesrätt
            också får den fastställd. Vi följer noggrant arbetet i utredningen,
            och Liberalernas ståndpunkt är att föräldrabalken om så krävs
            måste förtydligas för att säkerställa barns umgängesrätt med andra
            vuxna än sina vårdnadshavare.
          </p>
          <head xml:id="i-4BvcddkBd5bbQKCzBqE95q" type="h2">
            Gör föräktenskaplig egendom, arv och gåva till enskild egendom
          </head>
          <p xml:id="i-RFAUaHShHd6uoBv6oKCmsA">
            I princip gäller att vardera maken äger sin egendom och att all
            egendom vid en bodelning på grund av äktenskapsskillnad ska delas
            lika. Undantag härifrån är endast sådan egendom, som genom äktenskapsförord
            eller genom föreskrifter i testamente eller gåvobrev gjorts till
            enskild egendom. I Norge gäller att sådan egendom, som makarna
            innehade vid äktenskapets ingående samt egendom som erhållits
            genom arv eller gåvor, ska undantas vid bodelning på grund av
            äktenskapsskillnad, såvida inte makarna träffat annan överenskommelse
            genom äktenskapsförord.
          </p>
          <p xml:id="i-2vBuSRji8t7TxwiN8CfNTS">
            Nästan hälften av alla äktenskap slutar med skilsmässa. En följd
            av detta är att antalet omgiften ökar. Då har makarna ofta mera
            egendom vid äktenskapets ingående än vad som var fallet vid ingåendet
            av det första äktenskapet.
          </p>
          <p xml:id="i-AxZxWfSCRDMXfvSej5sq2R">
            Frågan om maken har erhållit något arv före skilsmässan beror
            på omständigheter som ingen råder över, och att vid bodelning
            vidhålla en strikt hälftendelning kan därför i många fall få helt
            stötande resultat. Lagen bör därför ses över så att föräktenskaplig
            egendom och vad som erhållits i arv och gåva ska vara enskild
            egendom såvida inte makarna genom äktenskapsförord avtalat annat.
          </p>
          <head xml:id="i-DBvrFVnmib1QhPZBQAAX7L" type="h2">
            Ja till framtidsfullmakter
          </head>
          <p xml:id="i-GDQemBSR1xELUbaSRsv4Sz">
            Liberalerna ställer sig bakom införandet av framtidsfullmakter.
            En framtidsfullmakt innebär att en enskild individ kan välja en
            person att företräda honom eller henne, om han eller hon senare
            i livet blir beslutsoförmögen.
          </p>
          <p xml:id="i-VTRFucNewNnre4DZzwdP88">
            Alliansregeringen gav 2013 en sakkunnig person i uppdrag att
            studera frågan, och år 2014 presenterades departementspromemorian
            ”Framtidsfullmakter” (Ds 2014:16). I promemorian föreslås att
            det ska vara möjligt att utfärda framtidsfullmakter, som ska vara
            giltiga när en fullmaktsgivare på grund av psykisk störning, sjukdom,
            skada eller liknande förhållande är ur stånd att ha hand om de
            angelägenheter som fullmakten avser.
          </p>
          <p xml:id="i-XWdqnUTsurKhbfDyDBmXpW">
            Den 5 mars 2015 tillkännagav riksdagen att regeringen så fort
            som möjligt bör återkomma med ett lagförslag om framtidsfullmakter
            och regler om behörighet för anhöriga som tar hand om ärenden
            åt närstående som inte klarar det själva. Arbetet har fortsatt
            och en lagrådsremiss har nyligen presenterats.
          </p>
          <p xml:id="i-WfkdFyv7TyEtmusj1Q3VPr">
            Liberalerna konstaterar att framtidsfullmakter har stor betydelse
            för den enskildes möjligheter att påverka förutsättningarna för
            sitt eget liv och planera för de situationer när den egna beslutsförmågan
            är nedsatt. Eftersom en proposition är att vänta under hösten
            avstår vi dock från att lämna ett formellt yrkande i denna motion.
          </p>
          <head xml:id="i-8DLnL6EEBm3f2DPLJERAHg" type="h2">
            Frivilligt testamentsregister
          </head>
          <p xml:id="i-2jsSvJZQKQmwEZvnYf1mNW">
            Enligt svensk lag ska ett testamente, för att vara giltigt, vara
            skriftligt samt bevittnat av två personer som inte är jäviga.
            Det är alltid det senast upprättade testamentet som är giltigt.
          </p>
          <p xml:id="i-NaUNiM1qtpddkLqCSwjjC5">
            Däremot behöver testamenten inte registreras hos någon offentlig
            myndighet. Kammarkollegiet har påtalat att ett antal testamenten
            inte återfinns, och det förekommer situationer där ett testamente
            inte går att spåra därför att testatorn före sin bortgång inte
            berättat var det deponerats. Detta leder till rättsförluster för
            de tilltänkta arvtagarna, men också för testatorn vars sista vilja
            därigenom inte följs.
          </p>
          <p xml:id="i-MmmwVnix9GYozgVFKSQwXW">
            Liberalerna anser att det behöver inrättas ett frivilligt offentligt
            testamentsregister. Det skulle säkerställa att testamenten kan
            återfinnas och läggas till grund för bouppteckning, boutredning
            och arvskifte. Ett frivilligt offentligt testamentsregister har
            motsvarigheter i andra länder och skulle sannolikt för många människor
            innebära en ökad trygghet. Det är viktigt att registret är frivilligt,
            eftersom en regel om obligatorisk registrering annars skulle leda
            till att många testamenten skulle bli ogiltiga i onödan.
          </p>
          <head xml:id="i-zKUv2pt4M9FDx33N9zXpF" type="h2">
            Täpp till luckorna i förbuden mot barn-, tvångs- och fullmaktsäktenskap
          </head>
          <p xml:id="i-D3AexyPXjdF8qF99kHgWv5">
            Lagstiftningen mot barnäktenskap, tvångsäktenskap och fullmaktsäktenskap
            har skärpts i flera steg, och med Liberalerna som pådrivande kraft.
            Men fortfarande finns det luckor, vilket visats genom de uppmärksammade
            incidenter där lokala myndigheter vid mottagningen av asylsökande
            har placerat bortgifta barn med sina vuxna makar därför att ett
            barnäktenskap ingåtts innan paret kom till Sverige.
          </p>
          <p xml:id="i-9W3m5UPpQ4Un1xBH3qgQj7">
            Det finns också en möjlighet för svenska myndigheter att erkänna
            barnäktenskap eller tvångsäktenskap som begåtts utomlands, om
            det finns synnerliga skäl.
          </p>
          <p xml:id="i-EjqYAgrQEQ6jVr7p4WzeXs">
            Att barn som blivit bortgifta flyttar till Sverige får aldrig
            vara ett argument för svenska myndigheter och lagstiftare att
            kompromissa med de grundläggande principer om jämställdhet och
            individens okränkbarhet som vårt rättssystem vilar på. Av denna
            orsak föreslår vi att lagen ändras så att en person under 18 år
            inte ska kunna räknas som gift enligt svensk rätt, inte ens om
            personen blev bortgift innan någon av makarna hade anknytning
            till Sverige. Lagen bör även skärpas vad gäller dagens möjlighet
            att i synnerliga fall erkänna tvångsäktenskap eller fullmaktsäktenskap.
          </p>
          <p xml:id="i-9dPEHs84LY2f6Nw3ePDLMu">
            Vi vill vidare att stämpling eller försök till vilseledande till
            tvångsäktenskapsresa ska kriminaliseras. Denna bestämmelse skulle
            på grund av bevissvårigheter sannolikt sällan kunna användas i
            domstol, men det skulle ge en viktig preventiv signal till den
            som överväger att t.ex. försöka lura sitt barn att följa med utomlands
            för att där genomföra en vigsel.
          </p>
          <p xml:id="i-SwsMcYnUMZJeV8xQvjS1fR">
            Det behövs även en haverikommission som granskar av svenska myndigheters
            agerande gentemot barn som kommit till Sverige och varit bortgifta
            i utlandet. Att svenska myndigheter har bidragit till att upprätthålla
            barnäktenskap behöver granskas och nödvändiga lärdomar dras.
          </p>
          <p xml:id="i-F9rYPbxqwRZEDZgC1iWuNW">
            Liberalernas förslag för att skärpa förbuden mot erkännande av
            barn-, tvångs- och fullmaktsäktenskap och granska myndigheternas
            agerande utvecklas i Liberalernas motion om åtgärder mot hedersrelaterat
            våld och förtryck. För våra fördjupade resonemang och formella
            yrkanden hänvisas därför till den motionen.
          </p>
        </div>
        <div xml:id="i-9atZJVfuT27zBBPDpp5bjV" type="signatureBlock">
          <list xml:id="i-oQbGyLCYi8TQ3Q9YPxrGj">
            <item xml:id="i-2A6VTRpcbsoDDeGPqQwrNo" who="i-Y5fgQ33MMnP4uyafJ9fz8i" type="signature">
              Robert Hannah (L)
            </item>
            <item xml:id="i-5ou4guBM9RfhYFVDf5DUc4" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-UqDBCH8YceJ3C6QzxtDMoK" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-SSaRkN7eZxnGPjGMHdQZ8M" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-J4g9VgCjjScoZNzyheuK2M" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-UhPtxTCfMw4RjFpiTSUoa9" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
