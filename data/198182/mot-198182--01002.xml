<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01002">
  <teiHeader>
    <fileDesc>
      <titleStmt>
        <title>Tillgången till svensk barn- och ungdomslitteratur i svenska utlandsskolor</title>
        <author>Ingrid Sundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgången till svensk barn- och ungdomslitteratur i svenska utlandsskolor</title>
          <idno type="rdwebb">G5021002</idno>
          <rs type="number">1002</rs>
          <ref type="dokument_url_text">http://data.riksdagen.se/dokument/G5021002/text</ref>
          <ref type="dokument_url_html">http://data.riksdagen.se/dokument/G5021002</ref>
          <ref type="dokumentstatus_url_xml">http://data.riksdagen.se/dokumentstatus/G5021002</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6RUGgzCr5QYA8mHqfhj5i7" type="signed"/>
        <correspContext corresp="i-6RUGgzCr5QYA8mHqfhj5i7">
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1002/mot_198182__1002-001.pdf"/>
      <fw xml:id="i-CJddv4AroLzBgDimRmNuQe">
        Motion 1981/82:1002
      </fw>
      <div xml:id="i-VxnLeoQnNqbkXmhw3dkfdW" type="motHeader">
        <div xml:id="i-6W29T9iP2FdNNpqCsSZjqh" type="motTitle"/>
        <div xml:id="i-DvRwG1gwSv7MKbTt8YBWct" type="motSubmissionInfo"/>
      </div>
      <div xml:id="i-DcqGdsco5Qu1ifJmzD2PLD" type="motBody">
        <div xml:id="i-4zemDt1qEU9KUCvpP1ctoe">
          <p xml:id="i-JtHsdJhj2WvQ7e3FALtw3M">
            13
          </p>
          <p xml:id="i-TJe4g6K7B3Jxdc4EFLS8q">
            Ingrid Sundberg
          </p>
          <p xml:id="i-6NYcN3AJ2BphnHyUkD5db1">
            Tillgången till svensk barn- och ungdomslitteratur i svenska
            utlands- skolor
          </p>
          <p xml:id="i-3moZEfZyBETp3ujviQAmwz">
            Sveriges internationella kontakter ökar. Ingen torde i dag ifrågasätta
            det nödvändiga i att svenskar i många fall har sin arbetsplats
            utanför rikets gränser. Bara genom SIDA arbetar tusentalet svenskar
            i främmande land och svensk industri har ca 6 000 personer sysselsatta
            i företag i andra länder. I många fall är det inte fråga om livslånga
            anställningsförhållanden, tvärtom torde tjänstgöringstider mellan
            tre och fem år vara det vanligaste. Detta har i sin tur skapat
            en efterfrågan på svensk skolutbildning utomlands, eftersom många
            anställda önskar att medföljande barn skall kunna få en utbildning
            som möjliggör en lätt anpassning till svenska skolor vid hemkomsten.
            I vårt eget land kan vi numera konstatera att i många kommuner
            närmare vart tionde skolbarn har annat hemspråk än svenska och
            hemspråksundervisning- en har därför utvecklats till en självklar
            rättighet för sådana barn. Denna verksamhet har också följts upp
            inom skolbiblioteken där ett ökat antal böcker finns tillgängliga
            på annat språk än svenska. Tillgång till litteratur på det egna
            språket är en rättighet som inte skall förmenas någon. Det är
            därför oförklarligt att statsmakterna hittills inte har ansett
            att denna rättighet skall gälla också svenska barn utomlands.
            Naturligtvis vore det tacknämligt om andra länder skulle ha samma
            inställning till varje människas rätt till litteratur på eget
            språk och i olika skolor runt om i världen erbjuda svenska barn
            tillgång till svensk litteratur i det landets skolor. Självklart
            är så inte förhållandet, och vi torde inte kunna göra mycket för
            att påverka det. Vad som däremot är så anmärkningsvärt att det
            nästan kan kallas för skandal är statsmakternas ointresse för
            att erbjuda svenska barn i svenska skolor utanför landets gränser
            tillgång till svensk litteratur. Bristen är nämligen förödande.
            Ett exempel kan ges från Dar es Salaam där man hemställt hos Svenska
            institutet om hjälp till ett skolbibliotek för de svenska barnen.
            Svenska institutet måste i sitt svar konstatera att ”Biblioteket
            vid svenska skolan i Dar
          </p>
          <p xml:id="i-M9Sn9s8jBGMrQ9JyLRbowH">
            es Salaam är avsett för svenskar och faller därför inte inom
            vårt ansvarsom- råde utan detta ärende bör i stället behandlas
            av Riksföreningen Sverige- kontakt”. Som symbolisk gest översände
            man likväl tre Astrid Lindgren- böcker och tre andra böcker. Kulturutbudet
            i Dar es Salaam är ytterst ringa. Ingen teater finns och på biograferna
            visas bara indiska filmer och amerikanska ”westerns”. Radion sänder
            de flesta programmen på swahili och TV finns inte. Svenska institutets
            gest uppskattades också.
          </p>
          <pb facs="riksdagen-motions-pdf/data/198182/mot_198182__1002/mot_198182__1002-002.pdf"/>
          <fw xml:id="i-12J9BUTHSMPStkpoSCRHh1">
            Mot. 1981/82:1002 14
          </fw>
          <p xml:id="i-Br84ZeueVZMtQFRnjXR182">
            I land efter land kan vi finna en skriande brist på svensk barnlitteratur.
            Samtidigt som vi investerar hundratusentals kronor för utländsk
            litteratur till invandrarbarn i Sverige, där f. ö. kulturutbudet
            är rikligt, kan våra svenska barn utomlands inte ens tillfredsställa
            den mest elementära läshunger. Utlandsskoleanslagen är så låga
            och terminsavgifterna så höga att skolsty- relserna i allmänhet
            har svårt att täcka ens kostnaderna för skolmateriel varför sällan
            något blir över för inköp till skolbiblioteken. Situationen är
            sådan att även av slitage eller andra skäl kasserad litteratur
            från våra svenska bibliotek skulle vara mycket välkommen, men
            några kanaler för insamling eller distribution finns inte. Nu
            har situationen ytterligare förvärrats. Riksföreningen Sverigekontakt
            som varit den enda organisation som förmedlar svensk barnlitteratur
            utomlands har visserligen inget statsanslag men har fram till
            1 juli detta är åtnjutit tjänstebrevsrätt. Denna skall nu upphöra
            fr. o. m. detta datum. För riksföreningen innebär det en inkomstminskning
            med ett par hundratusen kronor och verksamhetens fortsättning
            är under utredning. Att i framtiden medel skulle kunna avsättas
            för distribution av barnlitteratur till fftämmande land tycks
            vara uteslutet. Följden av detta är att i framtiden ingen som
            helst möjlighet finns för svenska barn utomlands att få tillgång
            till litteratur på sitt eget språk annat än genom privata inköp
            från Sverige. Med nuvarande fraktkostnader och barns vidimerade
            läskapacitet torde ingen familj kunna klara detta utan mycket
            allvarliga ekonomiska uppoffringar. Riksdagen bör därför besluta
            om att frågan om svenska barns tillgång till litteratur på svenska
            språket ses över, så att den föreslagna inskränkningen av Riksföreningen
            Sverigekontakts ekonomi inte får än mer förödande konsekvenser
            för utlandsboende svenska barn. Det är här först och främst inte
            fråga om inköp av böcker, som tidigare påpekats är det i första
            hand för att hålla kostnaderna nere, en fråga om insamling och
            distribution och ett ansvarsföreläggande. Hur frågan skall lösas
            kan här inte anges men den måste lösas för att inte barn till
            svenska föräldrar i svensk tjänst utanför riket skall utsättas
            för kulturell diskriminering utan motstycke i vårt svenska samhälle.
            Med hänvisning till det anförda hemställs att riksdagen anhåller
            att regeringen låter se över och framlägger förslag om hur biblioteken
            vid de svenska utlandsskolorna skall få tillgång till svensk barn-
            och ungdomslitteratur.
          </p>
          <p xml:id="i-DigSe3kVCCESH2oefmvwJh" type="date">
            Stockholm den 22 januari 1982
          </p>
          <div xml:id="i-URmJL7CCFvnshsRyxbYPZH" type="signatureBlock">
            <p who="i-N7WL5aLLwEPfYa71gsUxQx" type="signature">
              INGRID SUNDBERG (m)
            </p>
          </div>
          <pb facs="riksdagen-motions-pdf/data/198182/mot_198182__1002/mot_198182__1002-003-001.pdf"/>
          <pb facs="riksdagen-motions-pdf/data/198182/mot_198182__1002/mot_198182__1002-003.pdf"/>
          <pb facs="riksdagen-motions-pdf/data/198182/mot_198182__1002/mot_198182__1002-004.pdf"/>
          <p xml:id="i-KtwwAuDg6WUFXGMBE8qoJL">
            GOTAB 70298 Stockholm 1982
          </p>
        </div>
      </div>
    </body>
  </text>
</TEI>
