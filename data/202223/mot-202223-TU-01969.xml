<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-01969">
  <teiHeader>
    <fileDesc>
      <titleStmt>
        <title>Infrastruktur i norra Sverige</title>
        <author corresp="i-QpWVRM55tMRcHYZCMDFcHW">av Isak From m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1969 av Isak From m.fl. (S)</title>
          <idno type="rdwebb">HA021969</idno>
          <rs type="number">1969</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA021969/text</ref>
          <ref type="dokument_url_html">https://data.riksdagen.se/dokument/HA021969</ref>
          <ref type="dokumentstatus_url_xml">https://data.riksdagen.se/dokumentstatus/HA021969</ref>
          <ref type="pdf">https://data.riksdagen.se/fil/A6162CCE-1C8A-425F-98E3-644407EA1A4B</ref>
          <ref type="docx">https://data.riksdagen.se/fil/1A315C27-C5A4-44DA-B87D-ADC8C1B99EC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6QRZCXV1gpE5LaD6mKZ5GR</idno>
            <name>Anna-Belle Strömberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6eosMH8o1uMi1nCPvvh1tH</idno>
            <name>Anna-Caren Sätherberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LL8Bee3zYHnuxQrwejsiTf</idno>
            <name>Ida Karkiainen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BLJsSYde4NkMtqfqGADxxj</idno>
            <name>Jim Svensk Larm</name>
            <state type="partyAffiliation" ref="Q504069">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MPiAkyK5EELVX5x6MrQUAT" type="signed"/>
        <correspContext corresp="i-MPiAkyK5EELVX5x6MrQUAT">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-6QRZCXV1gpE5LaD6mKZ5GR"/>
          <note type="signatory" corresp="i-6eosMH8o1uMi1nCPvvh1tH"/>
          <note type="signatory" corresp="i-LL8Bee3zYHnuxQrwejsiTf"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-BLJsSYde4NkMtqfqGADxxj"/>
        </correspContext>
        <correspAction type="submitted" xml:id="i-4uMNdsMPBGNicDFnnUYE5X">
          <date when="2022-11-23"/>
          <time when="12:23:32"/>
        </correspAction>
        <correspAction type="reviewed" xml:id="i-GRMMShVfw3fGZKeCLxUNTj">
          <date when="2022-11-23"/>
          <time when="14:50:00"/>
        </correspAction>
        <correspAction type="referred" xml:id="i-DbGhKoDGJrX1txiSzGe2z">
          <date when="2022-12-01"/>
        </correspAction>
        <correspAction type="assigned" xml:id="i-A6Q9sNYWnVE9Q5bZm4aN4f">
          <date when="2023-10-02"/>
          <time when="15:24:32"/>
        </correspAction>
        <correspContext corresp="i-A6Q9sNYWnVE9Q5bZm4aN4f">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-G9KjbUs7QKF5mdJe4D7SCx"/>
        <correspContext corresp="i-G9KjbUs7QKF5mdJe4D7SCx">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1969 av Isak From m.fl. (S) Infrastruktur i norra Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-YYHugsw6QJWgcQM99DDkH4">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-YCPLaTAkWFs7Mz5WmcGK8q">
              Riksdagen ställer sig bakom det som anförs i motionen om behovet
              av fortsatt utveckling av samtliga transportslags infrastruktur
              i norra Sverige och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CmAtjq4hYSoZVBCh8Ju4FX">
            Motivering
          </head>
          <p xml:id="i-QCDSbBNGPCTAiqbzJAuca8">
            Klimatfrågan och utfästelsen att Sverige ska bli världens första
            fossilfria välfärdsland förpliktigar. Om detta ska uppnås måste
            rätt åtgärder sättas in i den nationella trafik­slagsövergripande
            planen. En fortsatt utbyggnad av järnvägen i norra Sverige är
            för det helt avgörande. Den nationella planen måste därför fastställa
            en utbyggnadsplan för de största bristerna utmed Bottniska korridoren
            för att nå målen med det transeuropeiska transportnätet (TEN‑T).
            Även övriga prioriterade stråk bör få en utvecklingsplan och viktiga
            åtgärder genomförda.
          </p>
          <p xml:id="i-RHXcQD66c29WmtS741ZVpU">
            Som en liten exportberoende nation i norra Europa är transport-
            och logistikfrågor avgörande för Sverige som industrination. Vår
            ambition om att Sverige ska bli världens första fossilfria välfärdsland
            och omställningen av transportsektorn måste synas i vår transportpolitik
            och innefatta stärkt infrastruktur för att säkerställa förbindelserna
            inom såväl Sverige som övriga Europa. För att uppnå nödvändig
            överflyttning till järnväg och sjöfart måste anslutningar, terminaler
            och hamnar utvecklas parallellt med järnvägs­infrastrukturen.
          </p>
          <p xml:id="i-Mhy7E2sxdMSHtnzgrCEnnm">
            Godstransporter på vatten måste också vara tillförlitliga vintertid.
            Transporterna till sjöss är särskilt viktiga, därför måste även
            behov av nya isbrytare lösas. De är avgörande för att säkerställa
            att sjötransporterna fungerar under hela året. Sverige och Finland
            kan samarbeta i den frågan, men vi måste säkra att vi tar vår
            del av ansvaret.
          </p>
          <p xml:id="i-VPSV6RKuCFjCB3pC4DwAhe">
            Fungerande fysiska och digitala transporter är helt avgörande
            för den gröna industrins framväxt. I norra Sverige finns stora
            möjligheter, men de fysiska avstånden inom regionen är stora och
            många företag har långt till marknaden. Vår transportpolitik ska
            stärka transportinfrastrukturen och förbindelserna mellan norra
            och mellersta Sverige och övriga Europa.
          </p>
          <p xml:id="i-WL9SJu33oniWcYqyPGi3yU">
            Transportinfrastrukturens utveckling spelar en avgörande roll
            för omställningen av Sverige till det första fossilfria välfärdssamhället.
            Om detta ska uppnås måste rätt åtgärder sättas in för en fortsatt
            utbyggnad av järnvägen i norra Sverige.
          </p>
          <p xml:id="i-2zn8di4wkcAdMnEujgovSL">
            Under de senaste åren har vi sett en stark ny industrialisering
            från Dalarna till Norrbotten. Vi är tacksamma för att detta särskilt
            beaktades i S‑regeringens nationella plan.
          </p>
          <p xml:id="i-X1uQgMmWcBTuZe3Qw3SJBw">
            En ny regering måste därför ta hänsyn till de stora och växande
            volymer gods som produceras i norra och mellersta Sverige. Eftersom
            det handlar om stora volymer och långa avstånd till de stora marknaderna,
            är åtgärderna i denna del av Sverige av särskild vikt för hela
            landet.
          </p>
          <p xml:id="i-CpF2frD7H4Jdyd32Fbs2SW">
            Underhållet av järnvägen måste förbättras. Stambanan och Inlandsbanan
            är andra viktiga pulsådror med stor potential, inte minst när
            det gäller att föra över gods från väg till järnväg, men underhållet
            måste säkerställas.
          </p>
          <p xml:id="i-263k7dDzopYr2aZhSVeLDP">
            Huvudinriktningen för Sverige måste vara att ta fram långsiktiga
            utvecklingsplaner för alla järnvägar och gränsöverskridande stråk
            och realisera ett nationellt järnvägsnät för 250 km/tim. Vi ser
            stråket Stockholm–Luleå som en självklar första del i detta nät,
            inte minst för en nödvändig uppdatering av Ostkustbanan och Norrbotniabanan
            och de etapper som det nu byggs på.
          </p>
          <head type="h2" xml:id="i-CD674vEHp6CtyuTREsvPTb">
            Vägar
          </head>
          <p xml:id="i-SXxs3mQJpkCddgcFjge6DK">
            Vägarna är av betydande vikt för våra regioner och det krävs
            en fortsatt inriktning på längre och tyngre fordon. De så kallade
            EU-trailers som i dag färdas på våra vägar är inte klimateffektiva
            och i vinterväglag direkt farliga och behöver fasas ut. Den påbörjade
            satsningen på våra vägar och bärighetsklass 4 (BK4) måste därför
            öka.
          </p>
          <p xml:id="i-SWdH5DKYmSAAfdJMHrfDzf">
            Sverige är ett avlångt land och de dåliga vägarna ökar klyftan
            mellan stad och landsbygd. Av de 20 värsta vägarna i Sverige finns
            19 i landets norra regioner. En bra vägstandard är en förutsättning
            för tillgänglighet i områden där bilen ofta är det enda alternativet.
            Nedprioriteringar och otillräckliga resurser till vägarna ökar
            den avstånds­problematik som redan finns i gles- och landsbygden.
          </p>
          <p xml:id="i-6jnzKZMgdzo4YYbdseY7aR">
            Trafikredaktionen och P4 Malmöhus gjorde sommaren 2020 en granskning
            som visar att Västernorrland har sämst vägar, Västerbotten de
            spårigaste och Jämtland samt Norrbotten ligger långt över rikssnittet
            med 10 % undermåliga vägar. Detta visar tydligt att norra Sverige
            har de sämsta vägarna i landet. Totalt ligger 16 av de 20 sämsta
            riks- och länsvägarna norr om Dalälven. Likt den förra undersökningen
            är riksväg 90 den väg som har störst brister, en väg som går genom
            Västerbotten och Västernorrland. Av europavägarna är det E45 som
            tveklöst är den väg som har sämst standard enligt under­sökningen.
            Många av vägarna som till exempel E12, E10 och riksvägarna 99,
            95, 365 och 370 trafikeras dessutom av mycket tung trafik och
            slits därför hårt.
          </p>
          <p xml:id="i-A7zXArtwesy6FjgxCjpg4n">
            Särskilt viktiga stråk för inlandet är E12, E14 som, i likhet
            med E45, är en nationell stamväg – finansierad via nationell plan
            – och viktiga östvästliga förbindelser med Norge. E14 är en del
            av Mittnordenstråket som därutöver innefattar Mittbanan och dess
            förläng­ning i Norge, Meråkerbanan. Den i Norge aviserade elektrifieringen
            av Meråkerbanan väntas ytterligare öka Mittbanans betydelse, avseende
            både gods- och persontrafik. Utöver försämrad tillgång till arbete,
            skola och servicefunktioner innebär dåliga vägar ökade driftskostnader
            och försämrad trafiksäkerhet för den enskilde. Försämrad tillgång
            till råvara och möjlighet att transportera denna minskar möjligheten
            för företag att växa och skapa nya jobb. Ett väl underhållet vägnät
            är därför nyckeln i vår ekonomi och bland våra viktigaste offentliga
            tillgångar.
          </p>
          <p xml:id="i-14LNhe9o5Z2ZoqBc2H1CGr">
            Motormännens vägombud har granskat kvaliteten på 83 700 km av
            Sveriges statliga vägnät och kan presentera exklusiva siffror
            och kartor – län för län. Resultatet visar att 0,7 procent av
            det undersökta europavägnätet, 0,5 procent av riksvägnätet och
            1,1 procent av länsvägnätet är underkänt och håller så låg kvalitet
            att det är obehagligt att trafikera och kostsamt att reparera.
            Sämst och störst brister hittas i Västerbotten.
          </p>
          <p xml:id="i-GHhjjucJEN1gNCU52MYxQf">
            Det har visat sig att det finns brister i statistiken som kan
            förklara varför det ser ut som det gör när det handlar om infrastrukturinvesteringar.
            Mellansvenska Handels­kammaren har nyligen släppt en rapport som
            till exempel visar att Dalarnas exportvärde kan ha underskattats
            i den officiella statistiken från SCB.
          </p>
          <p xml:id="i-M4EBpsUyfLaCSehBXha35y">
            Stora delar av norra Sveriges exportvärde flyttas till andra
            län eftersom några av de största exportörerna har sina huvudkontor
            i storstadsområden. Utvecklingen av industrins produktion i skogslänen
            underskattas nu i Trafikverkets planeringsunderlag vilket får
            negativa konsekvenser för den gröna industriomställningen och
            därmed negativa konsekvenser för hela landet.
          </p>
          <head type="h2" xml:id="i-EF8ikBbg2SAD3bU4hjG3fL">
            Särskilda infrastrukturmöjligheter i norra Sverige
          </head>
          <p xml:id="i-CrhyszyuB1jZ6EhTxZFD23">
            Vår transportpolitik ska stärka transportinfrastrukturen och
            förbindelserna mellan norra och mellersta Sverige och övriga Europa.
            Under de senaste åren har vi sett en stark ny industrialisering
            i norra och mellersta Sverige. Den kräver särskild uppmärksamhet
            i nästa nationella plan. Hänsyn måste tas till de stora och växande
            volymer gods som produceras i norra och mellersta Sverige. Eftersom
            det handlar om stora volymer och långa avstånd till de stora marknaderna
            blir åtgärderna i denna del av Sverige av särskild vikt.
          </p>
          <p xml:id="i-4SyuXXxk78KB5icaVwCCH8">
            Besöksnäringen och de gröna näringarna spelar en allt viktigare
            roll i den svenska ekonomin. Det är viktigt att det speglas i
            nästa nationella plan. Länsplanernas ramar måste dessutom utökas
            och beräkningsmodellen behöver göras om.
          </p>
          <p xml:id="i-AtgbC92nG7Ean5RDbC56j">
            Slutförandet av EU:s stomnätskorridorer och uppfyllandet av kraven
            i TEN‑T‑förord­ningen och de gemensamma gränsöverskridande stråken
            inom Norden är helt avgörande för den fortsatta utvecklingen av
            vårt transportsystem. Vägarna kommer fortsatt att vara viktiga
            för våra regioner. Det krävs en fortsatt satsning på våra europavägar,
            vägunder­håll, mötesseparering och BK4.
          </p>
          <p xml:id="i-YKH6yacS1PWV1qDJf27kxa">
            Huvudinriktningen för Sverige måste vara att ta fram långsiktiga
            utvecklingsplaner för alla järnvägar och gränsöverskridande stråk
            och realisera ett nationellt järnvägsnät för 250 km/tim. Vi ser
            stråket Stockholm–Luleå som en självklar första del i detta, inte
            minst för Botniabanan samt de etapper som nu byggs. Ostkustbanan
            och Norrbotnia­banan har redan det europeiska trafikstyrningssystemet
            ERTMS, något som är nöd­vändigt för övergången till trafik i 250
            km/h. För att uppnå överflyttning till järnväg och sjöfart måste
            även anslutningar, terminaler och hamnar utvecklas parallellt
            med infra­strukturen i stråken.
          </p>
          <head type="h2" xml:id="i-L16ExjevHaUV7z6VUuV4jC">
            Flyget
          </head>
          <p xml:id="i-Kjt6JW3nswxXcnFHxwYSD1">
            Flyget bidrar till grundläggande tillgänglighet och regional
            utveckling i hela landet. För det svenska näringslivet och företagandet
            (liksom för privatresenärer) är tillgången till snabba och effektiva
            flygtransporter över dagen, såväl inom som utom landet, helt avgörande
            för att kunna utvecklas i en alltmer globaliserad värld. Det är
            positivt att fler väljer att åka tåg och att intresset för hållbart
            resande ökar. Samtidigt kommer flyget alltid vara viktigt och
            måste utvecklas.
          </p>
          <p xml:id="i-TLtq74JgQ9GN15k4gZWtVH">
            Svenska kommuner betalar varje år ut mångmiljonbelopp för att
            täcka förlusterna för de kommunala flygplatserna, samtidigt som
            det totala svenska flygplatssystemet genererar vinster. Passagerarna
            från de regionala flygplatserna bidrar alltså till flygplatssystemets
            totalekonomi.
          </p>
          <p xml:id="i-AzsFp5tDzCoPiqgXrN8Fti">
            En stor del av norra Sverige ligger nära den arktiska regionen
            som blir allt viktigare i ett globalt perspektiv. I kombination
            med ett starkt exportberoende näringsliv och en växande besöksnäring
            (med tydliga utvecklingsmöjligheter) blir den nationella och internationella
            tillgängligheten allt viktigare för norra Sverige. På grund av
            avstånden till och från de norra regionerna kan denna tillgänglighet
            till stor del endast tillgodoses genom flyget.
          </p>
          <p xml:id="i-EvtSdWAgpeyMrwMcXV6JBf">
            Arlandas flygplatsfunktion som nationellt och internationellt
            nav har central betydelse och måste säkerställas; en ny fjärde
            bana är därför nödvändig. Flyget är en stark drivkraft för ekonomisk
            tillväxt, jobb, handel och rörlighet och spelar en viktig roll
            för EU:s ekonomi. De senaste 20 åren har avregleringen av den
            inre flygmarknaden, globaliseringen och den kraftigt ökade efterfrågan
            på flygtransporter gjort att flyget har expanderat i Europa.
          </p>
          <p xml:id="i-MAoTAhinxpj9kEK45ZK1Pd">
            Samtidigt har flygtrafiken en negativ påverkan på klimatet genom
            utsläpp av växthus­gaser. Åtgärder för att successivt införa mer
            långsiktigt hållbara drivmedel är därför av yttersta vikt för
            att flygtrafiken ska kunna behållas och utvecklas. Det är viktigt
            att staten tar en mer proaktiv roll för flygets klimatomställning.
            I upphandling kan större krav på minskade utsläpp ställas. Vi
            måste öka innovationsgraden och skynda på omställningen och utvecklingen
            av svenskt flyg och hållbara flygbränslen. Vi måste sikta mot
            ett fossil­fritt flyg, precis som tåg och bilar har utvecklats,
            och inte mot ett flygförbud. Våra företag måste vara konkurrenskraftiga
            och ha möjligheter till expansion och export och där är flyget
            viktigt för en ökad tillväxt för oss som ligger i toppen av Europa.
          </p>
          <p xml:id="i-XCaA4Pt9Xbts7AqRKHyz5Q">
            Nextjets konkurs visade tydligt på sårbarheten i möjligheten
            att snabbt ta sig till och från mindre orter, främst i Norrlands
            inland. Staten måste kunna säkerställa flyg i hela landet. Vid
            sidan om investeringar i vägar och järnvägar måste vi också kunna
            lita på en fungerande flygtrafik. Trafikverket upphandlar och
            finansierar flygtrafik till ett antal mindre kommuner samt mellan
            Östersund och Umeå för att förbättra tillgängligheten. Trafikverkets
            målsättning är att förbättra tillgängligheten för kommuner till
            viktiga sam­hällsfunktioner och från orter inom länet och regionen
            samt nationellt och internationellt.
          </p>
          <p xml:id="i-MzkWfAgkPMqfiwBY33UjsC">
            För en kommun av till exempel Arvidsjaurs, Lyckseles och Örnsköldsviks
            storlek kan det handla om ett underskott på runt 10–20 miljoner
            kronor/år. Ökade kostnader för höjda säkerhetskrav och lägre ersättning
            från det nationella systemet för flygtrafikledning gör inte saken
            bättre. Dessutom behövs underhåll av flygplatsernas infrastruktur.
            Om vi i framtiden endast ska ha möjlighet att åka från de flygplatser
            som går med vinst i dags­läget, blir det inte många resmöjligheter
            kvar.
          </p>
          <p xml:id="i-7xe3huZsurVhC3wn1zochJ">
            För oss socialdemokrater är det tydligt att vi inte kan lägga
            över ansvaret för samhälls­viktiga funktioner som inrikesflyget
            på marknaden. I stället behöver vi stärka det statliga ansvaret.
            Vi vill se ett starkare samhälle där hela landet ska leva. Så
            bygger vi ett tryggare Sverige. Den S‑ledda regeringen satte fokus
            på hela landet genom att lokalisera myndigheter till andra ställen
            än Stockholm. Det är av stor betydelse att vi kan fortsätta att
            säkerställa statlig service och att investeringar görs i hela
            landet. Ska hela Sverige kunna leva behöver vi också kunna garantera
            fungerande transporter och service i hela landet.
          </p>
          <p xml:id="i-FeN5g8qKGBs1pvpW88P6B8">
            Därför bör de regionala flygplatsernas långsiktiga ekonomiska
            förutsättningar klar­läggas och statens roll tydliggöras också
            utifrån flygets betydelse för glest bebyggda regioners och näringslivets
            exportmöjligheter.
          </p>
        </div>
        <div type="motSignatures">
          <list>
            <item xml:id="i-JCZJLYomKJBVeq7Uf63USg" who="i-QpWVRM55tMRcHYZCMDFcHW">
              Isak From (S)
            </item>
            <item xml:id="i-Ev3XRP8CvTiLH9M6Ca2mhe" who="i-6QRZCXV1gpE5LaD6mKZ5GR">
              Anna-Belle Strömberg (S)
            </item>
            <item xml:id="i-JamiwgY6mttqL2CsmbdBpV" who="i-6eosMH8o1uMi1nCPvvh1tH">
              Anna-Caren Sätherberg (S)
            </item>
            <item xml:id="i-F5cEasW2uBE4zt62JBFTgu" who="i-LL8Bee3zYHnuxQrwejsiTf">
              Ida Karkiainen (S)
            </item>
            <item xml:id="i-Cd7brLsESsRGAATL5iN7k7" who="i-KTYc2rBrcxPNyJRR5s4dQD">
              Peter Hultqvist (S)
            </item>
            <item xml:id="i-EEJZGfnp677LwaXTKXXE2y" who="i-BLJsSYde4NkMtqfqGADxxj">
              Jim Svensk Larm (S)
            </item>
          </list>
        </div>
      </div>
    </body>
  </text>
</TEI>
