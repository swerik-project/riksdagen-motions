<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00399">
  <teiHeader>
    <fileDesc>
      <titleStmt>
        <title>Individualiserad föräldraförsäkring</title>
        <author corresp="i-D8B2Xf6UADbqciPHrqFxSc">av Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Individualiserad föräldraförsäkring</title>
          <idno type="rdwebb">GX02Sf399</idno>
          <rs type="number">Sf399</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf399/text</ref>
          <ref type="dokument_url_html">http://data.riksdagen.se/dokument/GX02Sf399</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf399</ref>
          <ref type="doc">http://data.riksdagen.se/fil/097C9E45-7FB6-4FF1-B7FA-9A7DBA544522</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V27CtWtji8Qppb6MKpxhgY" type="signed"/>
        <correspContext corresp="i-V27CtWtji8Qppb6MKpxhgY">
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-RT8GionncHYnyUmF4Vicmo" type="numbering">
          <date when="2009-10-08"/>
        </correspAction>
        <correspAction xml:id="i-XxM4vzWsWm8xrKXhsYsUys" type="submission">
          <date when="2009-10-06"/>
        </correspAction>
        <correspAction xml:id="i-DBjxGKTsbLMsuVXtoi2MNG" type="transfer">
          <date when="2009-10-06"/>
        </correspAction>
        <correspAction xml:id="i-FooL6SMAPjL16k1w8VCRCH" type="assigned"/>
        <correspContext corresp="i-FooL6SMAPjL16k1w8VCRCH">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8Nt7YAqzmqN9qRHENkd2SM" type="motBody">
        <div xml:id="i-Uw9rzSDMbYLrmvp73EYYGK" type="motProposal" subtype="förslag">
          <head xml:id="i-EaagMZmQ5Ff3L1pEJd7McU">
            Förslag till riksdagsbeslut
          </head>
          <list xml:id="i-4UYQJdQLYMU3sjzJ11z5t4" style="ol">
            <item xml:id="i-BgsEqwWeKzhbZ4qkqMMYv1">
              Riksdagen tillkännager för regeringen som sin mening vad som
              anförs i motionen om en individualiserad föräldraförsäkring.
            </item>
            <item xml:id="i-RmCevweznMWnPwpvWDgrKF">
              Riksdagen tillkännager för regeringen som sin mening vad som
              anförs i motionen om att föräldrar ska kunna vara hemma samtidigt
              inom dagens omfång av föräldraledigheten.
            </item>
            <item xml:id="i-FwX8GRgwJpmiDMn6XfMX5X">
              Riksdagen tillkännager för regeringen som sin mening vad som
              anförs i motionen om att minska antalet år som föräldraledigheten
              kan tas ut.
            </item>
          </list>
        </div>
        <div xml:id="i-S7UAiNwKAcDAweoAm7M95M" type="motContent">
          <head xml:id="i-XD8iLcxDMJbKW6gadCLi3n" type="h1">
            Jämställdhet mellan könen
          </head>
          <p xml:id="i-XZ8vhM8z4WsYr8HsGLMnJr">
            Arbetsmarknaden är långtifrån jämställd i dagens Sverige. Kvinnor
            tjänar i de flesta yrken mindre än män. I yrken som företagsekonom,
            personaltjänsteman, säljare, inköpare och mäklare är kvinnors
            löner (till exempel) under 80 procent av männens enligt SCB och
            Medlingsinstitutet. Det är även en försvinnande liten andel av
            de svenska företagsledarna och styrelseledamöterna, inte minst
            i börsbolagen, som är kvinnor. Dessa skillnader, både i lön och
            status, uppstår dock inte i ett vakuum. Det är enskilda individers
            agerande på de olika samhälleliga arenorna, starkt influerade
            av gammeldags könsroller i vårt manssamhälle, som styr detta.
            För nyutexaminerade är till exempel kvinnolönerna ofta nästan
            lika höga som männens.
          </p>
          <p xml:id="i-EPiiCznzxVRXarf4fUVCCq">
            Den stora skillnaden mellan könen uppstår vanligen när barnen
            kommer. Det är även när barnen kommer som den stora arbetsfördelningen
            i familjerna förändras. Kvinnan ökar sitt arbete i hemmet och
            minskar det på arbetsmarknaden. Mannen ökar sitt på arbetsmarknaden
            och minskar sitt i hemmet. För den som vill se ett mer jämställt
            samhälle borde därför fokus vara klart. Det är i samband med barnens
            födelse som något händer. Det privata är politiskt. Därför är
            det där man bör agera för att samhället ska bli mer jämställt.
          </p>
          <p xml:id="i-8K7em5KL154Eei2jqLpbcD">
            För den som önskar sig ett mer jämställt samhälle borde det stå
            klart att både det obetalda arbetet inom familjen och det betalda
            på arbetsmarknaden måste fördelas jämt mellan könen. Som vi vet
            är det idag långt dit. Kvinnor gör ett mycket större arbete i
            hemmen och män på arbetsmarknaden.
          </p>
          <head xml:id="i-BWDD1rqbZotxriGuX2ueN7" type="h1">
            Föräldraförsäkringen och jämställdheten
          </head>
          <p xml:id="i-3Q3PbkqC6H3NqcW7Xw3rU1">
            Sedan män fick rätt till föräldraledighet har det hänt en hel
            del; inte minst har männens andel av uttagen av föräldraförsäkringen
            sakta men säkert stigit. Till det har säkert införandet av den
            första pappamånaden bidragit. Fortfarande är det dock en mycket
            liten andel av föräldraförsäkringen som tas ut av män; i september
            2003 togs till exempel bara 17,8 procent av föräldraledigheten
            ut av män. År 2007 låg siffran på 21 procent. Föräldraledighet
            kan tas ut till barnet fyllt åtta år, eller slutat första klass.
          </p>
          <p xml:id="i-DbZVYWnVLkZpDJLyGvZ4Wt">
            Den föräldraledighet som tas ut när barnet är över två år följer
            ett tydligt säsongsmönster där uttagen är stora på somrar och
            kring jular. En stor del av den ökning av pappors uttag som skedde
            efter införandet av den första pappamånaden har följt detta mönster.
            Det antal år som föräldrar har på sig att ta ut föräldraledighet
            bör sänkas, både för att pappor i högre utsträckning ska ta verkligt
            ansvar för hemarbete och för att det inte är rimligt att föräldraförsäkringspengar
            i praktiken ska gå till ökad ledighet.
          </p>
          <p xml:id="i-UqeoxyNXpENs4v4LMB13Vg">
            Den internationella forskningen visar att föräldraförsäkringen
            har olika effekter på kvinnornas inkomster beroende på hur länge
            de är föräldralediga. Till exempel visar nationalekonomen Christopher
            J. Ruhm i en studie genomförd på data från flera europeiska länder
            under perioden 19691993 att kortare föräldraledigheter inte har
            någon effekt på kvinnors löner jämfört med mäns, medan längre
            har det. Det visar att en förlängning av föräldraförsäkringen
            riskerar att leda till en än sämre löne- och arbetsmarknad för
            kvinnor.
          </p>
          <p xml:id="i-RQQs1UYbtiaS2uhA7nA57x">
            En annan slutsats som går att dra är att det som med stor sannolikhet
            gyn nar jämställdheten mest är att bägge föräldrarna tar ut en
            lika stor andel av föräldraförsäkringen. Att fortsätta den strategi
            som regeringen har valt att bygga ut med fler pappamånader är
            behjärtansvärt men kommer inte att lösa några grundläggande maktproblem.
          </p>
          <p xml:id="i-WqqSL16gAat8d5Yfznwuqh">
            Det innebär bara att mammorna kommer att fortsätta att vara hemma
            under merparten av tiden, och papporna kommer att fortsätta att
            exempelvis förlänga sin semester genom att ta ut föräldraledighet.
            Strategin måste vara en annan. Det måste vara en strategi som
            syftar till att kvinnor och män tar ett lika stort ansvar för
            barn och hem. Och det enda förslag som leder till det är en individualisering
            av föräldraförsäkringen. Alternativt till att individualisera
            föräldraförsäkringen har det förts fram ett antal andra förslag
            till hur pappornas uttag av föräldraförsäkringen ska ökas: högre
            tak i försäkringen och en pappapremie är de senaste förslagen.
            Dessa förslag, som i sig är väldigt bra i sammanhanget, bygger
            på tanken att papporna behöver få stimulans till att vara hemma,
            till exempel sägs det vara den låga ersättningen som gör att papporna
            inte tar ut fler föräldradagar. Det stämmer inte i verkligheten.
            Det är i de familjer där man förlorar mest på att papporna är
            hemma som det är vanligast att mannen väljer att vara hemma. Därför
            räcker det inte med dessa förslag.
          </p>
          <p xml:id="i-33Kcw6LViRTgJ799cBdf9D">
            Även den som anser att en individualiserad föräldraförsäkring
            är ett för stort ingrepp i familjen borde betänka vad som är alternativet
            att ha en föräldraförsäkring som bidrar till en ökad ojämställdhet
            mellan könen. Självfallet borde statliga system vara utformade
            så att de gynnar, inte missgynnar, jämställdhet och individers
            frihet att utvecklas, utan tyngande och cementerande könsroller.
            Det bör också möjliggöras för föräldrarna att kunna vara hemma
            samtidigt inom dagens omfång av föräldraledigheten.
          </p>
          <head xml:id="i-V9174aBMG8Loe6kdrSzEdN" type="h1">
            En liberalfeministisk politik
          </head>
          <p xml:id="i-LwMqTTAgnDFe9oGHAUf1Pq">
            En radikal liberal feministisk politik måste vara grundad i individualismen.
            En individualiserad föräldraförsäkring svarar just mot det kravet,
            precis som särbeskattning gör det. Inga andra försäkringar i samhället
            är heller kollektiva. Ju mer välfärdsstaten individualiserats
            genom åren, desto mer har det gynnat jämställdheten. I en individualiserad
            liberal politik är det enskilda personer som är utgångspunkten,
            aldrig något kollektiv, såsom familjen. Det är därför hög tid
            att öka jämställdheten i Sverige.
          </p>
        </div>
        <div xml:id="i-W2y1JETuRWsqjiAiF99v1n" type="signatureBlock">
          <list xml:id="i-9keqLg3nPX7kqcEze8yzmJ">
            <item xml:id="i-S7a5n1dNE46U5TP8QYB1pp" who="i-D8B2Xf6UADbqciPHrqFxSc" type="signature">
              Birgitta Ohlsson (fp)
            </item>
          </list>
        </div>
      </div>
    </body>
  </text>
</TEI>
