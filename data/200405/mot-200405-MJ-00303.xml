<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_303/mot_200405_MJ_303-0001.pdf"/>
      <pb facs="riksdagen-motions-pdf/data/200405/mot_200405_MJ_303/mot_200405_MJ_303-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ303 pnr: fp510
          </p>
          <p>
            Motion till riksdagen 2004/05:MJ303
          </p>
          <p>
            av Liselott Hagberg (fp)
          </p>
          <p>
            Utvärdering av den fria småviltsjakten
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen genomför en utvärdering av lagstiftningen
            om den fria småviltsjakten och handredskapsfisket ovan odlingsgränsen
            och på renbetesfjället.
          </p>
          <p>
            Motivering
          </p>
          <p>
            I december 1992 beslutade riksdagen att införa ett nytt upplåtelsesystem
            för småviltsjakt och handredskapsfiske i vårt lands fjällområden.
            Den 25 augusti 1993 — släpptes &lt;småviltsjakten = fri. Beslutet
            genomfördes = trots sameorganisationernas kraftiga protester.
            Skälet till detta var att beslutet innebar att samerna gick miste
            om en viktig inkomstkälla som upplåtelser av jakträtter innebar.
            Beslutet innebar även en avreglering av tillståndsplikten och
            den bärande tanken var att jakt och fiske i fjällområdet skall
            vara tillåten och öppen för alla intresserade. Tidigare ansökningsförfaranden
            avskaffades och med det nya systemet var det fritt att köpa dygns-
            och årskort i praktiskt taget hela det svenska fjällområdet med
            undantag för nationalparkerna. Riksdagsbeslutet mötte skarp kritik
            från samiskt håll. Rätten till jakt och fiske inom renskötselområdet
            är en viktig symbolfråga i den samiska rättskampen. Beslutet om
            den fria jakten och fisket ledde till omfattande samiska protestaktioner.
            Under årens lopp har småviltsjakten utvärderats vid ett par tillfällen,
            efter utvärderingarna har vissa problem rättats till. Men själva
            grundfrågan om samiskt inflytande över samiska resurser har lämnats
            därhän. I regeringsformens kap 1 $ 2 stadgas att ”Etniska, språkliga
            och religiösa minoriteters möjligheter att behålla och utveckla
            ett eget kultur- och samfundsliv bör främjas”. Samerna har levt
            i Såpmi innan de nuvarande staternas framväxt, de har därmed rätt
            till jakt och fiske i lappmarken och på renbetesfjällen, vilken
            för
          </p>
          <pb facs="riksdagen-motions-pdf/data/200405/mot_200405_MJ_303/mot_200405_MJ_303-0002.pdf"/>
          <p>
            2004/05:MJ303
          </p>
          <p>
            övrigt är en bruksrätt som är grundad på urminnes hävd. Samernas
            rätt att bedriva rennäring är skyddad i regeringsformen. Detta
            förhållande borde ligga till grund för både lagstiftning och olika
            typer av åtgärder. Den fria småviltsjakten påverkar möjligheten
            att bedriva rennäring på ett negativt sätt. I många fall upplever
            både samer och jägare att det uppstår ”trängsel” på fjället i
            och med att olika intressen kolliderar med varandra. Det är därför
            hög tid för en grundlig utvärdering av den förändrade lagstiftningen,
            om småviltsjakten och handredskapsfisket ovan odlingsgränsen och
            på renbetesfjället. Den förändrade upplåtelseformen tillkom för
            tio år sedan. Den fria småviltsjakten har därmed fungerat under
            så pass lång tid att en grundlig utvärdering bör ge en bra bild
            av de faktiska förhållandena. Målet med utvärderingen skall bl.a.
            vara att utröna i vilken mån lagstiftningen främjat samernas möjlighet
            till ett eget kultur-, samfunds- och näringsliv. Detta bör riksdagen
            ge regeringen till känna.
          </p>
          <p>
            Stockholm den 29 september 2004 Liselott Hagberg (fp)
          </p>
        </div>
      </div>
    </body>
  </text>
</TEI>
