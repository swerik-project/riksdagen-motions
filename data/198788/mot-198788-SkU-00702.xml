<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SkU-00702">
  <teiHeader>
    <fileDesc>
      <titleStmt>
        <title>om rättssäkerhet vid beskattningen</title>
        <author corresp="i-F6Qp4bx3aMVLN2vuCyMK7D">av Knut Wachtmeister m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rättssäkerhet vid beskattningen</title>
          <idno type="rdwebb">GB02Sk702</idno>
          <rs type="number">Sk702</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GB02Sk702/text</ref>
          <ref type="dokument_url_html">http://data.riksdagen.se/dokument/GB02Sk702</ref>
          <ref type="dokumentstatus_url_xml">http://data.riksdagen.se/dokumentstatus/GB02Sk702</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>Ingegerd Troedsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-9X2XYXPBTEhd3dVshQ4PFJ</idno>
            <name>Ewy Möller</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Y6FifPU59JaGH9t3J1Gxre</idno>
            <name>Stig Bertilsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-F6Qp4bx3aMVLN2vuCyMK7D</idno>
            <name>Knut Wachtmeister</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QkoGcuWJuiryQZaTNFexi4</idno>
            <name>Karl-Gösta Svenson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ahzryxd2b7naJSD37mfHNJ</idno>
            <name>Hugo Hegeland</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6CtBo9FahcJMjbUoVKueQW" type="signed"/>
        <correspContext corresp="i-6CtBo9FahcJMjbUoVKueQW">
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-9X2XYXPBTEhd3dVshQ4PFJ"/>
          <note type="signatory" corresp="i-Y6FifPU59JaGH9t3J1Gxre"/>
          <note type="signatory" corresp="i-F6Qp4bx3aMVLN2vuCyMK7D"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-QkoGcuWJuiryQZaTNFexi4"/>
          <note type="signatory" corresp="i-Ahzryxd2b7naJSD37mfHNJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_sk_702/mot_198788_sk_702-001.pdf"/>
      <div xml:id="i-XsRRLqKiJjm3wH7Y9M93uK" type="motHeader">
        <div xml:id="i-DQd62AteT1Fnaqsa5QPgrL" type="motTitle"/>
        <div xml:id="i-THYYkWiEGVKXPfoMcDC5Kc" type="motSubmissionInfo"/>
      </div>
      <div xml:id="i-8YcPUR2CMW9Ku6q6w4KuaX" type="motBody">
        <div xml:id="i-5AdGrLsHTsk9A3MP8rwc7S">
          <p xml:id="i-B1AApZKiFGf1YhVoJmNAG9">
            Motion till riksdagen 1987/88:Sk702
          </p>
          <p xml:id="i-Dag59MRuq7RS2g2cFYFUz8">
            av Knut Wachtmeister m. fl. (m) om rättssäkerhet vid beskattningen
          </p>
          <p xml:id="i-JPxkqfwwNak8Uh4NFfxUZz">
            Den offentliga sektorns tillväxt har lett till ett ständigt ökat
            skattetryck. Sverige har sedan länge slagit i skattetaket. Likväl
            leder den socialdemokra- tiska politiken till ännu högre skatter.
            Skattesystemet är komplicerat och oöverskådligt. Det innebär bristande
            rättstrygghet för den enskilde skattebe- talaren, eftersom denne
            inte alltid kan förutse skattekonsekvenserna vid en företagen
            rättshandling. G Den pågående datoriseringen hos skattemyndigheterna
            i kombination med tillskapandet av effektivare kontrollmöjligheter
            har i många avseenden inneburit ökad byråkrati och mera krångel.
            Socialdemokraternas vilja att tillmötesgå skattemyndigheternas
            krav på ökade kontrollmöjligheter och befogenheter har lett till
            ett i många avseenden försämrat rättsskydd för den enskilde. En
            av de viktigaste förutsättningarna för en fungerande skattelagstiftning
            är medborgarnas lojalitet till systemet. Ett orimligt högt skattetryck,
            ett komplicerat och ibland orättvist system, en maktfullkomlig
            kontrollapparat och en ökad byråkrati verkar i motsatt riktning.
            Under de socialdemokratiska regeringsåren efter 1982 har den ena
            lagen efter den andra stiftats som inneburit att det allmännas
            intresse satts i första hand. Balansen mellan det allmänna och
            den enskilde i olika tvister har därmed ytterligare förskjutits
            till den enskildes nackdel. Enskilda tjänstemän inom skatteförvaltningen
            har fått ökade maktbefogenheter. I olika utred- ningar förekommer
            nya förslag i denna riktning. Förslag föreligger även om att skattebrottsutredningar
            skall handhas av skattemyndigheten. Att på ett sådant sätt sudda
            ut gränsen mellan skatteadministrationens uppgift att fastställa
            rätt beskattning och polis- och åklagarmyndighetens uppgift att
            beivra brott mot gällande lagstiftning är helt främmande för moderat
            rättsuppfattning. Större makt hos den enskilde tjänstemannen i
            kombination med signaler från regeringen om effektivare och utökad
            skattekontroll ökar risken för rättsövergrepp mot enskilda människor.
            Detta beror först och främst på skattetryckets höjd parat med
            komplicerade skatteregler, vilka även för skattemyndigheterna
            kan vara svåra att tolka. Det har under de senaste åren förekommit
            flera uppmärksammade fall som inneburit att enskilda männi- skor
            kommit i kläm genom felaktiga ageranden från skattemyndigheternas
          </p>
          <p xml:id="i-FPnmsxLu7ev37VdncjG53e">
            1" Riksdagen 1987/88. 3 saml. Nr Sk701-702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-002.pdf"/>
          <p xml:id="i-9aJrv7f3JdVK7CoBJiGVvk">
            sida. Det kan heller inte uteslutas att skattemyndigheternas
            handläggning i vissa fall har stridit mot bestämmelserna i grundlagen.
            Enskilda människor har sålunda utan grund delgivits misstanke
            om grovt skattebedrägeri och till följd härav utsatts för husrannsakan,
            betalningssäk- ring och skingringsförbud. I massmedia har de framställts
            som skatteskojare och därmed hamnat i ohållbara privatekonomiska
            situationer. Med nuvarande regler är det möjligt för enskilda
            skattetjänstemän att tolka skattelagarna så att den enskilde försätts
            i svåra ekonomiska problem genom de stora skattekrav tolkningen
            medför. Den enskilde kan därmed drabbas av något som i det närmaste
            kan jämföras med näringsförbud. Det är enligt moderat uppfattning
            inte rimligt att det allmänna skall ha ett sådant övertag över
            den enskilde skattebetalaren. Oklara regler ökar risken för att
            skattekrav fastställs på felaktig grund. Avsaknaden av straffansvar
            för tjänstefel och rätt till ersättning för nedlagda kostnader
            i skattemål förstärker obalansen mellan skattemyndighet och den
            enskilde. Moderat politik innebär ett sänkt skattetryck samtidigt
            som skattelagstift- ningen ses över i syfte att uppnå klara och
            entydiga regler. Det skulle medföra en väsentligt minskad belastning
            på skattemyndigheterna, vilket i sig medför att kvaliteten på
            de beslut som fattas ökar. Därmed skulle också en ordentlig minskning
            av besvärsärendena kunna åstadkommas. Detta till trots bör den
            enskildes rättsskydd i flera avseenden stärkas ytterligare.
          </p>
          <p xml:id="i-A1kxSuJTafY4RKtSzp7i4B">
            Tolkningsföreträde för skattebetalaren
          </p>
          <p xml:id="i-6woGgAqWGnBDkSvQmn7uLP">
            Skattelagstiftningen skall utformas så att den blir entydig och
            lättare att förstå. Den bör också utformas så att delegation till
            verkställande myndighe- ter i möjligaste mån undviks. Skattelagstiftningen
            måste vara samordnad med civilrättsliga regler. En civilrättsligt
            giltig handling skall också gälla vid bestämmande av skattekon-
            sekvenser. Ingen lagstiftning kan emellertid göras heltäckande
            med avseende på olika tänkbara transaktioner. Det går därför inte
            att helt undvika att skattelagstift- ningen blir föremål för tolkning
            i rättsliga instanser. Med tanke på att den enskilde har en i
            förhållande till det offentliga svag ställning bör i tvister då
            lagstiftningen är oklar den enskildes rätt ges företräde.
          </p>
          <p xml:id="i-EEdEpmATFmjVXBJdZfKyJX">
            Avskaffa generalklausulen
          </p>
          <p xml:id="i-UucA4eKiPPM9x83KEaDj5g">
            År 1980 infördes en generalklausul mot skatteflykt, vars tillämpningsområde
            den socialistiska majoriteten i riksdagen kraftigt utvidgade år
            1983. Om en skattskyldigs avsikt med ett visst förfarande huvudsakligen
            varit att vinna fördelar vid beskattningen skulle klausulen bli
            tillämplig därest förfarandet, även om det överensstämmer med
            gällande lag, står i strid med vad lagstiftaren förutsatt eller
            menat. Generalklausulen är så allmänt formulerad att den i princip
            kan tillämpas på varje rättshandling med skattekonsekvenser och
            därmed leda till högre skatt för den enskilde. Det blir i sådana
            fall omöjligt att i förväg veta om
          </p>
          <p xml:id="i-DNP5ZPRZskYUBrbwbP5wYP">
            Mot. 1987/88 Sk702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-003.pdf"/>
          <p xml:id="i-PJ8zx9fUCPHxTkWMzaJx4W">
            klausulen kommer att tillämpas. Klausulen är, enligt vår mening,
            oaccepta- bel från rättssäkerhetssynpunkt. Lagen (1980:865) mot
            skatteflykt bör därför upphävas.
          </p>
          <p xml:id="i-ACZYokCGbqNJiSXrgHKeHN">
            Ersättning för kostnader i skattemål
          </p>
          <p xml:id="i-FNScwH2Ujun8rJ3EmwKGhQ">
            Enligt nuvarande regler utgår ingen ersättning för kostnader
            som skattebeta- laren har i samband med skattemål, oavsett utgången
            och oavsett vem som anfört besvär. Skatteförvaltningens kostnader
            täcks inom ramen för bevilja- de anslag. Det förekommer vidare
            att det offentligas företrädare driver skattemål i syfte att skapa
            praxis. Även i detta fall får skattebetalaren själv svara för
            sina kostnader. Med hänsyn till den komplicerade lagstiftningen
            och den stora ekonomiska betydelse utgången i ett skattemål kan
            få är detta förhållande inte rimligt. En ovillkorlig rätt till
            ersättning för kostnader i samband med ett skattemål måste därför
            införas då en skattskyldig vinner målet. Oavsett vem som anfört
            besvär har den skattskyldiges kostnader i dessa fall orsakats
            av felaktiga ställningstaganden inom skatteförvaltningen. Även
            i de fall en skattebetalare delvis vinner ett mål eller förlorar
            det bör ersättning för kostnader kunna utgå. Storleken på ersättningen
            får då bedömas med utgångspunkt i varje enskilt fall och lämpligen
            fastställas av den domstol som fattar beslut i skattemålet. I
            de fall då besvär anförs av skattemyndigheterna, i syfte att utforma
            praxis och i mål där skattelagstift- ningen inte är entydig, skall
            den skattskyldige ha full ersättning för sina kostnader. När skattemyndigheten
            inte är tillfreds med beslut som fattats av de två första instanserna
            — taxeringsnämnd och länsrätt — bör den liksom nu kunna föra talan
            i högre instans men då alltid, oavsett om det allmänna eller den
            enskilde vinner målet, på det allmännas bekostnad. Detta skulle
            på sikt medverka till en bättre skattelagstiftning och en högre
            kompetens inom skatteförvaltningen. Det förslag om en begränsad
            ersättningsrätt som lagts fram av en utredning (Ds Fi 1986:20)
            är långt ifrån tillräckligt. Det innebär i korthet att ersättning
            endast utgår i vissa begränsade fall — främst vid uppenbar felbedömning
            från skattemyndighetens sida, då det är ”uppenbart oskäligt” att
            kostnaden bärs av den enskilde eller om det annars föreligger
            synnerliga skäl. Det finns, som framgår av vad som sagts ovan,
            vissa problem förknippade med att införa en rätt till ersättning
            för kostnader i skattemål. Detta får emellertid inte hindra att
            nuvarande regler snarast ändras. Regeringen bör skyndsamt utreda
            utformningen av dessa och snarast förelägga riksdagen förslag.
          </p>
          <p xml:id="i-S66UfbTXUQK2SPFXKRXJD7">
            Återinför straffansvaret för tjänstefel
          </p>
          <p xml:id="i-PWch33cofoYur1c1LaaCwC">
            För den enskilde kan förseelser och brott gentemot rådande skattelag
            liksom misstag i fråga om tolkningen av skattelagen få allvarliga
            konsekvenser. Något motsvarande gäller inte i de fall tjänstemän
            inom skatteförvaltningen begår misstag, som mycket hårt kan drabba
            enskilda skattebetalare.
          </p>
          <p xml:id="i-T6pAo66UNFPWL9B7yqtSqr">
            Mot. 1987/88 Sk702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-004.pdf"/>
          <p xml:id="i-C4fmC8fzZnbWDiBiGrC2LC">
            Den enskildes rättsäkerhet förutsätter också på skatteområdet
            ett effektivt JO-ämbete. Ämbetets möjligheter att ingripa har
            begränsats genom avskaf- fandet av ämbetsansvaret. Detta skedde
            år 1975 och har bl. a. lett till att antalet åtal från JO drastiskt
            minskat. Straffansvaret för tjänstefel bör snarast återinföras.
          </p>
          <p xml:id="i-13te7G8rJcU37KF76ZpqSQ">
            Förenklad självdeklaration
          </p>
          <p xml:id="i-Jiu6mcqBcvXByazLz1ynpC">
            Moderata samlingspartiet har kritiserat det förslag till förenkling
            av självde- klarationen som beslutats av riksdagen. Nyordningen,
            som tillämpades vid 1987 års taxering, innebär att för flertalet
            löntagare sker deklarationen så att man undertecknar ett intyg
            på att inga andra inkomster har uppburits än dem för vilka kontrolluppgifter
            finns hos skattemyndigheterna. Därmed från- händs den enskilde
            den självklara rättigheten att säkert veta till vilket belopp
            han eller hon deklarerar sina inkomster. Ett förenklat självdeklarationsförfarande
            bör i stället utformas så att de inkomna inkomstuppgifterna finns
            förtryckta på en blankett, som översänds till deklaranten. Denna
            har därvid möjlighet att kontrollera att de uppgifter som inkommit
            till skattemyndigheterna är korrekta. Detta system förutsätter
            en förändring av de tidsgränser som i dag gäller för avlämnande
            av deklaration. En förutsättning för ett förenklat deklarationsförfarande
            är självklart att också skattelagstiftningen så långt möjligt
            förenklas. Regeringen bör därför föranstalta om en översyn av
            skattelagstiftningen i syfte att skapa klara och entydiga regler
            samt snarast förelägga riksdagen förslag med anledning av denna.
          </p>
          <p xml:id="i-8ZYQp7jTea1mSURQ4miBo">
            Taxeringi första instans
          </p>
          <p xml:id="i-UEyJQXfyW3YWect7gzJUGi">
            Taxeringsarbetet måste präglas av rättvisa och likformighet.
            Det bör utföras skyndsamt med hänsynstagande till det skydd de
            enskilda skattebetalarna erfordrar. Beslut om avvikelse från angivna
            självdeklarationer till den enskildes nackdel måste fattas i sådan
            tid före taxeringsarbetets avslutande att de enskilda skattebetalarna
            har god tid att begära omprövning. Sådant beslut skall därför,
            enligt vår mening, fattas senast en månad före taxeringsperio-
            dens utgång. Skulle tidsgränsen inte följas får beslut om avvikelse
            till den enskildes nackel inte fattas. Det är vidare av största
            vikt att beslut om taxering blir klart och fullständigt motiverade
            så att den skattskyldige dels kan kontrollera att beslutet är
            riktigt, dels veta vad han skall utgå från om han avser att begära
            omprövning eller anföra besvär. Taxeringslagen bör ändras så att
            kravet på motivering blir tydligare. Riksdagen beslöt hösten 1986
            att skattemyndigheten skall fatta beslut om s.k. eftertaxering.
            Med hänvisning till att en eftertaxering innebär att en tidigare
            fastställd taxering rivs upp är det emellertid, enligt vår mening,
            av principiellt stor betydelse att sådana beslut i stället som
            tidigare fattas av länsrätten.
          </p>
          <p xml:id="i-B8PoCu9dxLBWx2gqTFt3io">
            Mot. 1987/88 Sk702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-005.pdf"/>
          <p xml:id="i-RxWKoJwHFmwPuqDt4wtPwj">
            Skärpt skattesekretess
          </p>
          <p xml:id="i-LktFXKdXstmRmXyj5Ycp7G">
            Den nya sekretesslagen syftade bl. a. till att undanröja oklarheter
            rörande sekretessen i rådande lagstiftning. En allvarlig försämring
            har emellertid blivit följden. S.k. beslutsmotivering om avvikelse
            från en inlämnad självdeklaration har i praxis blivit offentlig.
            En sådan beslutsmotivering kan för den enskilde innehålla känsliga
            uppgifter om ekonomi och personliga levnadsförhållanden. Röjandet
            av sådan information kan i många fall vålla allvarlig skada. Inför
            risken att integriteten inte är säkert skyddad kan det också befaras
            att deklaranterna underlåter att lämna nödvändiga uppgifter för
            en korrekt taxering. 9 kap. 1$ i sekretesslagen bör därför ändras
            så att skattesekretessen i första instans görs absolut, med undantag
            för den del av besluten som är föremål för längdföring.
          </p>
          <p xml:id="i-JRJdijooodKA1UU5xmbMC7">
            Ändrade regler för taxeringsrevision
          </p>
          <p xml:id="i-FZ94pVPe4e2NwLzQiHaYi8">
            Riksdagens nyligen fattade beslut om ändrade regler för taxeringsrevision
            innebär att skattemyndigheterna får tillgång till företagens egna
            datasystem och deras tekniska utrustning. Dessutom får myndigheterna
            rätt att i samband med taxeringsrevision inhämta upgifter om personer
            som företagit rättshandlingar med aktuellt företag. Det är självklart
            att taxeringsrevision skall kunna utföras hos företag som har
            sin redovisning på ADB. Den får emellertid inte läggas upp på
            ett sådant sätt att otillbörligt intrång i företagens eller tredje
            persons integritet kan förekomma. Det av riksdagen i december
            1987 fattade beslutet bör därför rivas upp. Taxeringsrevision
            bör endast få ske för kontroll av att deklara- tions- och uppgiftsskyldigheter
            fullgjorts i enlighet med gällande bestämmel- ser. Taxeringsrevision
            bör endast få företagas hos den som är bokföringsskyl- dig enligt
            bokföringslagen eller skyldig att föra räkenskaper enligt jordbruks-
            bokföringslagen samt hos annan juridisk person som inte är dödsbo
            eller myndighet. Regeringen bör efter ny utredning återkomma med
            ett nytt förslag om taxeringsrevision av ADB-baserade räkenskaper.
          </p>
          <p xml:id="i-F1bR9cNQGgzW3iRk12su1a">
            Avskaffa bevissäkringslagen
          </p>
          <p xml:id="i-TzYTidtTmphfh28w8WAHG4">
            Bevissäkringslagen, som infördes år 1975, innebär att s. k. säkringsåtgärder
            kan företas mot deklarations- och uppgiftsskyldig. Eftersökning
            enligt bevissäkringslagen är i princip detsamma som hus- rannsakan.
            Sådan får företas hos den som är skäligen misstänkt för brott
            varav fängelse kan följa samt i vissa andra fall. För att markera
            gränsen mellan skatte- och skattebrottsutredning bör, enligt vår
            mening, eftersök- ning inte få göras av skatteadministrationens
            personal. Enligt vår mening föreligger det uppenbara risker för
            att rättssäkerheten kan eftersättas vid tillämpningen av bevissäkringslagen.
            De regler som finns för genomförande av husrannsakan är tillfyllest
            när det gäller möjlighet till ingripande vid misstanke om skattebrott.
          </p>
          <p xml:id="i-3m6DqcUFGDSmUezbu7Ubqw">
            Mot. 1987/88 Sk702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-006.pdf"/>
          <p xml:id="i-D7Cb2v1Qymdj9qGmbqMapY">
            För att förmå deklarations- och uppgiftsskyldiga att lämna ifrån
            sig material för granskning är det enligt vår mening tillräckligt
            att använda vitesföreläggande. Bevissäkringslagen (1975:102) för
            skatte- och avgiftsprocessen bör därför
          </p>
          <p xml:id="i-5Ydu1uZ3TJGMdvwZWjMa58">
            upphävas.
          </p>
          <p xml:id="i-RnMHPQ5ZAG9BXgWWAh6AdY">
            Reformerad betalningssäkringslag
          </p>
          <p xml:id="i-UY5iUGjwBmLAdjPSpcczYA">
            Betalningssäkringslagen har utformats så att rättssäkerheten
            i vissa fall kan komma att eftersättas. Åtgärder enligt betalningssäkringslagen
            kan leda till stora ekonomiska förluster för enskilda skattebetalare,
            även om det senare visar sig att det säkrade beloppet inte påförs
            som skatt eller avgift. Betalningssäkringslagen bör därför ändras
            så att beslut om betalningssäk- ring omprövas periodvis och att
            förutsättningarna för betalningssäkring förtydligas i lagtexten.
            Dessutom bör en skadeståndsregel införas så att den som lidit
            skada till följd av tillämpning av lagen, och om, det säkrade
            beloppet inte påförs som skatt eller avgift, får full ersättning
            för gjorda förluster. Interimistiska beslut om betalningssäkring
            måste omfattas av sekretess.
          </p>
          <p xml:id="i-W3ZEN18eL6iDHYkJ7LxfU1">
            Besvär över taxering
          </p>
          <p xml:id="i-VRcNZkNF6qLuoSqVPBeq2W">
            I ett stort antal fall tar behandlingen av ett besvär flera år
            i länsrätten. Detta är synnerligen otillfredsställande. En målsättning
            måste vara att besvär skall vara prövade senast vid utgången av
            året efter taxeringsåret. Det är angeläget att det allmännas talan
            skall föras av ett fristående allmänt ombud med en gentemot skattemyndigheten
            självständig och oberoende ställning. Riksdagens beslut år 1986
            om att inordna ombuden för det allmänna i skattemyndigheten bör
            därför rivas upp. Som vi tidigare påpekat bör, när det allmänna
            för talan i högre instans än länsrätten, även den skattskyldiges
            kostnader alltid bestridas med offentliga medel. För att ytterligare
            stärka den enskildes ställning bör den ränta staten tillgodogör
            sig i de fall en taxering höjs inte löpa för längre tid än till
            utgången av året efter taxeringsåret. Reglerna om anstånd med
            erläggande av ifrågasatt skattebelopp bör förbättras. En generell
            rätt att få anstånd när erforderlig säkerhet kan ställas bör införas.
            Det är heller inte rimligt att den taxeringsintendent som är den
            skattskyldi- ges motpart i taxeringsprocessen genom sitt yttrande
            i realiteten avgör anståndsfrågan i andra fall än de ovan nämnda.
            Beslut om anstånd bör tas av uppbördsmyndigheterna efter ett självständigt
            ställningstagande, där hänsyn i första hand skall tas till konsekvenserna
            för den enskilde.
          </p>
          <p xml:id="i-HMSinKR3aEGAieBDVuwUhz">
            Skattetillägg
          </p>
          <p xml:id="i-WaLQ73Tm8Q3uyt6DjrQSm2">
            Systemet med skattetillägg och förseningsavgifter genomfördes
            år 1971 i syfte att genom enkla och effektiva sanktioner mot deklarationsförsummel-
            ser av olika slag inskärpa vikten av att deklarationskyldigheten
            fullgörs på ett
          </p>
          <p xml:id="i-MdPT8KXBnH2htYNaorTUyt">
            Mot. 1987/88 Sk702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-007.pdf"/>
          <p xml:id="i-QFFshduhgE4wrhcbTKu8hv">
            riktigt sätt och att samtidigt begränsa åtalen för skattebrott
            till allvarliga förseelser. Reglerna om skattetillägg måste emellertid
            enligt vår mening utformas så att hänsyn skall kunna tas till
            omständigheter i det enskilda fallet. Regering- ens fortsatta
            överväganden rörande det skatteadministrativa sanktionssyste-
            met bör inriktas på att utforma nya regler som medger en mera
            flexibel tillämpning.
          </p>
          <p xml:id="i-NKkbcrg6jySB87YPtZ3seC">
            ”Lex Hjortberg”
          </p>
          <p xml:id="i-DYoRhMQEWsfEiHWVp9jQbP">
            Det svenska systemet för uppbörd av skatter och socialförsäkringsavgifter
            förutsätter ett ansvar för den som skall betala in skatten. På
            skatteområdet innebär detta ansvar, enligt uppbördslagen, att
            en arbetsgivare som saknar skälig anledning att underlåta att
            göra skatteavdrag kan bli skyldig att betala en anställds skatt.
            De senaste åren har en häftig debatt om tillämpningen av uppbördslagens
            regler uppstått. Lagen har självfallet utformats mot bakgrund
            av att berörda myndigheter faktiskt skall göra en skälighetsbedömning.
            Trots detta har, som i bl. a. det uppmärksammade ”Hjortberg-fallet”,
            lagens bestämmelser tillämpats på ett sätt som lagstiftaren enligt
            vår mening inte avsett. De regler som antagits till följd av det
            förslag som lagts fram av socialavgiftsutredningen löser inte
            problemen. Enligt vår uppfattning skall uppdragsgivaren inte kunna
            åläggas betal- ningsansvar för preliminärskatter och sociala avgifter
            om uppdragstagaren vid avtalets ingående är registrerad för betalning
            av preliminär B-skatt eller för redovisning av mervärdeskatt.
            Ej heller skall, oaktat att någon av dessa förutsättningar är
            uppfyllda, betalningsansvar kunna krävas om det är uppenbart att
            ersättningen för uppdragstagaren utgör intäkt av jordbruksfas-
            tighet eller av rörelse.
          </p>
          <p xml:id="i-E5Qw7Ya1vBPPPXNSN99vmb">
            Avskaffa ”angiverilagen”
          </p>
          <p xml:id="i-4bFR91nfjii9Z6fwYXgV7k">
            Ett utflöde av det tänkande som bl. a. ledde fram till Hjortbergaffären
            är den s.k. angiverilagen. Den innebär att uppgiftsskyldighet
            och skatteansvar också införts för andra än företagare, bl. a.
            villaägare som anlitar hantverka- re för reparationsarbeten av
            viss omfattning. Lagen är enligt vår mening inte erforderlig med
            tanke på de bestämmelser som redan finns i uppbördslagen. Regler
            om när kontrolluppgift skall lämnas finns redan och innebär skyldighet
            att lämna sådan uppgift så fort ett anställningsförhållande uppstår.
            Lagen (1982:1006) om avdrags- och uppgiftsskyldighet beträffande
            vissa uppdragsersättningar bör därför omedelbart avskaffas.
          </p>
          <p xml:id="i-2RkanaYmQSs3E834poSZHZ">
            Bättre insyn
          </p>
          <p xml:id="i-77gQnMZfYN4MgusraEuenY">
            Utöver lagstiftningen har föreskrifter och anvisningar från såväl
            riksskatte- verket som skattecheferna stor betydelse för taxeringsresultatet
            för enskilda människor. Det är naturligtvis omöjligt att helt
            undvika att föreskrifter och
          </p>
          <p xml:id="i-GKAhyhEZCzeuRNLpJiNxQo">
            Mot. 1987/88 Sk702
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-008.pdf"/>
          <p xml:id="i-CwK1ZvmhmvoA652G8Shbkp">
            anvisningar utfärdas inom skatteförvaltningen. Dessa bör dock
            begränsas så långt möjligt. Det är emellertid viktigt att riksdagens
            möjligheter att kontrollera skatteförvaltningens arbete förbättras.
            Riksdagens skatteutskott bör därför, som en åtgärd, årligen genomföra
            utfrågningar med representanter för såväl skattebetalare som skatteförvaltning.
            Dessa utfrågningar bör om möjligt göras offentliga. Det torde
            ankomma på utskottet att utarbeta erforderliga författningsänd-
            ringar.
          </p>
          <p xml:id="i-HvwM971LwkKuzGRrkXX8BV">
            Hemställan
          </p>
          <p xml:id="i-VDdNgHgdGeZeXPr3gHnocZ">
            Mot bakgrund av det anförda hemställs 1. att riksdagen som sin
            mening ger regeringen till känna vad som i motionen anförts om
            en översyn av skattelagstiftningen i syfte att skapa klara och
            entydiga regler, 2. att riksdagen som sin mening ger regeringen
            till känna vad som i motionen anförts beträffande tolkningsföreträde
            för enskilda skatte- betalare, 3. att riksdagen beslutar avskaffa
            lagen (1985:865) mot skatteflykt, [att riksdagen hos regeringen
            begär förslag om ersättning för kostnader i skatteprocessen enligt
            vad som anförts i motionen! ,] [att riksdagen beslutar att även
            skattskyldigs kostnader för skatteprocess i högre instans än länsrätt
            alltid skall bestridas med offentliga medel om det allmänna för
            talan över tidigare beslut! ,] 4, att riksdagen hos regeringen
            begär förslag om förenklad själv- deklaration i enlighet med vad
            som anförts i motionen, 5. att riksdagen som sin mening ger regeringen
            till känna vad som anförts i motionen beträffande tidsgräns för
            beslut om avvikelse från självdeklaration, 6. att riksdagen hos
            regeringen begär förslag om ändring i taxerings- lagen beträffande
            bättre motiverade beslut, 7. att riksdagen hos regeringen begär
            förslag som innebär att beslut om eftertaxering skall fattas av
            länsrätt, [att riksdagen hos regeringen begär förslag om förstärkt
            sekretess vid beslut om avvikelse från självdeklaration? ,] 8.
            att riksdagen hos regeringen begär förslag om ändrade regler för
            taxeringsrevision enligt vad som anförts i motionen, 9. att riksdagen
            beslutar att avskaffa bevissäkringslagen (1975:1027), 10. att
            riksdagen hos regeringen begär förslag om ändring av betalningssäkringslagen
            enligt vad som anförts i motionen, 11. att riksdagen som sin mening
            ger regeringen till känna vad som anförts i motionen beträffande
            behandlingen av besvär över taxering, 12. att riksdagen hos regeringen
            begär förslag om en återgång till tidigare organisation för det
            allmännas ombud i taxeringsprocessen, 13. att riksdagen hos regeringen
            begär förslag om ändrade regler för anstånd med erläggande av
            skatt vid besvär enligt vad som anförts i motionen,
          </p>
          <p xml:id="i-5xDxPfB8HCdbJEjMyF8mqC">
            Mot. 1987/88 Sk702
          </p>
          <p xml:id="i-C85zf22N4hgGPUUgCLbFb6">
            10
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-009.pdf"/>
          <p xml:id="i-EU4wBpxbdTb1zT31QCydca">
            14. att riksdagen hos regeringen begär förslag om ändrade regler
            för Mot. 1987/88 skattetillägg i enlighet med vad som anförts
            i motionen, Sk702 15. att riksdagen hos regeringen begär förslag
            om ändring av uppbördslagen vad avser betalningskyldighet för
            arbetstagares skatt i enlighet med vad som anförts i motionen,
            16. att riksdagen beslutar avskaffa lagen om avdrags- och uppgifts-
            skyldighet.
          </p>
          <p xml:id="i-3Ak9LxWJbYxvAwapzPHwiQ" type="date">
            Stockholm den 11 januari 1988
          </p>
          <div xml:id="i-Ny2yVdaqi2uUxWEgyLPrzi" type="signatureBlock">
            <p xml:id="i-HpVyM6b7RXNxYCQt4VzEH1" who="i-F6Qp4bx3aMVLN2vuCyMK7D" type="signature">
              Knut Wachtmeister (m)
            </p>
          </div>
          <p xml:id="i-8PFCH8MQg9JiZypHc5gxXX">
            Bo Lundgren (m) Ingegerd Troedsson (m) Margit Gennser (m) Ewy
            Möller (m) Karl-Gösta Svenson (m) Stig Bertilsson (m)
          </p>
          <p xml:id="i-LUHF6ewq9VcQy2maUb27YD">
            Hugo Hegeland (m)
          </p>
          <p xml:id="i-WkSkFERoo4Pr8qPcNnENpV">
            1 1987/88:Ju 702 ? 1987/88:K 404
          </p>
          <p xml:id="i-TaTXn4e9fvmEGnj3uezhLk">
            1
          </p>
          <pb facs="riksdagen-motions-pdf/data/198788/mot_198788_sk_702/mot_198788_sk_702-010.pdf"/>
          <p xml:id="i-XpqbnVgnYyQaAAfHY2kxaK">
            gotab Stockholm 1988 14208
          </p>
        </div>
      </div>
    </body>
  </text>
</TEI>
