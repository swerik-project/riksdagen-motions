<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00319">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__319/mot_1917__ak__319-001.pdf"/>
      <div xml:id="i-UuQEJK9N5onYenoH55fS24" type="motHeader">
        <div xml:id="i-4KeDm8qyMJuxeCURUGFfT1" type="motTitle"/>
        <div xml:id="i-3Vpm1826n9nUMRfn9Lazje" type="motSubmissionInfo"/>
      </div>
      <div xml:id="i-9eD3t1jbb7g1GQWMpSSHJN" type="motBody">
        <div xml:id="i-Aeupf8GWyQ4AK229wJSisH">
          <p xml:id="i-WzmzdSU7PhU2vcKJRYrVfh">
            Motioner i Andra kammaren, Nr 319. 1
          </p>
          <p xml:id="i-81JUXQmk1ticf4x4HJpaau">
            Nr 319.
          </p>
          <p xml:id="i-HAdzgH22YsJjAy6FqnBMnr">
            Av herr Olsson i Ramsta, om skrivelse till Kungl. Maj:t angående
            beredande åt obemedlade av vidsträcktare tillfällen att förvärva
            jord och bostäder samt jordbruksinventarier.
          </p>
          <p xml:id="i-DfmQ81dGHnYChWUJwsXwwJ">
            Nu gäller om egnahemslån, att den lånesökande själv måste äga
            en del pengar. Tusen kronor eller så omkring väntar man att han
            skall disponera. Har han icke dessa pengar, så får han intet lån.
            Familjen är stor, mannen är i särskilt behov av rum för sig och
            de sina, i behov av en jordfläck, där han kan producera en del
            livsmedel, och han skulle kunna göra det bättre än någon annan,
            därför att han har så många som hjälpa till. Men just för att
            de äro så många kan han ingenting spara, och därför får han heller
            intet egnahemslån. Det kommer tider, då livsmedlen bliva så omåttligt
            dyra, att det är omöjligt för vem som helst att spara något. Då
            just skulle det vara av livsbetydelse för familjerna, och för
            land och rike, att en jordbit lämnades för produktion av livsmedel.
            Men man kan ju inte få något över, och då kan man icke heller
            få något egnahemslån. Men antag nu också, att det verkligen vore
            möjligt att få hundra
          </p>
          <p xml:id="i-Y1GrD1R7SNMUZx9ZCuuWdU">
            kronor över om året — vilket kanske icke är så lätt för någon
            i dessa tider, huru goda inkomster man än har och hur skötsam
            man tycker sig vara —, men säg att det skulle lyckas. Ja, då får
            man vänta i tio år, de
          </p>
          <p xml:id="i-9jzynJNxzvvVHVTvW7pR48">
            tio bästa åren av sitt liv kanske, innan man får ett egnahemslån.
            För att riktigt fatta, vad denna begränsning betyder, skulle man
            göra sig besvär med att ta reda på, hur många i de folkgrupper,
            varom här är fråga, som hava tusen kronor liggande. De äro nog
            lätt räknade dessa, om man också räknar ihop dem alla. Men man
            får inte stanna där. Man bör också taga reda på, hur många av
            dessa småkapitalister det är, som verk- ligen bry sig om att bygga
            egna hem. De flesta hålla kanske sina pengar på bank eller spekulera
            på affär av ett eller annat slag. De se ju hur Bihang till riksdagens
            protokoll 1917. 4 saml. 141 häft. (Nr 319).
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-002.pdf"/>
          <p xml:id="i-Kx18ZoNuVL1LMUZYJZAy6g">
            2 Motioner i Andra kammaren, Nr 319.
          </p>
          <p xml:id="i-JGEgQUEs4F2ows9TUABCMA">
            sådant kan löna sig. Deras egnahemsintresse har måhända den formen,
            att de ligga och vänta på att få övertaga någon liten hyreskasern,
            i förhoppning om höga och ytterligare höjda hyror, för att göra
            sig mera pengar på det sättet. Av kandidaterna för egnahemslån
            blir det på det sättet icke många kvar. Och sedan står man handfallen
            inför bostadsbrist och livsmedelsbrist. Men utanför de små kapitalisternas
            lilla grupp rör sig hela den stora massan av den mindre bemedlade
            befolkningen, och där finnas utan tvivel hela arméer av duktiga
            och skötsamma män och kvinnor, som ingenting högre önska än ett
            eget hem att vårda, en egen jordbit att odla. Och då vi nu kommit
            därhän, att det blivit en skriande nöd i fråga om både bostäder
            och livsmedel, vore det då inte skäl i att undersöka, om icke
            denna längtan kunde tillmötesgås? Ett land ha vi, som kan ge utrymme
            åt oss alla, och jord, som kan ge bröd åt oss alla. Hava vi icke
            också ett folk som duger? De ha odlat upp hela stater på andra
            sidan havet. Skulle de inte också kunna få odla och bygga inom
            sitt eget land? Skulle de verk- ligen icke kunna få det, om staten
            ingen risk har av det, bara fördel?! i Vi tro att en familj av
            god karaktär och i besittning av åtskilliga par starka armar kan
            erbjuda staten tillräcklig trygghet för egnahemslånen, även om
            ett kapital av tusen kronor icke finnes. Men under sådana för-
            hållanden bör väl den ena familjen likasåväl som den andra kunna
            få ett sådant lån. Att onödigtvis låta en familj vänta 1 tio år
            vore både hårt och oklokt. Det är alls icke säkert att en familj
            utan eget hem skulle spara något under de tio åren, men med eget
            hem skall den sannolikt ha bildat ett litet kapital under tiden,
            dels genom amorteringarna å detsamma, dels genom det arbete som
            mången gång på fristunder nedlagts på hemmet. Grisen är en sparbössa,
            säger man på landet. Men detta gäller om det egna hemmet i dess
            helhet. Ej blott familjen utan samhället skulle därför snart vara
            bättre ställda, om egnahemslånen utlämnades utan dröjsmål. Nu
            kan man säga att en skötsam familj, som får ett statslån, kan
            få tusen kronor från annat håll. Men detta är vad de allmänna
            fallen beträffar icke sant. Vännerna till en sådan familj ha lika
            litet som familjen själv tusen kronor liggande. Bankerna lämna
            icke gärna lån i sådana fall. Om de göra det, så fordra de ovillkorligen
            borgen en för bägge och bägge för en av två vederhäftiga personer,
            och sådan borgen till det belopp, varom här är fråga, kan familjen
            icke skaffa. Skulle det undantagsvis kunna ske, så blir räntan
            så hög och avbetalningskraven bli så skarpa, att fördelarna av
            egnahemslånen upphävas och hela affären förryckes. Nej, den egnahemsbyggare,
            varom här är fråga, har ingen annan än staten att lita sig till.
            Han kan icke ens hoppas på kommunen, ty erfaren-
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-003.pdf"/>
          <p xml:id="i-CHhXP6pQYwnY35Lf5QrpSE">
            Motioner i Andra kammaren, Nr 319. 3
          </p>
          <p xml:id="i-TAEbNbTQqCoAkmhTtEfTxb">
            heten såväl här som i andra länder har visat, att det då blir
            för många om och men och för många luckor i arbetet. Men staten
            kan träda fram, och den bör göra det. Här är icke meningen, att
            staten skulle kasta ut pengar vind för våg eller börja med en
            kontroll av detaljer, som icke passar för staten. Staten måste
            på ett särskilt sätt undersöka, om personerna i fråga äro att
            lita på, och på ett särskilt sätt utöva kontroll. Detta särskilda
            sätt skulle bestå däri, att man överlämnar alltsammans åt egnahemsbyggaren
            och hans vän- ner samt låter dessa senare bedöma och kontrollera
            personen och affären, med liten risk för dem själva vid felbedömning.
            Den risken åtaga de sig gärna för att bli i tillfälle att hjälpa
            en anhörig, en vän eller kamrat. Staten tillhandahåller endast
            pengarna. Den risk, som här är i fråga, skulle vi vilja kalla
            andelsborgen och hela idén, att staten åt mindre bemedlade tillhandahåller
            lån mot realsä- kerhet och andelsborgen. Låt oss då säga att staten
            till att börja med, om det nu är fråga om fastighet, godtar inteckningarna
            så långt som möjligt, till nio tiondelar, åtminstone i de fall,
            då låntagaren vitsordats för varaktigt och plikttroget arbete.
            Av ett lån å 6,000 kronor skulle då, i de fall, då låntagaren
            icke har några vidare egna kontanter, återstå 600 kronor. Icke
            ens dessa 600 kronor kan låntagaren få hos sina vänner, ej heller
            borgen en för bägge och bägge för en å nämnda belopp. Men betydligt
            mycket lättare löses pro- blemet, om sex personer få borga med
            100 kronor var eller låt oss säga åtta eller nio personer, så
            att borgessumman något överskjuter beloppet. Ingen riskerar då
            mera än sin andel i 100 kronor, eller i värsta fall hela nämnda
            belopp av 100 kronor, men genom att borgessumman överskjuter beloppet
            blir i alla fall denna borgen tryggande för långivaren. En redbar
            och arbetsduglig person skall säkerligen mycket lätt kunna åstadkomma
            en sådan krets av garanter för ett egnahemsföretag. Hans arbetsgivare
            teckna sig nog gärna för en eller ett par andelar, en eller an-
            nan släkting likaledes, eller en granne, en god vän, en arbetskamrat.
            För en borgen, som stannar vid hundra kronor, torde ej heller
            möta Svårig- heter att erhålla vederhäftighetsbevis, vilket lämpligast
            kan utställas av ordföranden i kommunalnämnden. Affären gäller
            måhända till börja med endast ett stycke jord, som mannen kan
            vilja odla. Han har kanske en stuga förut med alldeles för litet
            jord till, eller han hyr ett rum i närheten tills vidare. Hur
            lämpligt skulle det icke just nu vara, det inser var och en, om
            så många som möj- ligt hade ett stycke jord för livsmedelsproduktion,
            om också beläget på ett litet avstånd från hemmet! Är det då fråga
            bara om jorden till börja med,
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-004.pdf"/>
          <p xml:id="i-B1tnBSKRpDPpXYLquqfCPk">
            4 Motioner i Andra kammaren, Nr 319.
          </p>
          <p xml:id="i-3GQkpmkp9Myy4dXLitkF4H">
            så blir summan så mycket mindre och andelsborgen så mycket lättare
            att skaffa. Och idén bör kunna utsträckas till att omfatta även
            vissa inven- tarier för produktion av levnadsförnödenheter av
            olika slag. Här torde framgå, att vi kommit nära jordbrukskasseidén.
            Egentligen är detta samma idé, fast utsträckt över flera områden,
            men framför allt om- formad på det sättet, att den enskilde kan
            framträda med en liten förening av garanter omkring sig i stället
            för att annars en större förening garan- terar för alla de medlemmar
            som låna. Föreningen Hem och jord i Eskilstuna är, utan att vara
            en efterbild- ning, en förening något i stil med en tysk jordbrukskassa.
            Den verkar för åstadkommande av bostäder och har i viss mån gått
            fram efter de linjer som här föreslås. Föreningen är nu tio år
            gammal. Den bildades, då hus- hållningssällskapet upphörde att
            förmedla lån till industriarbetarna i Eskils- tuna. Nu kunde en
            låneförmedlingsförening få lån från staten, men det fordrades
            att man skulle prestera garantier. En garantifond av kontant inbetalda
            medel kunde icke åstadkommas. Hur var det tänkbart att per- soner
            med kapital skulle vilja binda detta här, då de icke hade personligt
            intresse därav! Att få till stånd en borgen i vanlig mening var
            lika omöj- ligt. Vilken ville teckna borgen för hundratusental
            å lån, som sträcka sig över ett tjugutal år? Då kom man på den
            idén att erbjuda staten garanti- andelar på hundra kronor. Statens
            myndigheter tvekade länge, ett par år räckte förhandlingarna,
            men till sist gick man med på att göra försöket. Att åstadkomma
            denna andelsborgen var lika lätt, som de andra vägarna visat sig
            oframkomliga. Det behövdes ju inte ett öres kontant utgift, och
            alla sågo att det var en god sak. På några dagar voro över 60,000
            kronor tecknade av omkring 300 personer. Mot inteckningar i de
            egna hemmen och denna garanti har staten nu utlämnat bortåt en
            kvarts miljon till bostäder i Eskilstuna, och varken staten eller
            garanterna ha för- lorat ett öre. Ett eller annat fallissemang
            har visserligen inträffat, men bar kunnat uppredas utan att föreningens
            ställning i minsta mån blivit rubbad. Föreningen som sådan har
            haft en förlust på 27 kronor, men har å andra sidan för mötande
            av denna och dylika förluster reserverade medel på över 4,000
            kronor, uppkomna genom räntevinster och besparingar på statens
            förvaltningsbidrag. Föreningen har hittills lämnat lån till ett
            80-tal fastigheter. Om tiondelen av dessa skulle säljas och på
            varje i medeltal skulle förloras 500 kronor, så räckte ändå den
            nuvarande reservfonden. Först om det nionde huset skulle säljas,
            och även nu med så stor förlust som 500 kronor, finge garanterna
            träda emellan, men för varje andel bleve inbetalningen ej fullt
            en krona. Men som sagt, ännu hava staten och garanterna ingenting
            alls
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-005.pdf"/>
          <p xml:id="i-Pd4ESqj9cV1Y5TbYDYyNVY">
            Motioner 1 Andra kammaren, Nr 319. 5
          </p>
          <p xml:id="i-E9xq2eUwqMpSankrN9bU9Q">
            behövt sätta till, och det finnes ingen fara för att de skola
            behöva göra det framdeles heller. Fastigheterna stiga i värde
            i stället, allt under det att skulderna å desamma lättas genom
            amortering. I Kungsör har en förening bildats på ungefär samma
            grunder, och här åstadkoms andelsborgen av 10,000 kronor på en
            enda eftermiddag. I Kungsör garanterar också kommunen för lånen
            med 20,000 kronor, men föreningsmedlemmarnas andelsborgen blir
            ju i alla fall av samma betydelse i fråga om att inför stat och
            kommun garantera, att det hela lägges sunt. Hem och jord i Eskilstuna
            har vid sitt utlämnande av bostadslån varit bunden av lagens föreskrift
            om lån endast till tre fjärdedelar av värdet. Antalet av de egnahemsintresserade
            personer, som själva äga återstående fjärdedel, är för länge sedan
            tömt, dels genom Hem och jords verksamhet och dels av hushållningssällskapets
            föregående egnahemsbyggande. TI flera fall, då lånesökande icke
            själv haft hela återstående fjärdedelen, har ju Hem och jord visat
            allt möjligt tillmötesgående och lämnat lån, när personer förklarat
            sig borga i bank för vad som fattats. Men det har visat sig ytterligt
            svårt att åstadkomma sådan borgen, och därtill bliva dessa korta
            banklån synnerligen dyra och betungande. Utom förbudet mot belåning
            till högre belopp än ?/, av värdet vid bostadslån och 3/, av värdet
            vid jordbrukslån är föreningen Hem och jord underkastad förbudet
            att betinga sig annan säkerhet än inteckningarna för statslånet.
            Funnes icke dessa begränsningar, så vore frågan löst, och Hem
            och jord för sin del hade då endast att ordna en särskild serie
            av garantibevis, nämligen för de enskilda låntagare, som behöva
            garanti. Erfarenheterna från Hem och jords verksamhet torde i
            alla fall få anses belysande för vad det här gäller, liksom det
            också torde kunna sägas, att en förening av Hem och jords typ,
            men med full belåningsrätt, skulle både kunna vinna andelstecknare
            och bereda garanti. Det är ju just detta vi här ovan sökt visa.
            Andelsborgens-tecknarnas på grund av personlig kännedom och under
            personligt ekonomiskt ansvar företagna prövning av den lånesökande
            och hans företag samt av realsäkerhetens värde i förhål- lande
            till lånet kan vara lika tryggande som samma prövning verkställd
            av en främmande styrelse. Och i de många fall, då extra banklån
            förekomma, borde icke utsikten för egnahemsföretagens lyckliga
            fullföljande förminskas, om egnahemsbyggarna i stället finge till
            fullo åtnjuta statens lån. Det är tydligt att låntagare med korta
            och dyra banklån skulle ha rett sig mycket bättre, om de fått
            hela lånebeloppet i form av statens billiga och långa lån. Endast
            med tillägg av 13:25 i kvartalet vid bo- stadslån och 12 kronor
            vid jordbrukslån, ränta och amortering sammanlagda, häde de då
            haft 1,000 kronor till, medan annars enbart räntan för ett bank-
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-006.pdf"/>
          <p xml:id="i-QkyTKHaA59xz77t5vPAp92">
            6 Motioner£i Andra kammaren, Nr 319.
          </p>
          <p xml:id="i-TWBLpPcYQpG63hG6npqTEw">
            lån på samma belopp går till kanske 17:50 i kvartalet, vartill
            kommer ett hundra eller ett par hundra kronor per år i amortering.
            Risken för de egna hemmen ligger kanske mest i dessa dyra kostnader
            för de extra lånen. Här framlagda erfarenheter och förhållanden
            måste leda till denna fråga: Skulle icke staten kunna lämna hela
            lånebeloppet i de fall, då så behöves, och då personer, som känna
            den lånesökande, medels andelsborgen garantera för mindre del
            av lånet? Med sådana garanter omkring sig kunde, synes det, den
            lånesökande få gå fram inför låneförmedlingsföreningar av olika
            slag, inför hushållnings- sällskapen vid deras låneförmedling,
            inför lånekassor med kommunal borgen, eller inför direkta filialer
            av statens lånekassa. Vidare borde denna säkerhet kunna godtagas
            av jordbrukskassorna, för att där särskilt kunna tillgodo- njutas
            av arrendatorer och torpare vid komplettering och nyuppsättning
            av inventarier för jordbruket. Formerna för en låneverksamhet
            av detta slag böra vara enkla, enklare än de nuvarande, och behöva
            därför icke bli mindre effektiva. Kassorna böra vara tillgängliga
            när som helst och affärer kunna uppgöras lika hastigt som i det
            egentliga affärslivet. Det är ju mera som hör till. Man bör på
            allt sätt lätta tillgången till jord och byggnadsmaterial — vi
            ha goda naturliga förråd av såväl det ena som det andra — kommunikationsväsendet
            inåt landsbygderna bör ut- vecklas, lämplig ledning givas kolonisterna,
            skattesystemet bör respektera vad det egna arbetet frambragt för
            levnadsbehoven. Men vi sträva ju åt dessa håll, och nya uppslag
            kunna komma. Redan nu och än mera under full förefintlighet av
            antydda förut- sättningar skulle enligt den låneplan, som här
            framlagts, livsmedelsproduk- tionen och” egnahemsbyggandet i avsevärd
            mån kunna stimuleras. Planen må vara förbunden med någon risk,
            men så särdeles stor kan den icke vara, och denna eventuella risk
            bör jämföras med vad som tydligen står att vinna och vad vi i
            övrigt offra utan att för framtiden få något igen. Vi ha nu maximipris,
            beslagtagande, ransonering, kommissioner, och det är svårt att
            uppräkna allt. Det må vara påkallat av tidsomständigheterna, men
            det är mycket dyrt och löser ingenting för framtiden. Ej heller
            vinna vi någon framtidslösning, hur många miljoner vi än anslå
            till förbilligande av livsmedel, byggnadsmaterial och lantbrukets
            behovsartiklar. Vi få ju själva betala dessa rabatter — nu i år
            beviljade och ifrågasatta till belopp av omkring 30 miljoner —,
            och allting stiger ändå i pris, om icke pro- duktionen ökas. Alla
            kunna vara ense om att det nuvarande tillståndet icke kan fort-
            sätta i längden. Folkets utarmning kan icke utan svåra risker
            fortgå.
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-007.pdf"/>
          <p xml:id="i-3hAuMbrnzPX7Ma73YdkxnQ">
            Motioner i Andra kammaren, Nr 319. 7
          </p>
          <p xml:id="i-X2e94fM9yn5xurLTshuZex">
            Tryggast även för dem, som själva äga något, att möjligheter
            öppnas för ett allmännare välstånd. Det går icke att fortsätta
            med anhopningen av folk i städer och industriplatser, utan motsvarande
            ökning av livsmedels- produktionen och utveckling av landsbygden.
            Ungdomen flyr från landet till städerna och industrien eller den
            emigrerar. Den finner utsikterna på landet för mörka. Det är de
            duktigaste som draga bort. Om någon av dessa duktiga stannar och
            lyckas spara en slant, så är han utlevad, när han kan få ett egnahemslån.
            Folkbristen på landsbygden har redan lett till svårigheter vid
            de större lantgårdarna att i rätt tid utföra sådd och skörd, varigenom
            stora förluster uppstå. Det går inte för industrien heller att
            utveckla sig längre och med konkurrenskraft, utan en jämsides
            fortgående utveckling av livsmedelspro- duktionen. Och vad våra
            industriarbetare beträffar, kunna de icke nära sig som de behöva
            utan riklig tillgång på billiga livsmedel. Nu sträva de med sina
            löneregleringar, men vad tjänar det till, när dyrtiden kommer
            och för- dubblar levnadskostnaderna? Och lantbrukarna! Etter allt
            sitt strävsamma arbete måste de själva låta sätta sig på svältkost
            som de andra. Blir det rikligt med livsmedel, så må de väl åtminstone
            få äta sig mätta av sitt eget arbetes produkter. Och blir det
            överflöd på livsmedel, så finns det andra länder som behöva det.
            Den stora frågan har många sidor. Det må väl nu anses fastslaget,
            att för ett land, som vill försvara sig, är självständighet i
            livsmedelspro- duktionen nödvändig. Det ligger vidare i sakens
            natur, att de, som hava något eget, skola veta att försvara det
            med största kraft, om det gäller. I kampen mot tuberkulos och
            andra sjukdomar, mot dryckenskap och osedlighet, mot osunda och
            vidriga företeelser i tankegång och samhällsliv finner man utan
            tvivel den bästa bundsförvanten i de egna hemmen, i de möjligheter
            de erbjuda till naturligt liv, familjelycka och framtidsutsikter.
            Och en utveckling på denna linje, med ökade möjligheter för egna
            hem och egen produktion, skulle icke inverka oförmånligt på arbetslönerna,
            tvärtom bliva en för arbetarna gynnsamt reglerande faktor på arbetsmark-
            naden. I de egna hemmen ligger slutligen den naturliga tillflykten
            för ålderns dagar. Vad förslå de små pensionerna, om penningvärdet
            faller som nul Här leder, vill det synas, en väg till folkets
            och fäderneslandets lycka, och den bör kunna enigt beträdas av
            alla. Frågan synes vara av så vitt- gående betydelse och så påkallad
            av tidsläget, att en ingående och skynd- sam utredning av densamma
            bör kunna ifrågasättas. På grund av ovan anförda får jag vördsamt
            hemställa,
          </p>
          <pb facs="riksdagen-motions-pdf/data/1917/mot_1917__ak__319/mot_1917__ak__319-008.pdf"/>
          <p xml:id="i-5ywsVEu395JqURPBx6HSf4">
            8 Motioner i Andra kammaren, Nr 319.
          </p>
          <p xml:id="i-NA3ZZohqagfeeeMJoT2jmy">
            att riksdagen ville besluta i skrivelse till Kungl: Maj:t anhålla,
            att Kungl. Maj:t täcktes låta verkställa utredning om, i vad mån
            och på vad sätt staten kan bereda obe- medlade vidsträcktare tillfällen
            att förvärva jord och bostäder ävensom jordbruksinventarier, och
            sedan vidtaga de åtgärder, som av utredningen kunna föranledas.
          </p>
          <p xml:id="i-VToZcizcaEi6d39k1xBSLa">
            Stockholm den 3 februari 1917. Gustaf Olsson
          </p>
          <p xml:id="i-XuRWsgE66kb8dKP91zpg9J">
            i Ramsta. I motionens syfte instämma:
          </p>
          <p xml:id="i-7eR52MUVAyxiAHqrJ1p8AB">
            A. J. Bärg. Nils P. Sköld.
          </p>
          <p xml:id="i-17ooR447FxWRypZJGuCzUC">
            Magnus Bengtsson.
          </p>
          <p xml:id="i-KM1xj2W8bQaTzWkaybf3pW">
            Helge Bäcklund.
          </p>
          <p xml:id="i-X1nsh46HsEop7bgGcuZicd">
            Joh:s Hedström.
          </p>
          <p xml:id="i-MtMDztJBMWps5rM7jJ9JEo">
            Gustaf Julin.
          </p>
          <p xml:id="i-3NnHHZKDqPKYoZcQv3YP1m">
            Verner Hedlund.
          </p>
          <p xml:id="i-CXSUCswwAaTfuDyMHurjKr">
            Adolf Janson. ÅA. L. Johansson.
          </p>
          <p xml:id="i-Dr1AW4To75W1Tyyj4NQBRh">
            G. F. Lundgren. C. O. Johanson. E. A. Leksell.
          </p>
          <p xml:id="i-VcC1tXXGJYACjftExa1daN">
            Emil Bengtsson.
          </p>
          <p xml:id="i-Cj4H5njxgu39dYpTNcAqcu">
            Axel Modig. C. Johanson.
          </p>
          <p xml:id="i-6ddKxyPxvjHVh2DT2pcY57">
            Gust. Eklund.
          </p>
          <p xml:id="i-QUbuV1jPMKCRUrGQhhgWRi">
            Alfred Bolander.
          </p>
          <p xml:id="i-5AP7pQoKF52tqGhaWexFDp">
            C. J. Johansson, Upp Mälby.
          </p>
          <p xml:id="i-6g1uR7dK2QiLx3L3xtdLNL">
            G. W. Sjöberg. W. Bäckström. Värner Rydén.
          </p>
          <p xml:id="i-AU9vRXN7YP7PtQUzwMhJZg">
            Ant. Wikström. C. E. Svensson i Eskilstuna. Rob. Karlsson.
          </p>
          <p xml:id="i-TKX3faGDkMqd4fMtt2c9M9">
            David Norman.
          </p>
          <p xml:id="i-H1nUe8Y8RehAf4onp6rapZ">
            C. O. Svensson.
          </p>
          <p xml:id="i-AKsdeMaajYF6L974FsH2e8">
            Swen Jönssun. Nils Helger. Axel Lindström. Fabian Månsson. Edv.
            Andersson. Nils Johansson, Brånalt. Emil Molin,
          </p>
          <p xml:id="i-JnYr37xftW7niUe12oEnns">
            Dombäcksmark. Jöns Pålsson. Ernst Lindley. B. Nilsson. Swen Persson,
            Fritorp.
          </p>
          <p xml:id="i-Nr8R32Kz55DdfnzgNaeZom">
            Nils Olsson i Rödningsberg.
          </p>
          <p xml:id="i-73je2iaxLvgCs9obu9ixsA">
            Axel von Sneidern.
          </p>
          <p xml:id="i-SMCdZhbqMvdQeVRnxwMbWz">
            Albert Zander. C. J. Ericsson.
          </p>
          <p xml:id="i-QQ14Qqs1yHz8bc9kyMsoM8">
            —LLLee— ——— STOCKHOLM, A.B. P. A. NYMANS EFTR. 1917.
          </p>
        </div>
      </div>
    </body>
  </text>
</TEI>
