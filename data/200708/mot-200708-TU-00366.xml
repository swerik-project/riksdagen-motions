<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00366">
  <teiHeader>
    <fileDesc>
      <titleStmt>
        <title>Geografiskt begränsat körkort</title>
        <author corresp="i-FrTJne8fam41FasSB9mLUA">av Kerstin Engle (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Geografiskt begränsat körkort</title>
          <idno type="rdwebb">GV02T366</idno>
          <rs type="number">T366</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T366/text</ref>
          <ref type="dokument_url_html">http://data.riksdagen.se/dokument/GV02T366</ref>
          <ref type="dokumentstatus_url_xml">http://data.riksdagen.se/dokumentstatus/GV02T366</ref>
          <ref type="doc">http://data.riksdagen.se/fil/39FE0971-8D6E-4209-958B-860A3C0761F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-gAa6vripVSBtq56jLgfA9" type="signed"/>
        <correspContext corresp="i-gAa6vripVSBtq56jLgfA9">
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction xml:id="i-BRNEaQcPthjdfTFpcamDjM" type="referral">
          <date when="2007-10-16"/>
        </correspAction>
        <correspAction xml:id="i-A6o3PcGvjfLPWBjzHpjbRT" type="dismissal">
          <date when="2007-10-16"/>
        </correspAction>
        <correspAction xml:id="i-2hLKXak54hfCmsTFMpeHHH" type="numbering">
          <date when="2007-10-05"/>
        </correspAction>
        <correspAction xml:id="i-GScVes5FSQJyPLpsWfemy5" type="submission">
          <date when="2007-10-04"/>
        </correspAction>
        <correspAction xml:id="i-4j4eAer9omW3GEK6BmbHTQ" type="transfer">
          <date when="2007-10-03"/>
        </correspAction>
        <correspAction xml:id="i-Wij4vDcuhtwGiqErALnP5k" type="assigned"/>
        <correspContext corresp="i-Wij4vDcuhtwGiqErALnP5k">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KAy59evwVpbZRjtuepCPaq" type="motBody">
        <div xml:id="i-Fak1f3e342N4tHws1niVrH" type="motProposal" subtype="förslag">
          <head xml:id="i-QwKGbtim1WK7yCX3WVTj2o">
            Förslag till riksdagsbeslut
          </head>
          <p xml:id="i-HYEVxtc7Dt29xcGNm7Lpq7">
            Riksdagen tillkännager för regeringen som sin mening vad som
            anförs i motionen om att införa geografiskt begränsat körkort.
          </p>
        </div>
        <div xml:id="i-RrBC4jDZpjH7eXwsipem62" type="motContent">
          <head xml:id="i-LDqrRudrKsfuftnjy6z4w3" type="h1">
            Motivering
          </head>
          <p xml:id="i-CkHsizsBGwbPq7DDRA11hv">
            Erfarenheten visar att förare med begränsade kognitiva nedsättningar
            ofta kan köra bil på ett trafiksäkert sätt. Samtidigt finns det
            i denna grupp många potentiellt farliga förare. Erfarenhet, skicklighet
            och körstil är avgörande för trafiksäkerheten och kan inte fullt
            ut bedömas utan test i verklig trafik.
          </p>
          <p xml:id="i-KAApjPZdyLxaNaz4f38EUW">
            Förare som har en viss nedsättning i körförmågan och inte längre
            klarar de mest komplicerade trafikmiljöerna kan ändå köra bra
            i välkända och/eller mindre komplexa miljöer. För att bevara deras
            mobilitet bör en förenklad procedur för geografiskt begränsat
            körkort införas.
          </p>
          <p xml:id="i-NXvZFjJhAU4sczeBNDoe4R">
            Det är angeläget att det görs en noggrann analys av individens
            förutsättningar att klara körningen inom ett eventuellt begränsat
            område. En testkörning i det aktuella området bör ha utförts,
            om möjligt under medverkan av en medicinsk körbedömare. Körningen
            inom det aktuella området bör också vara helt nöjaktig för att
            kunna godkännas.
          </p>
          <p xml:id="i-3yNMCw2tNi6z7eYerLgK3Y">
            Internationellt finns omfattande erfarenheter av geografiskt
            begränsade körkort och innan ett sådant system införs i Sverige
            bör en analys av relevanta länders regelverk göras. Grunden för
            det trafikmedicinska arbetet är regelverket, de medicinska föreskrifterna.
            Där nämns olika sjukdomar och tillstånd som utgör eller kan utgöra
            körkortshinder. I många fall finns endast en allmänt hållen beskrivning
            av var gränsen mellan lämplighet och olämplighet går. Det uttrycks
            på så sätt att sjukdom som medför ökad trafiksäkerhetsrisk utgör
            hinder för körkortsinnehav men att hinder inte föreligger om risken
            är obetydlig.
          </p>
          <p xml:id="i-LJgxe37eNiqbeBmcrcKndv">
            Det är angeläget att försöka precisera var gränsen går mellan
            en obetydlig och en betydande risk. Detta är inte en medicinsk
            fråga utan i grunden en samhällsfråga. Ytterst handlar det om
            hur trafiksystemet är uppbyggt och vilken acceptans vi har för
            risker i trafiken. Vägverkets huvudprocess att göra den goda resan
            möjlig innebär att förutom hänsyn till nollvisionen måste mobilitetsaspekten
            beaktas för de förare som riskerar att exkluderas från bilkörning.
          </p>
          <p xml:id="i-WzF5mYNsRqmKCQj1PtXe4D">
            Bedömningar sker enklast genom att de kognitiva kraven relateras
            till det område där bilkörningen kommer att ske. Har testkörning
            visat att bilkörningsförmågan är god i det aktuella området är
            de kognitiva kraven uppfyllda i formellt hänseende genom att körkortets
            giltighet begränsas till detta område.
          </p>
          <p xml:id="i-yaRpW5AQ6NSvx2vFuT6b5">
            Olika trafikmiljöer är olika kognitivt krävande. Den som tagit
            körkort i en mindre ort kan i många fall antagligen inte tänka
            sig att köra bil i Stockholms innerstad utan föregående övning.
            I praktiken skulle sannolikt vissa som tagit körkort i mindre
            orter (där trafikmiljön är mindre kognitivt krävande) inte klarat
            att ta körkort i storstadsmiljö.
          </p>
          <p xml:id="i-Gco91K14aWvkCCNPt2npcp">
            Den geografiska begränsningen skulle kunna göras i form av körkortsvillkor,
            såsom en nationell tilläggskod. Dispensförfarande behöver inte
            tillämpas utan ärendet kan hanteras av länsstyrelsen.
          </p>
          <p xml:id="i-2DNR6NCRSp9H69GXfnt7Hx">
            Ett geografiskt begränsat körområde minskar exponeringen på väg
            och i praktiken därmed även olycksrisken. Det minskar också problemet
            med ökad uttröttbarhet som kan förekomma vid kognitiva störningar
            genom att körtiden förkortas.
          </p>
        </div>
        <div xml:id="i-64wrFivSR5pWPkwKWH4Pza" type="motSignatures">
          <list xml:id="i-T69rRhGn3sRRKP7mAFAVvz">
            <item xml:id="i-58vmLfDtqPsLRWq5Xn88Se" who="i-FrTJne8fam41FasSB9mLUA">
              Kerstin Engle (s)
            </item>
          </list>
        </div>
      </div>
    </body>
  </text>
</TEI>
