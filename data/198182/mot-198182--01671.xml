<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01671">
  <teiHeader>
    <fileDesc>
      <titleStmt>
        <title>Åtgärder mot hembränningen</title>
        <author>Torsten Bengtson och tredje vice talmannen Karl Erik Eriksson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot hembränningen</title>
          <idno type="rdwebb">G5021671</idno>
          <rs type="number">1671</rs>
          <ref type="dokument_url_text">http://data.riksdagen.se/dokument/G5021671/text</ref>
          <ref type="dokument_url_html">http://data.riksdagen.se/dokument/G5021671</ref>
          <ref type="dokumentstatus_url_xml">http://data.riksdagen.se/dokumentstatus/G5021671</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LNWHwSeN8kFJN4k8V2LicD" type="signed"/>
        <correspContext corresp="i-LNWHwSeN8kFJN4k8V2LicD">
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1671/mot_198182__1671-001.pdf"/>
      <fw xml:id="i-G5CVA2ciwe33KRXzkAUPnM">
        Motion 1981/82:1671
      </fw>
      <div xml:id="i-6AAtNcW3NGkbATvKmsJi1a" type="motHeader">
        <div xml:id="i-UZkup4JogWfiNj6q4mZbmt" type="motTitle"/>
        <div xml:id="i-hZxZ1A5XW54AVSHiyjgkz" type="motSubmissionInfo"/>
      </div>
      <div xml:id="i-Tf3T3qBrnCRWoUvFTEHDUg" type="motBody">
        <div xml:id="i-SLimT5srgWb5RCaMzpEMfF">
          <p xml:id="i-UeCLMjNbsGzh3J8KKZrvNu">
            12
          </p>
          <p xml:id="i-GLVqwvvgN2HrjggF8n9Hf1">
            Torsten Bengtson och tredje vice talmannen Karl Erik Eriksson
            Åtgärder mot hembränningen
          </p>
          <p xml:id="i-Hy8Nku7gz2Ebv3jKUpSjGT">
            Massmedia har under de senaste åren uppmärksammat hembränningen
            som samhällsproblem. Detta är bra därför att ingen kan bortse
            från det faktum att hembränningen utgör ett icke ringa alkoholproblem.
            Tyvärr har debatten i vissa hänseenden blivit felaktig, och hembrännings-
            problemet har gjorts till en ursäkt för att undvika mot alkoholen
            riktade restriktiva åtgärder eller prisstegringar. Det finns inga
            tillgängliga undersökningar, troligen inte heller metoder för
            sådana, som klart kan bevisa om hembränningen minskar eller ökar.
            Ett rimligt antagande är att hembränningen ökade under inledningen
            av 1970-talet då försäljningen av utrustning för detta ändamål
            fortfarande var tillåten, men att den nu är konstant oberoende
            av alkoholpolitiska åtgärder. De undersökningar som finns är som
            sagt osäkra men några resultat av dem bör ändå redovisas. En metod
            som tillämpats är mätningar av registrerad brottslighet. Detta
            förutsätter att brottet kommit till polisens kännedom eller att
            man från polisen ägnat frågan särskild spaning. Andra metoder
            är intervju- och enkätundersökningar om förekomsten av hembrän-
            ning samt statistik gällande överkonsumtionen av jäst. Utöver
            den egentliga hembränningen förekommer också rening av tekniska
            alkoholprodukter (renaturering), en vara som kan antas vara avsedd
            för i första hand langning och annan olovlig alkoholförsäljning.
            Förekomsten av renaturerad sprit ingår i den redovisning av problemets
            omfattning som man kan erhålla från polisen och kan antas ingå
            i det man anser som hembränt när man svarar på enkäter eller blir
            intervjuad. Polisens redovisning av anmälda och upptäckta brott
            har under hela 1970-talet varit relativt konstant. Mellan 300
            och 400 brott årligen. En viss stegring kan noteras 1973 och 1980
            då hembränningen diskuterats flitigt. Kanske är det ”polisen allmänheten”
            som här har medverkat på ett föredömligt sätt. Intervju- och enkätundersökningar
            har också genomförts under hela 1970-talet och fram till 1980.
            Undersökningar genomförda av så skilda intressen som Svenska bryggarföreningen,
            riksskatteverket och socialstyrel- sen (IMU 1980) har alla belagt
            att några väsentliga svängningar inte skett i konsumtionen. I
            ett avseende ger undersökningarna svar. Allmänheten anser hembränning
            som ett allt allvarligare brott. En oroande tendens som kan utläsas
            ur intervjuundersökningarna är att de som hade en hög konsumtionsfrekvens
            av spritdrycker tycktes ha druckit hembränd sprit i
          </p>
          <pb facs="riksdagen-motions-pdf/data/198182/mot_198182__1671/mot_198182__1671-002.pdf"/>
          <p xml:id="i-JPbXh5wfatXF2oRiAUDbXw">
            AA H HR ee e — ss å)åEåET
          </p>
          <fw xml:id="i-KsLR9ji8px2DxxDEaBiYfX">
            Mot. 1981/82: 1671 13
          </fw>
          <p xml:id="i-3L1vhABAnayuhK5wHhkiKY">
            större utsträckning än övriga. Ett antagande som har sin grund
            i studier i bl. a. Norge ger vid handen att de med hög konsumtion
            oftare dricker renatuerad teknisk sprit, medan de som verkligen
            dricker ”hemkört”, tillkommet genom arbete i hemmet, främst kommer
            från samhällsgrupper för vilka denna verksamhet kan betecknas
            som en riskfylld hobby. Intervjuundersökningarna har under hela
            perioden 1972-1980 redovisat att en grupp om ca 10 96 av befolkningen
            konsumerar hembränt vid något tillfälle. Pressdebatten, där hembränningen
            har framförts som skäl för att inte vidta åtgärder mot alkoholen,
            har haft den effekten att allt fler uppger att de ”tror” att hembränningen
            blir vanligare, något som måste uppmärksammas både i information
            och i lagstiftning. Också beräkningarna av överkonsumtionen av
            jäst visar på att ingen väsentlig förändring skett efter 1970-talets
            början. Osäkerheten om hur privatkonsumtionen av jäst ser ut,
            andra användningsområden för jäst än hemmabak, avsaknaden av kunskap
            om hur mycket jäst som förfars osv. innebär att stora mörkertal
            inte kan undvikas vid beräkningar. Uppskatt- ningar gjorda inom
            ramen för detta mörkertal, för vilka olika tjänstemän svarat,
            har uppmärksammats av pressen som på detta sätt vilseförts och
            förmedlat felaktiga uppgifter till allmänheten. En rimlighetsbedömning
            av hembränningens omfattning skulle på dessa grunder innebära
            att man kan fastslå att hembränningen tillsammans med reningen
            av teknisk sprit motsvarar ca 5 20 av den årliga konsumtionen.
            Skälen som talar för att samhället genom lagstiftning och vidgad
            information måste arbeta för att minska denna illegala hantering
            är många:
          </p>
          <p xml:id="i-CXvmjLmLynCBzFWYgDr3k5">
            — Lagstiftningen kring alkoholen, vars huvudsyfte är att sänka
            konsumtio- nen, minskar i trovärdighet om åtgärder uteblir. —
            En stor del av allmänheten uttalade 1980 uppfattningen att hembränning
            är ett allvarligt brott som måste beivras. — Skydda alkoholmonopolet
            som möjliggör efterfrågekontroll och prisreg- lering.
          </p>
          <p xml:id="i-TYR858XqL5ReFn7cN35bGf">
            Det viktigaste skälet är dock att en icke ringa del av denna
            hantering har som syfte att sälja alkohol på den illegala marknaden
            och då i första hand till oskyddade grupper som ungdom och storkonsumenter.
            För att minska omfattningen av hembränningen är det nödvändigt
            att i ökad grad kriminalisera verksamheten. Polisen behöver för
            sin spaning när det gäller detta brott hjälp av rimliga och mot
            verksamheten svarande straffsatser.
          </p>
          <p xml:id="i-PciHaHvg2PLPoAvVkmsT22">
            Ett annat motiv för ökade hembränningsstraff är att sådana på
            samma sätt som lagstiftning gällande trafiknykterhetsbrott kommer
            att verka allmänt avskräckande. Många som i dag är hembrännare
            kan inte tänka sig att fortsätta om samhället entydigt avvisar
            verksamheten som kriminell.
          </p>
          <pb facs="riksdagen-motions-pdf/data/198182/mot_198182__1671/mot_198182__1671-003.pdf"/>
          <fw xml:id="i-7oaJSK9i14vsdtdd16Nmqs">
            Mot. 1981/82:1671 14
          </fw>
          <p xml:id="i-4UdS1uYs8BAR1UGpotAksg">
            Allt talar för att man samtidigt skall vidta åtgärder som möjliggör
            för dömda, som hellre vill identifiera sig som missbrukare, att
            begära att straffet som helhet eller till del omformas till en
            adekvat alkoholvård och då under ett självpåtaget tvång. Med anledning
            av vad som ovan anförts hemställs 1. att riksdagen hos regeringen
            begär att lagstiftningen rörande brott mot hembränning och renaturering
            av teknisk sprit ses över med syfte att skärpa brottspåföljden,
            2. att riksdagen hos regeringen begär att därvid också ägnas motsvarande
            uppmärksamhet åt den illegala försäljningen av främst renaturerad
            teknisk sprit.
          </p>
          <p xml:id="i-AbkiLrS4dzjZ6ViBVJnXfu" type="date">
            Stockholm den 26 januari 1982
          </p>
          <div xml:id="i-BKQDWw3wN2z7pqmTTWkUi6" type="signatureBlock">
            <list xml:id="i-YHkhLL3zeoKmKQ4zqN7EVk">
              <item xml:id="i-Fmxy187jRdqKcfEPwX939P" who="i-XxxhK5cXr2wqWtUSsWnphS" type="signature">
                TORSTEN BENGTSON (c)
              </item>
              <item xml:id="i-AqjWuKpA6RzgBXN9sGXzMq" who="i-9pZ6GzfD2R22bxSydJmuYz" type="signature">
                KARL ERIK ERIKSSON (fp)
              </item>
            </list>
          </div>
        </div>
      </div>
    </body>
  </text>
</TEI>
