<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00218">
  <teiHeader>
    <fileDesc>
      <titleStmt>
        <title>Politiska verktyg i klimatarbetet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politiska verktyg i klimatarbetet</title>
          <idno type="rdwebb">GY02MJ218</idno>
          <rs type="number">MJ218</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ218/text</ref>
          <ref type="dokument_url_html">http://data.riksdagen.se/dokument/GY02MJ218</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ218</ref>
          <ref type="doc">http://data.riksdagen.se/fil/30F16CAA-3F18-4938-9697-1D9D555BE2D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7vzC3taLZj3DZewuzYYd5t" type="signed"/>
        <correspContext corresp="i-7vzC3taLZj3DZewuzYYd5t">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-U4PWfxpB1tXrs957FrNLTy" type="numbering">
          <date when="2010-10-26"/>
        </correspAction>
        <correspAction xml:id="i-DpyhuZH1Fio8NP4bz178US" type="submission">
          <date when="2010-10-21"/>
        </correspAction>
        <correspAction xml:id="i-UgLULquxj3G4W8pwqKq9ay" type="transfer">
          <date when="2010-10-21"/>
        </correspAction>
        <correspAction xml:id="i-UQwVKzyr2rxGJxBFrFSYXc" type="assigned"/>
        <correspContext corresp="i-UQwVKzyr2rxGJxBFrFSYXc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PJG7fn4bwrnpVotiDpC3i1" type="motBody">
        <div xml:id="i-FP2MAMfJPcjcQUk8aXj6Bp" type="motProposal" subtype="förslag">
          <head xml:id="i-PTT9kkxgh7QukCxaJtJ7mK">
            Förslag till riksdagsbeslut
          </head>
          <list xml:id="i-S4J3FvyjCsa4oMJCawVZ1t" style="ol">
            <item xml:id="i-Memr5bipkDGbcEx55ru4Bw">
              Riksdagen tillkännager för regeringen som sin mening vad som
              anförs i motionen om behovet av en förnyelse på forsknings- och
              kunskapsutvecklingsområdet som möter behovet av att byta inriktning
              från tillväxt till insikt om vad en begränsad jord innebär.
            </item>
            <item xml:id="i-PGJxbMsFDrQhQVi7jGx5yM">
              Riksdagen tillkännager för regeringen som sin mening vad som
              anförs i motionen om Sveriges ansvar att genom internationellt
              arbete förebygga möjliga konflikter på grund av migration med
              ursprung i klimatrelaterade miljöförändringar. 1
            </item>
            <item xml:id="i-TJcVD7PmmatgZmRUdR1D1w">
              Riksdagen tillkännager för regeringen som sin mening vad som
              anförs i motionen om behovet av att styra statliga resurser för
              exempelvis forskning, utveckling, försvar och infrastruktur till
              ett mer aktivt arbete för att motverka ökningen av halten av koldioxid
              i atmosfären och förbereda samhället för de förändringar av miljön
              och de därmed sammanhängande förutsättningarna för vår försörjning
              som klimatförändringen innebär.
            </item>
            <item xml:id="i-QFoCg2D1bVoNRXQLEcgTFX">
              Riksdagen tillkännager för regeringen som sin mening vad som
              anförs i motionen om ansvaret för att statligt ägda bolags investeringar
              bidrar till att minska utsläppen av koldioxid till atmosfären
              och även används för att aktivt stödja utvecklingen av biokoltekniken.
            </item>
          </list>
          <p xml:id="i-8oScZ6EM1ysBVtHQf1ajCC">
            1 Yrkande 2 hänvisat till UU.
          </p>
        </div>
        <div xml:id="i-LAux6L9teZpHPmfY9FfoVy" type="motContent">
          <head xml:id="i-4VNxC4MfFoovvGx3GD5Hw3" type="h1">
            Bakgrund
          </head>
          <p xml:id="i-4eB9k2yk429s9WxiXAc3Lx">
            För 150 år sedan var koldioxidhalten i det globala lufthavet
            ca 282 ppmv, dvs. av en miljon liter luft utgjorde 282 liter koldioxid.
            Genom förbränning av fossila bränslen, dvs. kol, olja och fossilgas,
            samt omfattande skogsavverkningar har vi människor sedan dess
            höjt lufthavets koldioxidhalt så att den nu är 387 ppmv. Med nuvarande
            utsläpp fortsätter halten att stiga med åtminstone 2 ppmv per
            år.
          </p>
          <p xml:id="i-79QtrhsjNXRaBaGFSCBHsq">
            Denna förändring om ca 100 ppmv motsvarar den förändring i atmosfärens
            koldioxidhalt som har kunnat uppmätas i isprover från de fyra
            senaste istiderna, fast då åt andra hållet. Förenklat kan man
            alltså säga: ca 180 ppmv under istider, ca 280 ppmv under mellanistider
            och nu ca 380 ppmv under vad då? Man får gå mycket långt tillbaka
            i jordens historia för att hitta säkra bevis på en sådan nivå.
            Det är därför det är så oroande.
          </p>
          <p xml:id="i-PjSQtCW73DfMevsG1STLN9">
            Med allt högre halter av växthusgaser, av vilka koldioxiden är
            den dominerande, tilltar det vi kallar för växthuseffekt. Utstrålningen
            av energi från jorden minskar mer än instrålningen, vilket gör
            att jordens medeltemperatur långsamt stiger. Temperatur­förändringen
            sker emellertid långsammare än förändringen av växthusgaser, vilket
            innebär att den atmosfär vi redan har på jorden motsvaras av en
            betydligt högre temperatur än den nuvarande. Detta innebär att
            även om ökningen av växthusgaser totalt skulle upphöra kommer
            temperaturen att fortsätta att stiga under många år innan de systemvillkor
            infaller då avkylning och uppvärmning åter är i balans.
          </p>
          <p xml:id="i-5w27jYMXKh3AneohyGMUuR">
            Medeltemperaturen vid jordytan är nu 0,7 grader Celsius högre
            än den var under förindustriell tid eller före det att människan
            började använda fossil energi i större omfattning. Redan denna
            ganska måttliga temperaturhöjning har gett påtagliga effekter,
            t.ex. att havsytan stigit med nära åtta centimeter under perioden
            19612003, och att stora delar av Arktis som tidigare varit täckt
            av is under sommaren numera består av öppet vatten i stället.
            Den förändringen innebär att en mindre del av solinstrålningen
            under sommaren reflekteras tillbaka mot himlen och att en större
            del av energin från solen absorberas i vattnet.
          </p>
          <p xml:id="i-LZaCEzhZHVpUrwAAqyHEfR">
            Den redan utsläppta mängden växthusgaser innebär att jordens
            medeltemperatur, som redan påpekats, kommer att fortsätta öka.
            Ökningen uppskattas under detta århundrade att leda till en temperaturhöjning
            på 1,1 grader i förhållande till temperaturen under förindustriell
            tid. Det är alltså effekten av redan skedda utsläpp utan hänsyn
            tagen till eventuella tipping points eller indirekta effekter
            som exempelvis den förändrade albedoeffekten som beskrivits ovan
            när isytor blir mörka havsytor under en tid av året. Ett annat
            exempel på albedoeffekt som inte ingår i kalkylerna är alla de
            vattenkylda kärnkraftverk som håller stora havsytor isfria under
            vinterhalvåret när de egentligen skulle vara istäckta och reflektera
            solinstrålningen.
          </p>
          <p xml:id="i-QgswFjaw47f3euPycbXnJT">
            Till denna temperaturhöjning skall sedan läggas effekten av alla
            de utsläpp av växthusgaser som pågår och som kommer att pågå under
            många år trots alla ansträngningar att minska utsläppen av klimatpåverkande
            gaser.
          </p>
          <p xml:id="i-SKNRsaDzH4UQ4VfpxuAfbz">
            FN:s klimatpanel IPCC har i sina prognoser redovisat en vetenskaplig
            osäkerhet i de bedömningar den gör, som även ligger till grund
            för de olika scenarier den presenterar i sina rapporter. Löpande
            uppföljningar framförallt av havs- och landbaserade isars avsmältning
            tycks dock visa på att den verkliga utvecklingen snarast ligger
            i närheten av det minst önskvärda av de beskrivna alternativen
            i IPCC:s rapporter. Nya forskarrön antyder att även det värsta
            alternativet IPCC anger kan vara en underskattning av med vilken
            hastighet klimatförändringen i verkligheten sker.
          </p>
          <p xml:id="i-HsTNnZ8fRa23FpM2G2tKpq">
            EU har ställt upp målet att medeltemperaturhöjningen måste begränsas
            till + 2 grader Celsius. Vetenskapliga rådet för klimatfrågor
            accepterade i sin underlagsrapport till Klimatberedningen, Vetenskapligt
            underlag för klimatpolitiken (Miljövårdsberedningens rapport 2007:03),
            att EU:s tvågradersmål är en rimlig utgångspunkt för utsläppsminskande
            åtgärder, men det går inte att utesluta att även lägre temperaturökningar
            ger allvarliga effekter. Rådet framhöll samtidigt att för att
            tvågradersmålet sannolikt ska klaras, behöver koncentrationen
            [av växthusgaser i atmosfären] stabiliseras på en nivå om ca 400
            ppmv CO 2 e samt att vid en stabilisering på 450 ppmv CO 2 e är
            det en betydande risk att vi inte klarar tvågradersmålet.
          </p>
          <p xml:id="i-UCS7qufcrkBBGYBNvGork7">
            Man bör lägga märke till den reservation som Vetenskapliga rådet
            gör, nämligen att det går inte att utesluta att även lägre temperaturökningar
            [än 2 grader Celsius] ger allvarliga effekter. För denna farhåga
            finns sedan några år stöd från en växande skara vetenskapsmän.
            Man varnar: risken är stor att jorden som vi känner den inte tål
            mer än högst 350 ppmv CO 2 e i lufthavet (exempelvis i uttalande
            från Tällberg forum).
          </p>
          <p xml:id="i-CU2cxoNj6RfvEjUrWQv3s2">
            Till detta kan läggas att det möte som genomfördes i februari
            2009 med mellan en stor del av värl­dens klimatforskare i Köpenhamn
            antyder att situationen är mycket allvarligare än vi föreställde
            oss bara för ett par år sedan. Risken är stor att klimatförändringarna
            snart kommer att förstärka sig själva och därmed förvärra situationen
            ytterligare, i form av plötsliga, oförutsedda förändringar.
          </p>
          <p xml:id="i-2E24veM4WrKp7HtbjCvYKJ">
            I några remissyttranden över Klimatberedningens betänkande har
            nödvändigheten av att få ner CO 2 e-halten till högst 350 ppmv
            påpekats. Regeringen torde även utifrån andra källor vara väl
            medveten om allvaret i frågan men har i proposition 2008/09:162
            valt att bortse från detta. Regeringen borde i sitt förslag till
            riksdagen ha satt upp som mål att svensk klimatpolitik bör bidra
            till att koncentrationen av växthusgaser i atmosfären på lång
            sikt stabiliseras på en nivå om högst 350 miljondelar per volymenhet
            koldioxid­ekvivalenter (ppmv CO 2 e).
          </p>
          <p xml:id="i-PuPuEyuqa5MWawC4QtkPnF">
            Självklart innebär även en nivå på 350 ppmv CO 2 e på lång sikt
            en annan planet än den människan utvecklats på och anpassats till.
            Vilka konsekvenser det på sikt innebär för människans möjligheter
            att skapa goda livsbetingelser är naturligtvis omöjligt att ha
            en uppfattning om. Under det senaste året har smittspridning på
            ett nytt sätt blivit en av de stora frågor man diskuterar som
            konsekvens av det nya klimatet.
          </p>
          <p xml:id="i-NVT4XhtScSYHDb1HTQ6KUV">
            Den faktiska koncentrationen av den dominerande växthusgasen
            koldioxid är, som nämndes inledningsvis, för närvarande 387 ppmv
            CO 2 , och ökar dessutom, eftersom den klimatpolitik som förs
            idag inte innebär att CO 2 -halten minskar. De nuvarande åtgärderna,
            och de som diskuteras, kan i bästa fall innebära att ökningstakten
            minskar.
          </p>
          <p xml:id="i-Fq2NwC6DK2p63aD8nhrHpG">
            De förändringar som krävs är betydligt mer omfattande än de som
            världens ledare misslyckades att enas om vid mötet i Köpenhamn
            förra året. Årets möte i Cancún i Mexiko verkar inte heller bli
            den tidpunkt vid vilken världens ledare kommer att förmå sig att
            ta utmaningen från klimatförändringarna på allvar. Det är med
            andra ord hög tid att frågan om den globala klimatförändringen
            och vad vi kan göra för att minimera dess negativa effekter diskuteras
            och hanteras på ett mer ansvarsfullt sätt.
          </p>
          <head xml:id="i-PNAsb18PRVFhfXaVUWX1c3" type="h1">
            Problemförnekelse ett hinder
          </head>
          <p xml:id="i-5E356ExfPsW2Hx3jLLBVTG">
            Även om tiden är knapp så behövs det naturligtvis mer kunskaper
            men då inte enbart kunskaper av naturvetenskaplig karaktär utan
            även i stor utsträckning av social och beteendevetenskaplig karaktär.
            Även om FN:s klimatpanel IPCC i huvudsak beskriver klimatfrågan
            som en naturvetenskaplig problematik så är de politiska åtgärder
            som måste vidtas inte enbart åtgärder som styr tekniska villkor
            och fysiska frågor.
          </p>
          <p xml:id="i-PFTf6tzZXTHokZAXBEqJvD">
            Den grundläggande orsaken till det mänskliga bidraget till klimatförändringen
            har egentligen sitt ursprung i det vi beskriver som tillväxt.
            Tillväxt är emellertid ett svårt begrepp som dessutom i den västerländska
            civilisationen har fått en nästan religiös innebörd. Tillväxt
            har under lång tid betraktats som lösningen på nästan alla problem.
            Förmodligen är det på grund av brist på bättre modeller för utveckling
            som världens ledare och ledande opinionsbildare än idag, trots
            de uppenbara problem tillväxt skapar, krampaktigt håller fast
            vid tillväxt som lösningen på alla problem.
          </p>
          <p xml:id="i-K8iqEPDEQtuuUaTvpzGjUE">
            Många anser sig ha fått en djupare insikt kring att vi faktiskt
            bara har en jord att leva av när de första gången såg jorden fotograferad
            från rymden, men den insikten tycks för de flesta inte sitta särskilt
            djupt. Att jorden har gränser för hur mycket den kan leverera
            av nyttor som exempelvis ekosystemtjänster och lagrade ändliga
            råvaror för oss människor har nog väldigt få klarat av att fullt
            ut ta till sig. Någon annan förklaring till att det närmast är
            tabubelagt att tala om överbefolkning har jag svårt att se. Trots
            att Worldwatch Institute i sin årliga rapport State of the world
            tydligt beskriver hur marginalerna minskar på område efter område
            så tycks de flesta välja att blunda för fakta.
          </p>
          <p xml:id="i-U7KgzH9uaeNoEtAtFLfFpY">
            Som exempel kan bara nämnas att dricksvattenfrågan är central
            för välfärden. Många fossila vattenresurser är redan tömda, många
            grundvattenresurser är förstörda och glaciärerna som utgör vattenmagasin
            för en stor del av jordens befolkning krymper nu i alarmerande
            takt. Många insjöar krymper samtidigt som vårt behov av vatten
            av hög kvalitet hela tiden ökar. Ett annat exempel är att proteinresursen
            i våra hav och vattendrag är hotad av ett omfattande överuttag.
            Närmare 80 procent av alla bestånd av fisk är så hårt beskattade
            att de hotas av utrotning.
          </p>
          <head xml:id="i-HAtmRJ8HWXAUt3VCcWnsju" type="h1">
            Nödvändigt att våga tänka nytt
          </head>
          <p xml:id="i-LDXNSgWMPYFhtkeQR5Buqw">
            Att hantera klimatfrågan framgångsrikt kräver därför en mängd
            olika åtgärder som bland annat berör tillväxtfrågorna. För att
            förstå det så måste man verkligen inse att ekosystemen hänger
            ihop och att vi är beroende av helheten. Människan ägnar sig hela
            tiden åt suboptimering, vilket i verkligheten är ett oerhört slöseri.
          </p>
          <p xml:id="i-H19vfAa1YoY1XVWjiKWSDB">
            Vi måste på allvar våga ta i befolkningsfrågan. Familjeplaneringsprogram
            borde stå högt på agendan vid alla klimatkonferenser. Det är naivt
            att lita till att ökad kunskap och välfärd för de som idag är
            fattiga automatiskt skall leda till en lägre befolkningstillväxt
            och att den totala befolkningen därför någon gång i framtiden
            skulle plana ut på en för jorden hållbar nivå. Den senaste forskningen
            visar tvärt om att vid verkligt hög levnadsstandard tenderar födelsetalet
            att åter stiga.
          </p>
          <p xml:id="i-6VHVC75DXxt7aCEsEqdc1r">
            Hur många människor jorden kan bära beror i slutändan på hur
            stora fotavtryck var och en behagar sätta. Olika uppskattningar
            talar om en global befolkning på mellan 800 miljoner och 1 500
            miljoner människor, med en levnadsstandard av europeiskt genomsnitt
            idag, som en möjlig nivå. Den som anser sådana bedömningar som
            pessimistiska har mycket att leda i bevis för att försvara den
            nuvarande befolkningstillväxten.
          </p>
          <p xml:id="i-RWKMsmjfLiHyJ57kSBqtUi">
            När vi ser det som ett hot mot världsekonomin att konsumtionen
            sjunker så är det alltså något allvarligt fel med vår samlade
            kunskap. När ökad konsumtion på samma sätt ses som en lösning
            på världsproblemen är det lika obegripligt. En politik mot tillväxt
            i traditionell bemärkelse borde vara det världens ledare diskuterade
            i stället för en politik för ökad takt i utvinningen av allt mer
            svårtillgängliga och sinande ändliga råvaror på väg mot den slutgiltiga
            systemkollapsen.
          </p>
          <p xml:id="i-QcaGmdcSnCU4WB4eeZF2U9">
            Det finns naturligtvis inga vare sig enkla eller färdiga svar
            på hur en ny färdriktning för mänsklighetens fortsatta utveckling
            kan se ut. Människan kräver till sin natur utveckling så frågan
            är inte om vi skall sluta utvecklas eller inte utan hur vi kan
            fortsätta göra det inom de ramar som vår jord ställer. I den diskussionen
            ryms inte utveckling i form av traditionell tillväxt utan här
            krävs nya målbilder för utveckling.
          </p>
          <p xml:id="i-L1XnsGNDTRaVAtcrvHRWp3">
            För att klara det krävs till att börja med att vi vågar tänka
            annorlunda än utefter det spår som lett oss till den vägs ände
            vi närmar oss i allt snabbare takt. Riksdagen bör därför ge regeringen
            till känna att resurser för forskning och kunskapsutveckling i
            betydande utsträckning även måste styras mot områden som handlar
            om hur mänskligheten skall klara av även de sociala och beteendemässiga
            svårigheter det innebär att ställa om vårt tänkande från kortsiktig
            utplundring till verklig insikt av vad en begränsad planet innebär.
            Detta bör ges regeringen till känna.
          </p>
          <head xml:id="i-9PbyZvb6g9FzRHyLFEAkmj" type="h1">
            Tidigare behandling
          </head>
          <p xml:id="i-6pWyf1KTcnTWHekrJ8HVPy">
            Den här motionen har i snarlik tappning behandlats tidigare och
            då fått det avslag av kammaren som vi nytänkare vant oss vid.
            Även om motionens inledning och kritiken av den heliga tillväxten
            kanske gör att många drabbas av någon form av beröringsskräck
            till motionens förslag så bör hanteringen av förslagen bygga mer
            på sakliga motiv än på rädsla.
          </p>
          <p xml:id="i-4TYVrSoEUm9WQFEogvEE3J">
            Några förslag i motionen har i huvudsak ett mycket långt perspektiv
            medan andra är mer konkreta och genomförbara på kort sikt. Sveriges
            möjligheter i det globala diplomatiska umgänget är centralt för
            motionens förslag.
          </p>
          <p xml:id="i-XbVPLMN6GxZteTuBkoJjMx">
            Det är naturligtvis viktigt att världens alla länder inser att
            klimatfrågan är övergripande. Ingen kan klara sig undan de problem
            som kommer även om de flesta gör så mycket de kan för att minimera
            de negativa effekterna för egen del.
          </p>
          <head xml:id="i-Mm3NE5XZ1tupoMGb7JyRCP" type="h1">
            Klimatmigration ett möjligt konflikthot
          </head>
          <p xml:id="i-CiUuaUYgZQHNCfp3NLusYp">
            Enligt uppskattningar bland annat från Röda korset finns det
            idag ca 20 miljoner så kallade klimatmigranter, människor som
            på grund av att deras möjligheter till försörjning i hemtrakterna
            har upphört när klimatet förändrats söker nya platser för försörjning.
            Det handlar både om långsamma förändringar som torka, försaltning,
            jordflykt och ökenspridning som om de förändringar av tv-mässigt
            bevakningsintresse som oftast blir mer omtalade, som översvämningar,
            orkaner och skred.
          </p>
          <p xml:id="i-5rv71GEYQheZX8FbhatH9N">
            Klimatmigration är en snabbt växande problematik. Det är lätt
            att andra konflikter blossar upp där klimatmigrationen ökar. Strider
            om vatten och jord kan i värsta fall leda till allvarliga på gränsen
            till militära konflikter.
          </p>
          <p xml:id="i-XoRiJnv8HhK4kgzCqtxXCR">
            Nordiska rådet har på mitt förslag antagit en uppmaning till
            samtliga nordiska länder att i de internationella fora där så
            är möjligt lyfta behovet av att tidigt hitta lösningar för hur
            denna nya massomflyttning skall hanteras för att undvika onödiga
            internationella konflikter.
          </p>
          <p xml:id="i-F2QWuLq46aFLJ4KvPhTinz">
            Det framkommer ofta i debatter kring dessa frågor att det finns
            en rädsla för att en diskussion om klimatmigration skulle kunna
            innebära att andra flyktingrättsliga frågor skulle kunna försvagas.
            Det är självklart en problematik som måste hanteras och inte utgöra
            ett motiv till att blunda för frågan om klimatmigration.
          </p>
          <p xml:id="i-9jEAgW1xhZ6XYT4ACPL1q6">
            När klimatförändringen krymper marginalerna för oss människor
            blir det allt viktigare att vi lyckas undvika onödiga belastningar
            på resursbasen och på ekosystemen som till exempel krig och skövling.
            Enkelt uttryckt kan man säga att människor som migrerar måste
            få tillgång till nytt land för bosättning och livsmedelsproduktion
            som ger möjligheter till hållbart bruk. Om migration startar en
            kortsiktig skövling av marginella marker som inte tål de tryck
            migrationen innebär så blir resultatet tyvärr bara en acceleration
            av en destruktiv utveckling.
          </p>
          <p xml:id="i-8tonzngn4mMhDbzKTLm3Hv">
            För att länder som inte dränks, inte torkar bort, inte blåser
            bort och inte får sina åkrar försaltade eller på andra sätt får
            sina försörjningsmöjligheter allvarligt försämrade på grund av
            det nya klimatet skall kunna erbjuda livsutrymme åt nya innevånare
            krävs ett stort mått av internationell solidaritet och en mycket
            långsiktig planering. Hundratals miljoner människor kommer inte
            att kunna lösa sina problem inom gränserna för sina ursprungliga
            hemländer, utan migration på grund av klimatförändringar kommer
            att innebära migration över både landgränser och kontinenter.
            Vi ser redan idag tydliga spår av detta i migrationen från Afrika
            till Europa. Vi måste se detta som en möjlighet och inte som ett
            problem för att lyckas hantera frågan på ett framsynt sätt.
          </p>
          <p xml:id="i-n6f2otkQQJVEZ4sMy7xGX">
            Riksdagen bör mot bakgrund av det anförda uppdra åt regeringen
            att prioritera arbetet med att förebygga möjliga konflikter på
            grund av migration med ursprung i klimatrelaterade miljöförändringar.
          </p>
          <head xml:id="i-84Y7xpCRXMZo5s1BKvCQWv" type="h1">
            Mycket måste även göras genast
          </head>
          <p xml:id="i-QtmJE15CCoPy6FaFxgbFBP">
            För att minimera framtida problem och underlätta för Sverige
            att sträcka ut en stor hand till alla dem som drabbas är det viktigt
            att det materiella i vårt eget samhälle inriktas på att klara
            av de förändringar av miljön som ett nytt klimat innebär. Det
            handlar då om att nederbörden kommer mer oregelbundet även i vårt
            land, att torkan kan bli besvärligare under sommarhalvåret, att
            mindre av vinternederbörden kommer att falla som snö utan i ökad
            utsträckning som regn, att vindstyrkorna blir större och mycket
            därutöver som finns redovisat i Klimat- och sårbarhetsutredningens
            slutbetänkande (SOU 2007:60).
          </p>
          <p xml:id="i-VWNnuB6fjRf9fNXTGdNGhy">
            Om alla förslag som behöver bearbetas skulle omnämnas i motionen
            skulle den troligen bli omöjlig att hantera. För att inte hamna
            i den situationen blir det nu en mycket kortfattad avslutande
            argumentation för de två återstående förslagen till beslut i motionen.
          </p>
          <p xml:id="i-GUDVzcNU9UzLsx2A1ZHhut">
            Regeringen har det yttersta ansvaret för ett mycket stort antal
            verksamheter i vårt land. Regeringen har även möjligheter att
            styra inriktningen i många fristående verksamheter, möjlighet
            att påverka inriktningen av forskning på våra universitet, möjlighet
            att ändra villkor för myndigheter, företag och enskilda. Genom
            ägardirektiv styr man även ett stort antal viktiga företag.
          </p>
          <p xml:id="i-NqMHpJTgQyXJSda6UYq7M">
            Staten bör föregå med gott exempel och i alla de situationer
            där det finns möjlighet att direkt och indirekt påverka kräva
            att de verksamheter man har inflytande över prioriterar arbetet
            med att minska klimatpåverkan och arbetar med förebyggande anpassning
            som en del i sitt utvecklingsarbete.
          </p>
          <p xml:id="i-QJHciWU3WZB6ocqLVM8SSk">
            Detta måste gälla alla verksamheter från forskningen och utbildningen
            till Försvarsmaktens sätt att arbeta och prioriteringen av investeringar
            i infrastruktur. Detta bör riksdagen ge regeringen till känna.
          </p>
          <p xml:id="i-AcTgVUEYw6KcG4untCPCq7">
            Detta bör särskilt gälla de bolag där staten har ett majoritetsägande.
            Det bör exempelvis innebära att inte en enda krona av Vattenfalls
            investeringar kan användas för inköp av redan existerande ålderdomlig
            energiteknik. Varje krona bör investeras i ny långsiktigt hållbar
            energiteknik även om det kortsiktigt inte är företagsekonomiskt
            lönsamt. Posten borde omedelbart sluta använda fossilberoende
            fordon och de statliga fastighetsbolagen Akademiska hus, Vasakronan
            och Vasallen borde snarast investera för att bli nettoleverantörer
            av elektricitet och värme ut på el- och fjärrvärmenäten i sin
            omgivning.
          </p>
          <p xml:id="i-8vmQQdTrZKHmUBWfD33Rug">
            För att särskilt understryka betydelsen av ett aktivt statligt
            agerande i de berörda bolagen bör riksdagen med en särskild formulering
            betona regeringens ansvar för att helägda bolag inte tillåts agera
            i strid med de överordnade mål riksdagen satt upp för klimatarbetet.
          </p>
          <p xml:id="i-NYyU92iCd9XwRm4GZtFT15">
            Det borde även ingå i alla statliga aktörers uppgift att stödja
            den övergång till biokol genom att underlätta eller medverka som
            beskrivs i en annan motion.
          </p>
        </div>
        <div xml:id="i-JnEwtZgNVaHyifjY4r9miw" type="motSignatures">
          <list xml:id="i-Vkngn6T6GXZqoKtv6ieQLw">
            <item xml:id="i-DG8HN6mZyNuieKtGZvFSeo" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
