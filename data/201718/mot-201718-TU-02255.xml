<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02255">
  <teiHeader>
    <fileDesc>
      <titleStmt>
        <title>Den moderna Stockholmsregionen</title>
        <author corresp="i-5iLkMds96DbsdoQ1H5obCT">av Sofia Arkelsten m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2255 av Sofia Arkelsten m.fl. (M)</title>
          <idno type="rdwebb">H5022255</idno>
          <rs type="number">2255</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022255/text</ref>
          <ref type="dokument_url_html">http://data.riksdagen.se/dokument/H5022255</ref>
          <ref type="dokumentstatus_url_xml">http://data.riksdagen.se/dokumentstatus/H5022255</ref>
          <ref type="docx">http://data.riksdagen.se/fil/42977A7C-ADF3-4CD9-9726-473E4CD94500</ref>
          <ref type="pdf">http://data.riksdagen.se/fil/77A4C83F-0DD2-4544-BC73-9DFFCF455B06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-pxoYe2yJTd56QvbXJ8RGr</idno>
            <name>Amir Adan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RgiFneJos5UFYxcw7xkPxz</idno>
            <name>Erik Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UhTnumEMH9PFLmCNwxiV4q</idno>
            <name>Helena Bonnier</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UN2yUiBdgSDPJiqaTizjtf</idno>
            <name>Dag Klackenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FEncdGBZEMECsnh9xm45AG" type="signed"/>
        <correspContext corresp="i-FEncdGBZEMECsnh9xm45AG">
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-pxoYe2yJTd56QvbXJ8RGr"/>
          <note type="signatory" corresp="i-RgiFneJos5UFYxcw7xkPxz"/>
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-UhTnumEMH9PFLmCNwxiV4q"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-8D1Xb5xvLE2YRWLnmb9hGW"/>
          <note type="signatory" corresp="i-UN2yUiBdgSDPJiqaTizjtf"/>
          <note type="signatory" corresp="i-KGa34znP4SNkFTbwiVao8N"/>
          <note type="signatory" corresp="i-5kLPqJYKuXdEi7mU2QqyGZ"/>
        </correspContext>
        <correspAction xml:id="i-NVrRE6RY4naajcCKapQwzi" type="submitted">
          <date when="2017-10-04"/>
          <time when="10:07:03"/>
        </correspAction>
        <correspAction xml:id="i-3Xfa2ti6qmndWvnfQjVuGe" type="reviewed">
          <date when="2017-10-04"/>
          <time when="11:05:31"/>
        </correspAction>
        <correspAction xml:id="i-TGtXKd1aMMt98mWB56wHrP" type="referred">
          <date when="2017-10-13"/>
        </correspAction>
        <correspAction xml:id="i-WGepdLa6mSTZCUDfxNsDrk" type="assigned">
          <date when="2019-01-29"/>
          <time when="10:35:43"/>
        </correspAction>
        <correspContext corresp="i-WGepdLa6mSTZCUDfxNsDrk">
          <ref type="assignedTo">Trafikutskottet</ref>
        </correspContext>
        <correspAction xml:id="i-8jEtEMonRmqn1aeNsiEUiE" type="behandlas_i"/>
        <correspContext corresp="i-8jEtEMonRmqn1aeNsiEUiE">
          <ref type="uppgift">2017/18:CU15</ref>
          <ref type="ref_dok_id">H501CU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU15</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WLGeTDFpbejQrC9uFXJ2hR" type="behandlas_i"/>
        <correspContext corresp="i-WLGeTDFpbejQrC9uFXJ2hR">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DF2iPsh9L47iiaVdjy6pPp" type="behandlas_i"/>
        <correspContext corresp="i-DF2iPsh9L47iiaVdjy6pPp">
          <ref type="uppgift">2017/18:CU16</ref>
          <ref type="ref_dok_id">H501CU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N8Q41FdCJjTBg7tEh55ReF" type="behandlas_i"/>
        <correspContext corresp="i-N8Q41FdCJjTBg7tEh55ReF">
          <ref type="uppgift">2017/18:JuU32</ref>
          <ref type="ref_dok_id">H501JuU32</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU32</ref>
          <ref type="ref_dok_titel">Det straffrättsliga skyddet mot människohandel och människoexploatering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VJ7yKRNQRN2qsjhDaSNWZt" type="behandlas_i"/>
        <correspContext corresp="i-VJ7yKRNQRN2qsjhDaSNWZt">
          <ref type="uppgift">2017/18:TU15</ref>
          <ref type="ref_dok_id">H501TU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU15</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AYwyDr24bUs2TBxmipY1dL" type="behandlas_i"/>
        <correspContext corresp="i-AYwyDr24bUs2TBxmipY1dL">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4kULA9ATq7ojcprUwgh677" type="behandlas_i"/>
        <correspContext corresp="i-4kULA9ATq7ojcprUwgh677">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2255 av Sofia Arkelsten m.fl. (M)
          Den moderna Stockholmsregionen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-ZLTrhFVHKvvwJJfQjWqzz">
            Förslag till riksdagsbeslut
          </head>
          <list style="ol">
            <item xml:id="i-8MQFejCZnotKpAa1tFzM6J">
              Riksdagen ställer sig bakom det som anförs i motionen om prioriteringarna
              av Stockholmsregionen, Sveriges tillväxtmotor, och tillkännager
              detta för regeringen.
            </item>
            <item xml:id="i-9N2BiPHmQZXYaZ168Gzs2V">
              Riksdagen ställer sig bakom det som anförs i motionen om att
              säkerställa goda förbindelser för Stockholmsregionen och tillkännager
              detta för regeringen.
            </item>
            <item xml:id="i-9FKYELAHvh9RwHZvMzwMNt">
              Riksdagen ställer sig bakom det som anförs i motionen om att
              bostadsnyttan i Stockholm måste väga tyngre vid prioritering och
              utformning av framtida trafikinvesteringar och tillkännager detta
              för regeringen.
            </item>
            <item xml:id="i-2H8hGjHrCX3mAqEaLJqm9u">
              Riksdagen ställer sig bakom det som anförs i motionen om att
              mer mobilitet bör byggas in i trafiksystemet som helhet och tillkännager
              detta för regeringen.
            </item>
            <item xml:id="i-DAeRgeuAg4Aqshg6Q3e6fN">
              Riksdagen ställer sig bakom det som anförs i motionen om att
              stat och regering bör prioritera investeringar i Stockholm och
              tillkännager detta för regeringen.
            </item>
            <item xml:id="i-43fe6PB4JcmmJZLb659vTY">
              Riksdagen ställer sig bakom det som anförs i motionen om självkörande
              bilar, digitalisering och stadsplanering och tillkännager detta
              för regeringen.
            </item>
            <item xml:id="i-LCfRFkiCYFw91yC54ijUDJ">
              Riksdagen ställer sig bakom det som anförs i motionen om möjlighet
              att införa lokala tiggeriförbud, liksom möjlighet att förbjuda
              tiggeri i kollektivtrafiken och tillkännager detta för regeringen.
            </item>
            <item xml:id="i-KxhRd1PnMWUfCWUTqvy8uU">
              Riksdagen ställer sig bakom det som anförs i motionen om bostadsbristen
              och byggandet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DJaqM7f4qmLiYoM2TYVqTr" type="h1">
            Motivering
          </head>
          <p xml:id="i-fyHa7uYBrDmQBwooaFmyn">
            Denna motion baseras på propositioner som antagits av moderata
            förbundsstämmorna i Stockholms län och Stockholms stad.
          </p>
          <p xml:id="i-9eQpS9fDkUDJNjfkxiUswA">
            Överallt i världen söker sig människor till ett rikare, friare
            och bättre liv i städerna. För första gången i historien bor det
            sedan några år fler människor i städer än utanför. I Sverige bor
            snart halva befolkningen i de fyra största storstadsregionerna.
            Stockholms län ökar stadigt sin andel av befolkningen med befolkningstillväxt
            i snart sagt varje del av länet. Stockholms stad har slagit sitt
            tidigare befolkningsrekord och rör sig snabbt mot att vara en
            mycket större stad än vad vi någonsin varit vana vid. Det handlar
            om framtidstro. Till vår region flyttar människor från andra delar
            av Sverige och världen, samtidigt som vi får allt fler barn som
            växer upp till morgondagens stockholmare.
          </p>
          <p xml:id="i-PaZaMQa1WtwVmBZnMUMVp7">
            Redan i dag har Stockholms län drygt 2,2 miljoner invånare, varav
            över 900 000 bor i Stockholms stad. Länet växer också med uppemot
            40 000 invånare varje år. Redan 2020 innebär det att vi kommer
            att vara 2,5 miljoner invånare i länet, varav 1 miljon enbart
            i Stockholms stad.
          </p>
          <p xml:id="i-T7nLNFpJwRzu6zqAwNAr2a">
            Stockholm är en stor stad och i allt fler sammanhang dessutom
            en storstad även med internationella mått mätt. Vi ser positivt
            på att fler vill flytta hit. En växande och attraktiv region är
            en förutsättning för utveckling, tillväxt och förmågan att skapa
            allt bättre förutsättningar för invånarna.
          </p>
          <p xml:id="i-QSUAMJ88GJq9cg2p2TZiTX">
            Stockholmsregionen står stark i frågor som rör tillväxt, konkurrenskraft,
            innovationer och skapande. Detta är viktigt att bejaka i det framtida
            tillväxtarbetet. Med den snabba tillväxten och utvecklingen i
            regionen följer dynamik och utvecklingskraft. I kombination med
            att Stockholmsregionen har lyckats utveckla en egen identitet
            som storstadsregion har detta lagt grund för många styrkor och
            förtjänster – som ledande stad för bland annat livskvalitet, finansiella
            tjänster och ICT. Regionens näringsliv är innovativt och i hög
            grad orienterat mot globala exportmarknader med stark tillväxt.
          </p>
          <p xml:id="i-5iFb7ioAV9JhrxU4Np9ZwA">
            Många frågor som rör konkurrenskraften i en global värld handlar
            om att skapa bra och goda kommunikationer och förbindelser med
            omvärlden. Det är centralt att utveckla flyget till och från Stockholmsregionen,
            att utveckla handel- och godsförutsättningarna genom goda möjligheter
            för sjöfarten samt den interregionala tågtrafiken på ett sådant
            sätt att det stärker bostads- och arbetsmarknadens funktionssätt.
          </p>
          <p xml:id="i-QQ1QqCPQt8x5MCcfH2whZ9">
            Den snabba befolkningsökningen skapar också utmaningar. Trängseln
            frestar på i trafiken och ökar risken för förseningar och störningar.
            De samhällsekonomiska kostnaderna för förseningarna i Stockholm
            uppgår till mångmiljardbelopp varje år. Trängseln i trafiken ger
            upphov till hälsofarliga utsläpp. Situationen förvärras av att
            stora delar av infrastrukturen är både underdimensionerad, nyttjas
            fel samt lider av stora brister avseende drift och underhåll.
            Det är uppenbart att Stockholm behöver både förbifarten och en
            sammankopplad ringled.
          </p>
          <p xml:id="i-MFC173g5aM2ZVxPGbvosHN">
            Kollektivtrafiken bör prioriteras för att trygga Stockholmsregionens
            fortsatta utveckling. Kollektivtrafiken förväntas fungera och
            hjälpa till att lösa livspusslet så att människors vardag går
            ihop. Det handlar om att frigöra människors kapacitet och produktivitet
            och bereda fler möjligheter för tillväxt.
          </p>
          <p xml:id="i-FhTjw9YELPGgCQEKtRrFT6">
            Ambitionen att växa som stad skapar också konflikter och problem
            som måste lösas. Det är en utmaning att kombinera nya arkitektoniska
            kvaliteter och uttryck med befintlig bebyggelse, bestämma var
            och hur det är bäst att bygga och ibland står arkitektoniska värden
            i konflikt med ambitionen att bostäderna ska byggas till ett överkomligt
            pris.
          </p>
          <p xml:id="i-F4F4jNya95557eLQd4PHkh">
            Bostadsbristen hämmar tillväxten. WSP har uppmätt kostnaden som
            följer av att utbud och efterfrågan så tydligt går i otakt på
            bostadsmarknaden till ett produktionsbortfall motsvarande 660
            miljarder kronor under åren 2010–2030. Hälften av företagen uppger
            att de redan nu har svårt att rekrytera på grund av bostadsbristen.
          </p>
          <p xml:id="i-TkBhnR7F4ADaAiiYK9XdRi">
            Många människor som söker sig till Stockholm föredrar att bo
            i stadsmiljö, gärna i stenstadens kvartersmiljö men också med
            närhet till natur och vatten.
          </p>
          <head xml:id="i-7qYRNZAqRTDckVo53McXJD" type="h2">
            Kraftsamla nödvändiga investeringar för en växande region
          </head>
          <p xml:id="i-69FWBMsMNkfFYmEX1Ukg9h">
            Sverige och Stockholmsregionen behöver kraftsamla för att bygga
            nytt för att möta dagens och morgondagens krav på en snabbt växande
            region. Här finns tre centrala satsningar i närtid.
          </p>
          <p xml:id="i-GZTYpwas1jhQCvppT4V8wN">
            ─ Citybanan som på sikt förbättrar för pendeltågstrafiken i både
            länet och hela landet.
          </p>
          <p xml:id="i-Bz3x6QmxhL9UFKNXAetzQU">
            ─ Bygget av Förbifart Stockholm.
          </p>
          <p xml:id="i-S373o1FBgak93AmBobYYJ3">
            ─ Utbyggnaden av tunnelbanan.
          </p>
          <head xml:id="i-5yprDNhhLqMCoWztYGumar" type="h1">
            Även Östlig förbindelse och Tvärförbindelse Södertörn bör nämnas
            i sammanhanget.
          </head>
          <p xml:id="i-pGpwL3YYU3HwFNiN75wcu">
            De är alla större satsningar som bygger på samarbete, samverkan
            och som skapar tydliga värden för människor. Tillväxt och utveckling
            bör även framöver prioriteras.
          </p>
          <p xml:id="i-LAFUtXkV9nRa5BFwYa43BR">
            Stockholm och Uppsala har under lång tid vuxit samman och i dag
            är arbetspendling vanligt förekommande mellan städerna. Men arbetspendlingen
            måste förbättras för en ännu bättre fungerande arbetsmarknadsregion.
            Stockholms Handelskammare har presenterat ett förslag; två nya
            spår mellan Skavstaby (söder om Märsta) och Uppsala. På det sättet
            skulle hela sträckan mellan Stockholm och Uppsala få fyrspår,
            där snabbgående tåg går på det ena spårparet och de långsammare
            pendeltågen på det andra. Detta mer än fördubblar kapaciteten,
            och skulle möjliggöra för byggnation av 100 000 nya bostäder.
          </p>
          <p xml:id="i-VzkEnXRtPDjLMFyN3XbwTd">
            Vi behöver också bygga ut Arlanda för framtiden, utreda en utbyggnad
            av Skavsta och den långsiktiga funktionen för Bromma. Flyget kommer
            framåt spela en viktig roll för människor och näringsliv i vår
            region.
          </p>
          <p xml:id="i-DtVQvFKWh9ooE2BqJpJPZE">
            Endast genom att säkerställa goda förbindelser kan Stockholmsregionen
            fortsätta växa och bidra med tillväxt till hela Sverige.
          </p>
          <head xml:id="i-BuQ6gyTkZ9JBH6Ji1JrbBg" type="h2">
            Kollektivtrafiken har central betydelse för en växande region
          </head>
          <p xml:id="i-6qTx4rMcpDp2AF3x7XsKTt">
            Stockholmsöverenskommelsen om utbyggd tunnelbana är en bra investering.
            Den lade grunden, inte bara för utbyggd tunnelbana, utan också
            för en samling i genomförandet mellan staten, landstinget och
            berörda kommuner. Med detta samplaneras som ovan nämnt bygget
            av 78 000 nya bostäder med tunnelbaneutbyggnaden, därtill säkerställs
            att en del av de värden som den nya infrastrukturen skapar också
            går tillbaka och hjälper till att finansiera den. I vår omvärld
            finns goda erfarenheter av ökad samverkan mellan kollektivtrafik,
            bostadsbyggande och arbetsplatser, där samhällsekonomiska nyttor
            och värden bättre kan skapas, vilket bidrar till fler infrastrukturinvesteringar
            och ökat byggande. Detta har betydelse i en växande storstadsregion
            där bostadsbristen ständigt gör sig påmind.
          </p>
          <p xml:id="i-TvK58xJexuiVyuEosHVvC3">
            Stockholmsöverenskommelsen 2013 visar också hur viktigt det är
            att koppla produktionen av nya bostäder till en utveckling av
            kollektivtrafiken. Dessa två delar behöver följa varandra tidsmässigt,
            vilket blir onödigt svårt när huvudmannaskapet för bostadsförsörjningen
            och kollektivtrafiken delas av kommun och landsting. Det vore
            rimligt att utreda förutsättningar och möjligheter att skapa ett
            kommunförbund som ansvarar för kollektivtrafikutbyggnaden och
            bostäder kopplat till densamma. Många kommuner är stora markägare,
            och har således helt andra ekonomiska förutsättningar för utbyggnad
            av kollektivtrafik än vad landstinget har, då denna kan kopplas
            till markförsäljningar för bostadsproduktion.
          </p>
          <p xml:id="i-X9yNhbgG3V8ndE3UhUakum">
            Sverigeförhandlingen har också gett satsningar på Roslagsbanan,
            tunnelbanan och spårväg Syd.
          </p>
          <p xml:id="i-JYGkQ2HthsiKHg2DaEisAP">
            Ökad samverkan mellan kollektivtrafik, bostadsbyggande och arbetsplatser
            gör att samhällsekonomiska nyttor och värden bättre kan skapas,
            vilket bidrar till fler infrastrukturinvesteringar och ökat byggande.
            Bostäder behöver i större utsträckning byggas i anslutning till
            befintlig infrastruktur och kollektivtrafik, för att få fler bostäder
            utifrån de investerade värden och den potentiella bostadsnytta
            som redan finns men som i dag inte nyttjas fullt ut. Bostadsnyttan
            måste väga tyngre vid prioritering och utformning av framtida
            trafikinvesteringar.
          </p>
          <head xml:id="i-HbCBfmS4Xg3EmQSK8fRDJw" type="h2">
            Alla trafikslag ska användas där de gör mest nytta
          </head>
          <p xml:id="i-Jf5wL45x9Gz7Sihf2mckZi">
            Moderaterna ska verka för att alla trafikslag används där de
            gör mest nytta. Mer mobilitet bör byggas in i trafiksystemet som
            helhet.
          </p>
          <p xml:id="i-VdkwvfnnAUzRrom7sqqVhZ">
            När andelen cyklister ökar ställs andra krav på infrastrukturen.
            Det ställer också krav på hur vi beter oss mot varandra i trafiken.
            Cykelinfrastrukturen ska vara sammanhållen över kommungränserna
            och vara säkert avskild från andra trafikslag. Med snabbcykelvägar
            kan fler pendla till jobbet. Det behövs också bättre koppling
            mellan cykel- och kollektivtrafiken och trygga infartsparkeringar
            för cyklar.
          </p>
          <p xml:id="i-W6c4fufcZCT3o39888Mrxo">
            Utvecklad och fördjupad statistik över antalet gångtrafikanter
            är direkt nödvändigt för att kunna prioritera gatuutrymmet rätt.
          </p>
          <p xml:id="i-GnXTYi6yx3WqGAGErKB1Fx">
            Bilen behövs men den passar dock många gånger bättre i ringleder
            än mitt inne i staden. Därför behövs det fler infartsparkeringar
            vid stora kollektivtrafiknoder och en komplett ringled runt Stockholm.
            Det skulle minska luftföroreningarna i stadskärnan samtidigt som
            köerna och pendlingstiderna skulle kortas.
          </p>
          <head xml:id="i-Xfy3HNF7PF2oFJyMPYWizJ" type="h2">
            Vårda befintligt transportsystem för framtiden
          </head>
          <p xml:id="i-MvL1ooNBSLUNap1XjY6VDm">
            Regionen behöver vägar som håller, spår som bär och en kollektivtrafik
            som är hel, ren, trygg och punktlig. Inte bara bygga ut och bygga
            nytt, utan också ha ekonomi att vårda och utveckla befintlig infrastruktur.
            Vi måste klara av att ta hand om det vi har genom att långsiktigt
            klara av att bära drift och underhåll.
          </p>
          <p xml:id="i-4X67jdhXipW3bSUz79Me8T">
            Därtill kan Stockholmsregionen kräva av stat och regering, oavsett
            politisk hemvist, prioriterar investeringar i Stockholm, landets
            tillväxtmotor.
          </p>
          <head xml:id="i-ExEowKRgcXg2GSGu7ud1gW" type="h2">
            Självkörande bilar, digitalisering och stadsplanering
          </head>
          <p xml:id="i-Vugcryh8cszVG7vZo7BSbb">
            Digitaliseringen kommer ytterligare att påverka människors resandemönster.
            Behovet av att äga en egen bil minskar när en självkörande bil
            finns bara ett knapptryck bort. Behovet av parkeringsplatser kommer
            att se väldigt annorlunda ut. Idag äger nästan varannan stockholmare
            en egen bil som står still 97 procent av tiden. En bil som delas
            med andra, via en bilpool, kan ersätta upp till 15 bilar.
          </p>
          <p xml:id="i-AHK8EYQvk3vgP1TciaFNMj">
            Tekniken för självkörande bilar finns idag, men lagstiftningen
            släpar efter. En statlig utredare har föreslagit möjligheter till
            fler testverksamheter, men regeringen agerar inte för att göra
            det möjligt. Självklart ska Stockholm ligga i framkant för att
            testa ny teknik och anpassa vår infrastruktur för morgondagens
            bilism.
          </p>
          <p xml:id="i-TDgqjsWVqpWbWChAa4Der1">
            Grunden till mycket av vår infrastruktur är vägar. Många är fortfarande
            helt beroende av bilen för att kunna arbeta och gå i skolan. Stockholmarna
            har inte övergett bilen, men väljer att använda den på andra sätt
            än tidigare. Det påverkar framtida trafik- och stadsplanering.
            Det är inte längre pendling till jobbet som är bilens stora funktion
            för många, utan ett verktyg för en aktiv fritid. Bilen är därmed
            även den moderna storstadsmänniskans frihetsredskap. I takt med
            att antalet elbilar växer finns all anledning att fundera kring
            en del av den nuvarande politiken. Skatter och avgifter bör syfta
            till att minska miljöpåverkan, inte att bestraffa bilar.
          </p>
          <p xml:id="i-KqaeNFBXy95twHANcFxWsY">
            Moderaterna är den starkaste rösten för frihet och enskilt ägande.
            Det är dålig politik att genom olika regleringar försöka centralplanera
            utvecklingen. När – och beroende på hur – delningsekonomin och
            digitaliseringen får fullt genomslag inom transportsektorn förändras
            också den lokala trafik- och miljöpolitiken för alltid.
          </p>
          <p xml:id="i-EF6p79QtYVDH8SBorUsmDX">
            Moderaterna driver på för ett Stockholm som bejakar framtidens
            bilism. Det inkluderar att bygga ut laddinfrastruktur för elbilar,
            att anpassa nya bostadsområden och stadsdelar för självkörande
            fordon och att uppmuntra bildelande. Mycket av detta kan göras
            på kommunal och regional nivå men staten har även ett ansvar.
            Regeringen måste exempelvis ta fram en juridisk definition av
            bilpool för att kommuner ska kunna reservera gatumark för just
            bilpooler.
          </p>
          <head xml:id="i-4C3mSPexHk3F6aKRRmvA87" type="h2">
            Säkra trygghet och tillit i kollektivtrafiken
          </head>
          <p xml:id="i-4aYesT2gKdjCoxeUT6mQyB">
            Det är centralt att i största möjliga utsträckning förebygga
            klotter, nedskräpning och andra källor till otrygghet i kollektivtrafiken.
            Kommuner bör ha möjlighet att införa lokala tiggeriförbud, liksom
            att kunna förbjuda tiggeri i kollektivtrafiken.
          </p>
          <head xml:id="i-JrjdzEEERyUoSyJymgLdBe" type="h2">
            Bostadsbristen och byggandet
          </head>
          <p xml:id="i-4BtZL4MdC5LcSyvpCZDx1C">
            En central framtidsfråga är byggandet. Vi hänvisar här till den
            moderata partimotionen som levererar skarpa förslag för en bättre
            bostadspolitik.
          </p>
          <p xml:id="i-GmGqqFndt12kSTxHqxXGLf">
            För att möta framtidens utmaningar i Stockholmsområdet måste
            den sammanlagda regelbördan för byggandet minska, samtidigt ska
            kultur och miljö ha ett gott skydd. Reformer krävs vad gäller
            hyresmarknaden och flyttskatten. Reglerna för bosparandet kan
            förbättras. Hårda amorteringskrav och sänkning av ränteavdrag
            försvårar ytterligare för många att köpa en bostad. Tillåt att
            hyresrätter och bostadsrätter ombildas till ägarlägenheter inom
            det befintliga beståndet. Det ger också möjligheter för människor
            som vill äga sitt boende att göra bostadskarriär utan att tvinga
            flytta från sitt bostadsområde. Tillåt skattefri uthyrning av
            upp till halva bostaden.
          </p>
          <p xml:id="i-XyHorLNM5xQPDBRNfTpoxR">
            Utöver de regler som gäller i övriga landet har Stockholm en
            särlagstiftning om nationalstadsparken som försvårar bebyggelse
            i centrala delar av Stockholm. Med en huvudstad byggd på öar och
            en hel skärgård i länet kan exempelvis omfattningen och syftet
            med den exakta utformningen av strandskyddet ses över. Svensk
            bygg- och bostadsnorm utgår från standarder som gäller lika för
            alla, utan hänsyn till olika behov.
          </p>
          <p xml:id="i-4vvdbt84DFFc4oSQJcofC1">
            Sverige har en stor åldrande befolkning med andra krav på sina
            bostäder än tidigare generationer. Det kommer att behövas en mångfald
            av boenden anpassade för äldre, både på den vanliga bostadsmarknaden
            och i form av olika senior- och äldreboenden. Kvarboende i hemmet
            får inte bli ett tvång på grund av brist på vård- och omsorgsboenden.
            Många äldre lever idag i en stor ensamhet som inte är självvald.
            Det är en situation som måste brytas. I detta arbete är ett utvecklande
            av olika former av gemensamhetsboenden och möteslokaler viktigt.
          </p>
          <p xml:id="i-RcCqJoXY6hQ2WmBs4GGceg">
            Människor måste själva i större utsträckning få välja när det
            är dags att lämna det egna hemmet och flytta till ett äldreanpassat
            boende. Många aktörer bygger olika former av boenden, det ger
            valfrihet för äldre. Det är viktigt att kommunerna, inom ramen
            för sina bostadsbyggnadsprogram, medverkar till att det även byggs
            äldreboenden.
          </p>
          <p xml:id="i-RRFwnEuDeBU4wxgscjxp8h">
            De senaste årens flyktinginvandring har också skapat helt nya
            utmaningar för bostadsmarknaden. Reformer är nödvändiga för att
            kommunerna snabbt skall kunna få fram bostäder åt alla nyanlända.
          </p>
        </div>
        <div type="motSignatures">
          <list>
            <item xml:id="i-EyMr2RfT997HbTHFYNUkKY">
              Sofia Arkelsten (M)
            </item>
            <item xml:id="i-TFjH5eNjxKfEutXKRUdWao">
              Anti Avsan (M)
            </item>
            <item xml:id="i-8yZyJDDT8hnDxCLVnDwFz8">
              Amir Adan (M)
            </item>
            <item xml:id="i-DCceMfcFfkHEKRiGvdtKj7">
              Erik Andersson (M)
            </item>
            <item xml:id="i-NQmUDaMusoqjT7nj3d3a3p">
              Beatrice Ask (M)
            </item>
            <item xml:id="i-So9Kudh5snzyrBgwnmUAAj">
              Helena Bonnier (M)
            </item>
            <item xml:id="i-57tb1LpmgaA6cvk2Bp99X3">
              Margareta Cederfelt (M)
            </item>
            <item xml:id="i-UbxD18X4rVnzzoz9rgEcJj">
              Karin Enström (M)
            </item>
            <item xml:id="i-LfDFaPjGfH8wbZRAz8SeEJ">
              Johan Forssell (M)
            </item>
            <item xml:id="i-P1WaRz1KEZhDZSanG2xZrs">
              Isabella Hökmark (M)
            </item>
            <item xml:id="i-3vJnupMMrE1jMzfdEKMKev">
              Dag Klackenberg (M)
            </item>
            <item xml:id="i-V6oPLAcaRBdYgYrNPxLGhs">
              Erik Ottoson (M)
            </item>
            <item xml:id="i-VmZoaBBFkdfbw8ts7Z2vyj">
              Maria Stockhaus (M)
            </item>
          </list>
        </div>
      </div>
    </body>
  </text>
</TEI>
