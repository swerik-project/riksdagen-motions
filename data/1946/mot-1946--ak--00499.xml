<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__499/mot_1946__ak__499-001.pdf"/>
      <div type="motHeader" xml:id="i-NSB3FSwVAQJZ2XQXFfeMfL">
        <div type="motTitle" xml:id="i-EAQoRs7VQ9wSGj3M98aDrK"/>
        <div type="motSubmissionInfo" xml:id="i-SVrMvfM1WgoarbDmfhDrLr"/>
      </div>
      <div type="motBody" xml:id="i-CvD7RE9M5YfBQnwe8CxNog">
        <div xml:id="i-E4XoDWsfwPhwDGQGY1SKYQ">
          <p xml:id="i-QtUiRmFaVTjc2orruzKfiz">
            2 Motioner i Andra kammaren, nr 499.
          </p>
          <p xml:id="i-AhKGq3xkpudoLFiteHW27h">
            Nr 499.
          </p>
          <p xml:id="i-H1sQq4ywAM4K8B3HxWXw2b">
            Av herrar Ståhl och Svensson i Ljungskile i anledning av Kungl.
            Maj:ts proposition, nr 236, med förslag till lag rörande ny indelning
            av riket i borgerliga kommuner m. m.
          </p>
          <p xml:id="i-Bnvw7xEZDU4pYa2x3hR3gp">
            Kungl. Maj:ts proposition nr 236 till årets riksdag innebär sannolikt
            ett av de starkaste ingrepp i vårt folks kommunala självstyrelse,
            som någon- sin ägt rum. Sedan detta förslag blivit lag, skola
            uråldriga kommuner kunna för all framtid utplånas utan egen medbestämmanderätt.
            Det är självklart, att representanter för dessa kommuner måste
            ställa sig ytterst tvekande till detta radikala ingrepp, och att
            syftet är en förstärkning av de efter reformens genomförande återstående
            primärkommunerna kan icke förhindra denna betänksamhet. Det framstår
            på goda grunder såsom en elementär yttring av vår gamla kommunala
            självstyrelse, att kommu- nerna själva erhålla någon grad av medinflytande
            vid sin egen utplåning. Helst hade man därför i den föreslagna
            lagen önskat ett stadgande, att förutsättningen för ändrad kommunindelning
            vore vederbörande kommu- ners eget samtycke. Av olika skäl, som
            här icke behöva utförligt diskuteras, torde dock kommunindelningen
            icke kunna göras beroende av ett sådant generellt stadgande. Sannolikt
            skulle i sådant fall i vissa landsdelar utvecklingen helt och
            hållet låsas fast, en utveckling, som med nya tiders ökade krav
            på primärkommunernas bärkraft, i många fall måste sägas vara både
            ofrånkomlig och sund. Med större eftertryck kan däremot hävdas,
            att den storleksgräns, vid vil- ken Konungen efter förslag av
            länsstyrelsen skall kunna sammanslå kom- muner, i det föreliggande
            lagförslaget är alltför schematiskt uppdragen. Visserligen understryker
            departementschefen på flera ställen i föreliggande proposition,
            att de bestämmande myndigheterna inte böra gå fram med linjal.
            Det heter t. ex. på sidan 62: »Såsom jag redan framhållit anser
            jag en schablonmässig lösning av frågan om kommunernas storlek
            ute- sluten». Och vidare: »Det kan därför icke komma i fräga,
            att kommunin- delningen skulle bindas vid vissa fixerade tal för
            folkmängd och skatte- underlag». Detta å ena sidan. Å den andra
            hävdas med styrka vissa myc- ket bestämda riktlinjer för sammanslagningarna.
            Sålunda säges, att en lägre minimisiffra än ett invånarantal av
            2 000 icke är tillrådligt. »Be- stämmes gränsen till 2 000 invånare,
            bör den så gott som undantagslöst upprätthållas». Ett underskridande
            av denna gränsdragning »bör medgivas endast beträffande ökommuner
            samt kommuner med jämförliga kommu- nikationssvårigheter». Dessa
            citat äro tillräckliga för att påvisa, att vad departementschefen
            med ena handen ger av rörlighet och smidighet i la- gens anpassning
            återtas med den andra handen. Och detta trots att av
          </p>
          <pb facs="riksdagen-motions-pdf/data/1946/mot_1946__ak__499/mot_1946__ak__499-002.pdf"/>
          <p xml:id="i-UY84T4KrxxbQKzz53KqGua">
            Motioner i Andra kammaren, nr 499. 3
          </p>
          <p xml:id="i-MXtaXDDhyKy6J66G1Qmqkh">
            propositionen tydligt framgår att gränsen av ett invånarantal
            av 2 000 inga- lunda under alla förhållanden är den riktiga. Tvärtom
            ge både förslagets allmänna resonemang och, ännu mer, erfarenheterna
            av förhållandena i praktiken tydligt vid handen, att det i de
            svenska bygderna finnes många kommuner med mindre än 2 000 invånare,
            som äga både ekonomiska och andra förutsättningar för ett självständigt
            liv. Deras ekonomi är god och deras belägenhet sådan, att den
            endast i sin nuvarande form utgör en na- turlig administrativ
            enhet. Många exempel skulle kunna anföras på så- dana kommuner.
            För vissa speciella ändamål ha de möjlighet att bilda kommunalförbund.
            Men just den geografiska belägenheten, den egna tra- ditionen
            och naturliga administrationsenheten utgöra incitament för att
            kommuner av denna typ icke utan sin egen medverkan böra sammanläg-
            gas med andra kommuner. I sådana fall, vilka icke utan en ingående
            un- dersökning och självfallet icke i detta sammanhang kunna utpekas,
            bör en sammanläggning med andra kommuner icke komma i fråga mot
            kom- munernas egen önskan. Från Värmland skulle kunna anföras
            flera exem- pel, där kommuner med avskilt läge — utan att vara
            jämförliga med ökommuner — böra få fortsätta att leva sitt eget
            liv och där hänsyn böra tagas till speciella betingelser. Det
            torde kanske vara oundvikligt, att en principlagstiftning sådan
            som den här föreslagna erhåller i alltför hög grad kautschukartad
            karaktär. Sådant förslaget nu föreligger erbjuder det under alla
            förhållanden icke utrymme för mer preciserade ändringsyrkanden.
            Det finns onekligen kom- muner med ett invånarantal av 2 000,
            som lämpligen kunna sammanslås med andra, det finns däremot andra
            kommuner med ett långt mindre in- vånarantal på ned till 1000
            och därunder som lika uppenbart på skäl, som här ovan anförts,
            böra få fortsätta sin existens som självständiga kommunala enheter.
            Att såsom i propositionen faktiskt skett fixera grän- sen generellt
            till 2 000 måste därför sägas vara både omotiverat och olyck-
            ligt. I sådana fall, då kommun av denna mindre storleksordning
            motsätter sig sammanslagning och kan hänvisa till sin naturliga
            administrativa en- hetlighet, sina ekonomiska förutsättningar
            och sina övriga betingelser för en egen existens, bör en sammanslagning
            icke ske. Folkmeningen är dock i ett demokratiskt land värd att
            tillmätas all respekt, särskilt som man måste förutse, att en
            tvångsvis genomförd kommunindelning i hög grad menligt kommer
            att inverka på den kommunala självstyrelsens funktioner. Med stöd
            av vad som sålunda anförts få vi hemställa,
          </p>
          <p xml:id="i-ExWifebXfHrTQXkK5EbFGb">
            att riksdagen vid behandling av proposition nr 236 måtte beakta
            här ovan utvecklade synpunkter.
          </p>
          <p xml:id="i-Fwz4ssg81EYwdLbQFhT5vC">
            Stockholm den 3 maj 1946.
          </p>
          <p xml:id="i-XN3ks4MxRSRYS9qwq8p8mk">
            Manne Ståhl. Wald. Svensson i Ljungskile.
          </p>
        </div>
      </div>
    </body>
  </text>
</TEI>
