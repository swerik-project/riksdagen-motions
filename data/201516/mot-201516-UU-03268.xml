<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-03268">
  <teiHeader>
    <fileDesc>
      <titleStmt>
        <title>med anledning av skr. 2015/16:34 Riksrevisionens rapport Arktiska rådet - vad Sverige kan göra för att möta rådets utmaningar</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3268 av Kerstin Lundgren (C)</title>
          <idno type="rdwebb">H3023268</idno>
          <rs type="number">3268</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3023268/text</ref>
          <ref type="dokument_url_html">http://data.riksdagen.se/dokument/H3023268</ref>
          <ref type="dokumentstatus_url_xml">http://data.riksdagen.se/dokumentstatus/H3023268</ref>
          <ref type="docx">http://data.riksdagen.se/fil/5F9344F3-F89E-4208-BC4C-65B8A3C05B25</ref>
          <ref type="pdf">http://data.riksdagen.se/fil/E8422DDF-2812-4B6E-B96E-028FF6B5F4C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9zp18Y66XTYppvauQVqTGd" type="basedOn"/>
        <correspContext corresp="i-9zp18Y66XTYppvauQVqTGd">
          <ref>Skrivelse 2015/16:34</ref>
        </correspContext>
        <correspAction xml:id="i-PHY1SBHNtEWK78LQDwFjbi" type="signed"/>
        <correspContext corresp="i-PHY1SBHNtEWK78LQDwFjbi">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-4v6UCKfp8yjyMXBMhVNqjn" type="submitted">
          <date when="2015-11-18"/>
          <time when="16:02:42"/>
        </correspAction>
        <correspAction xml:id="i-VpAGc1Y9hmVukwbcTgNjPL" type="dismissed">
          <date when="2015-11-20"/>
        </correspAction>
        <correspAction xml:id="i-FmVUCoLazgapKzJFyJrSAM" type="referred">
          <date when="2015-11-24"/>
        </correspAction>
        <correspAction xml:id="i-K1wcXFDkwNacjyQc133hDL" type="assigned">
          <date when="2016-04-27"/>
          <time when="13:45:09"/>
        </correspAction>
        <correspContext corresp="i-K1wcXFDkwNacjyQc133hDL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-GKGJYMM6AWLLaG65xk4PrM" type="behandlas_i"/>
        <correspContext corresp="i-GKGJYMM6AWLLaG65xk4PrM">
          <ref type="uppgift">2015/16:UU11</ref>
          <ref type="ref_dok_id">H301UU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU11</ref>
          <ref type="ref_dok_titel">Riksrevisionens rapport Arktiska rådet - vad Sverige kan göra för att möta rådets utmaningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3268 av Kerstin Lundgren (C) med
          anledning av skr. 2015/16:34 Riksrevisionens rapport Arktiska
          rådet – vad Sverige kan göra för att möta rådets utmaningar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LTnxc3gWVTkxJPupQ7ERVG">
            Förslag till riksdagsbeslut
          </head>
          <list style="ol">
            <item xml:id="i-YZ5KBMVhf5nMjm6qwwwG2r">
              Riksdagen ställer sig bakom det som anförs i motionen om att
              verka för att förbättra medlemsländernas uppföljning av implementeringen
              av rådets rekommendationer och tillkännager detta för regeringen.
            </item>
            <item xml:id="i-MVdh5XyfTGaWiiCLB7mgBw">
              Riksdagen ställer sig bakom det som anförs i motionen om att
              ta fram en handlingsplan för Arktis och tillkännager detta för
              regeringen.
            </item>
            <item xml:id="i-K4LLWAQE9b2b4xvVtky9yV">
              Riksdagen ställer sig bakom det som anförs i motionen om att
              lämna en årlig skrivelse om verksamheten på regeringssidan inom
              Arktis- och Barentssamarbetena och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-BFs7tubqR3mEqo1bgAcJ8p" type="h1">
            Motivering
          </head>
          <p xml:id="i-RSsJP7cTNi2m1cxdGt68rL">
            Arktis är det område på jordklotet där klimatförändringarna sker
            som snabbast. Detta kan få förödande konsekvenser för regionen
            och för resten av världen. Den smälta isen skapar i ett mycket
            känsligt marint område nya förutsättningar för exploatering och
            utvinning av mineraler och fossila bränslen. Det ger samtidigt
            nya möjligheter för transporter vilket leder till att fartygstrafiken
            i detta känsliga område kommer att öka väsentligt. Detta kräver
            bland annat skärpta regler för säkerheten i Arktis och en ny bindande
            handlingsplan för hur skyddet av den arktiska miljön ska utökas.
          </p>
          <p xml:id="i-VqGy33ViexL5RSEEeBEbwc">
            Allt fler aktörer vill vara med och påverka Arktis framtid, och
            några länder har tydligt markerat sina intressen i området. Detta
            talar tydligt för att trycket växer, och Centerpartiet menar att
            Sverige bör vara en pådrivande part för en hållbar utveckling
            av och skydd för Arktis. Vi måste säkerställa skydd för de känsligaste
            marina områdena och säkra att oljeexploateringen inte under några
            förutsättningar sker i eller hotar den känsliga miljön.
          </p>
          <p xml:id="i-8kz9m9Q8pTkh2AayfJfrWE">
            I granskningsrapporten ”Arktiska rådet – vad Sverige kan göra
            för att möta rådets utmaningar” (RiR 2015:8) lämnar Riksrevisionen
            en rad rekommendationer till regeringen, inte minst att regeringen
            bör ta initiativ att förbättra medlemsländernas uppföljning av
            implementeringen av rådets rekommendationer. I regeringens svar
            på Riksrevisionens rekommendationer hänvisas till USA som innehar
            ordförandeskapet i rådet, att regeringen delar synen på ett visst
            behov av förändring, men att det bör beaktas att Arktiska rådet
            är ett internationellt förhandlings- och samarbetsorgan där beslut
            fattas med konsensus och där inte endast en enskild stat kan driva
            igenom grundläggande förändringar av den organisatoriska uppbyggnaden.
          </p>
          <p xml:id="i-4FMo5XmTuZyvLoccF378wR">
            Centerpartiet menar att när Sverige inte bär ordförandeskapet
            i Arktiska rådet kan regeringen axla ledarskap i arbetet att förbättra
            medlemsländernas uppföljning av implementeringen av rådets rekommendationer.
            Att regeringen är nöjd med den egna implementeringen av rådets
            rekommendationer är ett klent svar på Riksrevisionens bredare
            kritik och Centerpartiet menar att det säkerligen finns många
            olika möjligheter att verka för att fler medlemsländer kan dra
            nytta av Sveriges erfarenheter av uppföljning och återrapportering
            till rådet.
          </p>
          <p xml:id="i-5MpbNkshNJUUPbW9bYf6DV">
            Centerpartiet har tidigare frågat regeringen om den avser ta
            fram en handlingsplan för Arktis. Regeringen har nyligen presenterat
            en handlingsplan för den feministiska utrikespolitiken. Eftersom
            någon handlingsplan för Arktis ej omnämns i regeringens svar på
            Riksrevisionens granskningsrapport om Arktis undrar vi om regeringen
            har för avsikt att ta fram en sådan plan, och om så är fallet,
            när i tid en sådan handlingsplan skulle kunna bli aktuell.
          </p>
          <p xml:id="i-3hNzD5r3nQJDeGAoVvvA8p">
            Socialdemokraterna har tidigare motionerat i riksdagen med en
            uppmaning till dåvarande regeringen att lämna en årlig skrivelse
            om verksamheten på regeringssidan inom Arktis- och Barentssamarbetena.
          </p>
          <p xml:id="i-25dLCSKTjezv1gGYCY74kW">
            Centerpartiet uppmuntrar regeringen att nu göra verklighet av
            avsikten om en årlig skrivelse om verksamheten på regeringssidan
            inom Arktis- och Barentssamarbetena, för bättre insyn och transparens.
            Inte minst eftersom de arktiska frågorna växer i betydelse och
            det är angeläget att regeringen och riksdagen tillsammans kan
            lägga mer kraft på dessa frågor.
          </p>
        </div>
        <div type="motSignatures">
          <list>
            <item xml:id="i-6hwsNGqvSKsQBCuYkP55QW" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
