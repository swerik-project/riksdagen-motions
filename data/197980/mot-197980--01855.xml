<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01855">
  <teiHeader>
    <fileDesc>
      <titleStmt>
        <title>om datapolitikens framtida inriktning</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om datapolitikens framtida inriktning</title>
          <idno type="rdwebb">G3021855</idno>
          <rs type="number">1855</rs>
          <ref type="dokument_url_text">http://data.riksdagen.se/dokument/G3021855/text</ref>
          <ref type="dokument_url_html">http://data.riksdagen.se/dokument/G3021855</ref>
          <ref type="dokumentstatus_url_xml">http://data.riksdagen.se/dokumentstatus/G3021855</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U78eyppGzNt2Pvk19KNASe" type="signed"/>
        <correspContext corresp="i-U78eyppGzNt2Pvk19KNASe">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1855/mot_197980__1855-001.pdf"/>
      <fw xml:id="i-KRn6ys78ePucTGjPaU3f75">
        Motion 1979/80:1855
      </fw>
      <div xml:id="i-VoPKrDVBLGSPxd65mpHQDV" type="motHeader">
        <div xml:id="i-JSNF1RCsTJAruu42ZNtPNJ" type="motTitle"/>
        <div xml:id="i-WhLBLMW3Sh4azLdeLZ4Gpp" type="motSubmissionInfo"/>
      </div>
      <div xml:id="i-RBtEDcp7hZYXqARVriGB6a" type="motBody">
        <div xml:id="i-Cy4rVmw7nFQmVoZhwfpouP">
          <p xml:id="i-LMm5EBb5X7JxZWkchHKJ99" type="titleString">
            av Lars Werner m. fl. om datapolitikens framtida inriktning
          </p>
          <p xml:id="i-AG5FZJWGzqVxie6qFKzkYh">
            Datateknikens snabba utveckling har lett till att vi i dag har
            en industri helt beroende av automatisk databehandling. Alla stora
            företag och många medelstora och små har tillverkningsprocess,
            orderbehandling, lagerstyr- ning, ekonomiska rutiner m. m. uppbyggda
            kring automatisk databehand- ling, ADB. Den tekniska utvecklingen
            inom dataområdet accelererade i en tid av kapitalistisk expansion,
            under femtio- och sextiotalen. Kapitalet behövde, för att kunna
            expandera, lämna det nationella stadiet och bygga upp tillverknings-
            och försäljningsbolag också i andra länder. För att klara av kontroll
            och styrning av dessa allt större företag krävdes automatisk databehandling.
            Likaså har rymdindustrins tillkomst och krigsindustrins utveckling
            inneburit att datatekniken utvecklats och förfinats. Hittills
            har ADB inte använts i första hand för att minska antalet arbetstillfällen
            utan framför allt för att möjliggöra expansion och teknisk utveckling
            på andra områden. Användningen av ADB har naturligtvis ändå inneburit
            förlorade arbetstillfällen inom svensk industri. I en rapport
            från statistiska centralbyrån (1977) räknar man med att 60 000-90
            000 arbetstill- fällen försvunnit resp. inte kommit till stånd
            genom införande av ADB. Samtidigt har 30 000 arbetstillfällen
            tillkommit genom ”datayrkena”. I dag har datorutvecklingen kommit
            in i en ny fas. Nu inriktas datoranvändningen mera direkt på att
            ersätta mänsklig arbetskraft. Den tekniska utvecklingen, framför
            allt inom komponentområdet, innebär att användningsområdena för
            datakraft blivit i det närmaste obegränsade. Statens industriverks
            utredning Datamarknaden inför 80-talet (SIND 1978:1) visar på
            följande områden där mikrodatorn kan väntas få störst betydelse:
            maskinindustrin (industriella robotar, svarvar, sågar etc.) hushållsapparater,
            spisar, tv-apparater, symaskiner, industrin för mätinstru- ment,
            bilindustrin, telekommunikation och datorindustrin. Den alltmer
            accelererande utvecklingen inom datorområdet har väckt debatt,
            och i den debatten ifrågasätts nu alltmer om tekniken skall få
            fritt utrymme. Krav på styrning av tekniken reses framför allt
            av de fackliga organisationerna. TCO målar i en rapport till TCO-kongressen
            1979 upp olika framtidsvisioner — det penninglösa samhället, det
            papperslösa konto- ret, det sammanträdeslösa samhället, den obemannade
            fabriken — och man tillägger följande i anslutning till dessa
            visioner: ”Det kan tyckas som om de ovan angivna framtidsperspektiven
            är just visioner utan möjlighet att någon gång förverkligas. Men
            om tekniken lämnas fritt utrymme kan vi få en
          </p>
          <pb facs="riksdagen-motions-pdf/data/197980/mot_197980__1855/mot_197980__1855-002.pdf"/>
          <fw xml:id="i-W3twebhGCRS2ewLgVCJHcW">
            Mot. 1979/80:1855 3
          </fw>
          <p xml:id="i-SEtFcaxeHTe6y8WiqvBwb1">
            samhällsutveckling där dessa inslag spelar en alltför framträdande
            roll. Framtidsperspektiven utgör den yttersta förlängningen av
            en rad tendenser inom det datatekniska området.” Från vpk:s sida
            menar vi att det inte är tekniken i sig som har fritt utrymme
            utan de kapitalintressen som är betjänta av en viss bestämd teknikutveckling.
            Samma kapitalintressen som tidigare behövde datorerna för att
            kapitalet skulle kunna växa i en tid då kapitalismen befann sig
            i ett utvecklingsskede behöver nu datorerna för att i en krissituation
            öka produktionen och hålla vinsterna uppe med en mindre insats
            av mänsklig arbetskraft. Kapitalet har också med hjälp av datatekniken
            sökt möta de krav på medbestämmande och insyn i arbetsprocessen
            som rests från fackligt håll. Med projektet SAF:s nya fabriker
            drar man upp en strategi för organisering av arbetsprocessen.
            Denna strategi går ut på att minska det inbördes beroendet mellan
            olika arbetsuppgifter och därmed underlätta samordning- en. Man
            inför relativt självständiga arbetsuppgifter, bygger upp buffertar
            mellan olika arbetsenheter och minskar antalet chefsnivåer. Genom
            automatiska kontroller med hjälp av datorer kan man sedan minska
            kostnaderna för styrning och kontroll. De anställda sägs få ökade
            möjligheter att i decentraliserade enheter bestämma arbetsfördelningen
            och arbetstak- ten. Men det är en skenbar självständighet och
            frihet. I själva verket har beslutsfattandet centraliserats till
            datoriserade styr- och kontrollsystem. Storföretag delas upp i
            små fabriker, och arbetarna indelas i konkurrerande grupper (som
            på Volvos Kalmarfabrik och SSAB). Produktionen samordnas med datateknikens
            hjälp, och styrning och kontroll sköts från ett litet huvudkontor.
            Alla delar i företag skall vara lättrörliga — småfabriker skall
            kunna flyttas till behagliga frizoner. Ny teknik har blivit ett
            redskap för ny företagsorganisation. Och i spåren efter robotar
            och datorer följer inte bara arbetslöshet utan också en ny komplicerad
            näringslivsstruktur där MBL blir en ren papperstiger. Dessutom
            ökar möjligheterna till kontroll och registrering av arbetsprestationer
            helt utanför ingångna avtal. Projektet SAF:s nya fabriker har
            kritiserats hårt av de fackliga organisa- tionerna. Man anser
            inte att denna strategi svarar mot fackliga krav på medbestämmande
            över arbetsvillkoren. Resultatet av kritiken har inte inneburit
            att nya strategier tagits fram — den nya organisationsfilosofin
            lever vidare, men informationen och diskussionen har strypts.
            De fackliga organisationerna har i dag heller inte de maktmedel
            som behövs för att stoppa en inte önskvärd utveckling. Kapitalet
            har oinskränkta maktbefogenheter också på detta område. Vpk anser
            att kapitalets oinskränkta makt över den nya tekniken måste brytas.
            Tekniken måste användas så att den tjänar folkflertalets intressen.
            Forskning och utveckling måste inriktas på att ta fram tekniklösningar
            som gynnar de arbetandes intresse av en god arbetsmiljö och ett
            rikt arbetsinne- håll. På dessa grunder måste också arbetsprocessen
            organiseras. ” Likaså måste de datamängder som redan finns insamlade
            användas för att
          </p>
          <pb facs="riksdagen-motions-pdf/data/197980/mot_197980__1855/mot_197980__1855-003.pdf"/>
          <fw xml:id="i-Qp7qwMYYVj2xa5dDqfE7Y4">
            Mot. 1979/80:1855 4
          </fw>
          <p xml:id="i-KyvhwzUf4YvTaM9L55hF6V">
            ta fram information i folkflertalets intresse. Vpk har tidigare
            ställt krav om att samhället med hjälp av datatekniken systematiskt
            kartlägger viktiga delar av verkligheten, som i dag inte är kända.
            Som exempel har vi nämnt:
          </p>
          <p xml:id="i-4VwTUyHpFNJGvA8AHKSYhw">
            o Vilka risker finns på arbetsplatserna? o Vilka miljögifter
            påverkar våra livsmedel? Oo Vad är de verkliga kostnaderna för
            bilismen? o Vilket är det verkliga antalet trafikskadade? o Vilka
            är ägandeförhållandena inom den svenska industrin? Oo Vilka äger
            marken, vilka tjänar på mark- och fastighetsspekulationer? Oo
            Hur stora belopp undanhålls statskassan genom systematiska fattigkon-
            kurser?
          </p>
          <p xml:id="i-FBFnYngVyLSmtzRh2wNnKx">
            Exemplen skulle kunna göras flera på hur datatekniken skulle
            kunna användas för att ta fram information i för folkflertalet
            viktiga frågor. Vpk menar att vi måste bygga upp informationssystem,
            som kan användas för att ge dessa faktaunderlag och som kan utnyttjas
            av riksdag, kommuner, folkrörelser, fackföreningar, forskare och
            enskilda medborgare. Fakta som
          </p>
          <p xml:id="i-QhyJpbWbTupSpN31Nti2bE">
            sedan kan ge de svar som krävs för att kunna initiera viktiga
            samhällsföränd- ringar. I dag byggs informationssystemen i samhället
            upp enbart för administrativa behov och kan därför inte ge svar
            på denna typ av frågor. Forskningen och utvecklingen inom datatekniken
            är i dag helt i händerna på stora utländska multinationella företag.
            Den är, liksom informationssys- temens uppbyggnad, ensidigt inriktad
            på att gynna kapitalets intressen. Datormarknaden domineras av
            USA. Det multinationella IBM är oomstritt störst och svarade 1976
            för 58 26 av världsmarknaden. Speciellt när det gäller stora generella
            datorer är IBM dominerande. Här har Sverige ingen egen tillverkning
            längre utan är helt beroende av import. Stora generella datorer
            spelar stor roll i den svenska industrin och inom förvaltningen.
            Det är därför allvarligt att Sverige på detta område är så helt
            beroende av utländska intressen, exempelvis när det gäller inriktningen
            av forskning och utveckling. För den övriga datorindustrin (mini-
            och mikrodatorer, kringutrustning etc.) föreligger inte samma
            totala dominans från ett företag. Utvecklingen pekar dock inte
            emot större utlandsoberoende. Statens industriverks utredning
            konstaterar att ”den svenska produktionen av halvledare uppgår
            endast till mellan 10 och 20 96 av vår totala förbrukning”. Inte
            heller när det gäller större systemlösningar är den nuvarande
            utvecklingen inriktad på att minska utlandsberoendet. Ett stort
            kontorspro- jekt med automatisk ordbehandling kopplad till generella
            datorer utvecklas exempelvis nu av ett USA-ägt bolag för tre svenska
            storföretag. Test och utveckling finansieras av det amerikanska
            företaget, och man räknar naturligtvis från detta bolag med att
            — liksom IBM dominerar och styr utvecklingen av stora generella
            datorer — fortsättningsvis kunna styra utvecklingen på detta nya
            område och därmed också investeringarna hos de företag som köper
            tekniken.
          </p>
          <pb facs="riksdagen-motions-pdf/data/197980/mot_197980__1855/mot_197980__1855-004.pdf"/>
          <fw xml:id="i-K9q4ce7eecwk6BmWQKVn8N">
            Mot. 1979/80:1855
          </fw>
          <p xml:id="i-N9m3PViqxHdh47oxD4XSHq">
            Sammanfattningsvis kan konstateras att
          </p>
          <p xml:id="i-7QsiFQZBqfW3L9437kmLWc">
            Oo trots den snabba utvecklingen på datorområdet saknas i dag
            informations- system som kan användas för att besvara angelägna
            frågor och som kan ligga till grund för viktiga samhällsförändringar;
            Oo datateknikens användning nu inriktas på nya områden där den
            i större utsträckning än tidigare kommer att ha direkt negativa
            konsekvenser för sysselsättningen. På en rad områden (post, tele,
            handeln, bankerna, kontoren, verkstadsindustrin) pågår i större
            eller mindre utsträckning utveckling av projekt som har för avsikt
            att automatisera tidigare manuella rutiner; Oo datatekniken används
            också som ett led i en ny organisationsfilosofi, som i sin förlängning
            kan innebära att de stora företagen placerar huvudkontor och stora
            centrala datorer i i-länderna, medan tillverkningen förläggs till
            tredje världens utvecklingszoner: o det fackliga inflytandet över
            ny teknik är mycket begränsat. Man har med gällande lagstiftning
            rätt att förhandla, och sedan bestämmer arbetsgiva- ren;
          </p>
          <p xml:id="i-QdGQ69qYDs2KbiiQkv1U4J">
            Oo Sverige är extremt utlandsberoende på datorindustrins område.
          </p>
          <p xml:id="i-M31JVZVhJwrgZTyW6542Tf">
            För att möta denna utveckling har den svenska riksdagen tillsatt
            ett antal utredningar. Det är i och för sig bra, men frågan om
            uppbyggnad av informationssystem för samhällsförändringar behandlas
            exempelvis inte av någon sittande utredning. Med kännedom om det
            svenska utredningsväsendet långsamma takt finns det också risk
            för att förslag från regeringen, med anledning av utredningens
            betänkande om effekterna på sysselsättningen, läggs först när
            arbetstillfäl- lena redan är bortrationaliserade. Vpk menar att
            dataeffektutredningen måste åläggas att arbeta skyndsamt. Betänkande
            angående datorernas effekter på sysselsättningen måste förelig-
            ga senast i juli 1981 för vidare snabbehandling och förslag från
            regeringens sida. Till dess måste utvecklingen kontrolleras från
            regeringens sida. Någon form av etableringskontroll måste införas,
            där företag och offentliga myndigheter åläggs anmälningsplikt
            innan man inför datasystem som kan få effekter på sysselsättningen.
            Det fackliga inflytandet över datoriseringen måste också snarast
            förstär- kas. I LO/PTK:s ursprungliga förslag till medbestämmandeavtal
            ställs viktiga krav på arbetstagarnas inflytande över datorisering
            på arbetsplatsen: Oo Om en arbetsgivare har för avsikt att införa
            eller göra förändringar i ett datas också skall ha rätt att aktualisera
            och påfordra förändringar i redan befintliga datasystem.
          </p>
          <p xml:id="i-xEjWtuxJwcAV3U9czsXVy">
            ystem skall dessa godkännas av arbetstagarorganisationerna, som
          </p>
          <p xml:id="i-9NZwmZUhYaYMcm7M1SGdDv">
            Oo Inga andra uppgifter får registreras i personalregister än
            sådana som g ppg eg
          </p>
          <pb facs="riksdagen-motions-pdf/data/197980/mot_197980__1855/mot_197980__1855-005.pdf"/>
          <fw xml:id="i-PA6g1wffywQGLG7dciJYnx">
            Mot. 1979/80:1855 6
          </fw>
          <p xml:id="i-Jyowb6p3j3SBF8P2GFow45">
            arbetsgivaren ålagts i lag eller annan författning eller sådana
            uppgifter som godkänts av arbetstagarorganisationerna. Oo Arbetstagarorganisationerna
            har rätt att för egna insamlingar och bearbetningar av information
            på arbetsgivarens bekostnad utnyttja den dator denne har tillgång
            till.
          </p>
          <p xml:id="i-6VKByi6SKBsaj2shR2u4KQ">
            Vi anser att alla dessa krav är så viktiga att de bör göras till
            föremål för lagstiftning. Att arbetsköparna skulle vara beredda
            att tillgodose dessa krav i ett medbestämmandeavtal anser vi vara
            uteslutet efter erfarenheter av hittills slutna MBL-avtal och
            motbud från arbetsköparna, vilket t. o. m. inneburit inskränkningar
            i medbestämmandelagen. De anställda och deras fackliga organisationer
            kan utnyttja vetorätten till att få avgörande inflytande vid införandet
            av datorbaserade system. Därigenom kan datatekniken utnyttjas
            till att införa mera stimulerande arbetsuppgifter och nya organisationsformer
            inom näringsliv och förvalt- ning, där de anställda får kontroll
            över arbetets ledning och fördelning och därmed reellt inflytande
            över sin egen situation. Detta är inte tekniskt svårare än det
            utnyttjande på arbetsköparnas villkor som beskrivs ovan. För detta
            krävs att de anställda får tillgång till egen expertis i form
            av arbetstagarkonsulter på arbetsköparens bekostnad. Detta ingår
            i MBA-S, MBL-avtalet för den statliga sektorn, och måste genom
            lag utsträckas till den privata sektorn, där det är osannolikt
            att ett sådant avtal kommer att träffas. Vidare måste de lokala
            fackliga organisationerna och därigenom arbetsta- garkonsulterna
            ges tillgång till alla underlag och utredningar som ligger till
            grund för utformningen av föreslagna och befintliga datorsystem.
            Sveriges extrema utlandsberoende på datorindustrins område måste
            brytas. Genom förstatligande av den inhemska dataindustrin och
            en planmässig satsning på den nya teknologin skapas förutsättningar
            för att ta till vara svenskt teknologiskt kunnande. Dessutom minskas
            beroendet av utländska kapitalintressen. Denna satsning måste
            innefatta kraftig förstärkning och samordning av forskningsresurser
            mellan högskoleinstitutioner och den statliga datorindu- strin
            och uppbyggnad av en självständig statlig produktion av mini-
            och mikrodatorkomponenter. På sikt måste också en inhemsk produktion
            av stora generella datorer återupptas och successivt ersätta importen
            av dessa. En satsning på produktion av komponenter är speciellt
            angelägen eftersom viktiga delar av svensk verkstadsindustri baseras
            på elektromekaniska system. Där kan den nya teknologin ge stora
            möjligheter till förbättringar och rationaliseringar. Dessa kommer
            att styras av multinationellt kapital om samhället inte bygger
            upp en nationell, demokratiskt förankrad kompetens, där arbetstagarnas
            makt garanteras så att kraven på god arbetsmiljö och meningsfulla
            arbetsuppgifter tillgodoses. Den utredning som analyserar förutsättningarna
            för inhemsk produktion
          </p>
          <pb facs="riksdagen-motions-pdf/data/197980/mot_197980__1855/mot_197980__1855-006.pdf"/>
          <fw xml:id="i-61rdtWjJPNpMMqyWLDzp42">
            Mot. 1979/80:1855 7
          </fw>
          <p xml:id="i-41w3L7tbKZg6k3QF1J85ay">
            av automatiseringsutrustning måste därför också ges i uppdrag
            att skyndsamt färdigställa sitt arbete. Utredningen måste dessutom
            ges tilläggsdirektiv att arbeta utifrån förutsättningen att produktionen
            av utrustningen skall vara samhällsägd. Med hänvisning till det
            anförda hemställs” att riksdagen uttalar sig för att någon av
            sittande datautredningar som tilläggsdirektiv bör ges i uppdrag
            att behandla frågan om uppbyggnad av informationssystem som ger
            faktaunderlag för samhällsförändringar i folkflertalets intresse,
            i enlighet med vad som anförts i motionen.
          </p>
          <p xml:id="i-6fEhNuH3ScAqiU8pVHyExj" type="date">
            Stockholm den 25 januari 1980
          </p>
          <div xml:id="i-Jx2dcgKPzBz5L2ufTKeDud" type="signatureBlock">
            <list xml:id="i-RWr5pcf2XeXfzy3ga9b77M">
              <item xml:id="i-9yscggV9P92WefprPhDMoM" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-M4AqHULXPbDsj4TjMD3CKU" who="i-8743Lhyk8SSNk8Ne84jigz" type="signature">
                EIVOR MARKLUND (vpk)
              </item>
              <item xml:id="i-Wbqb9jNL9Y6dDgfauuqgyV" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-FJ3ABQ5EkR58vDEHkWQdpW" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-B5PWWLAybJwzNFDBxZu9ii" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
            </list>
          </div>
          <p xml:id="i-VyiZLt8AcLFLXqQT4Qr5wR">
            271 "Se även motionerna 1979/80:1856 och 1857.
          </p>
        </div>
      </div>
    </body>
  </text>
</TEI>
