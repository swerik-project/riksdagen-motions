<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00278">
  <teiHeader>
    <fileDesc>
      <titleStmt>
        <title>Tillväxt i Västmanland</title>
        <author corresp="i-9fdWbFK67588CD12XaNZBq">av Sven-Erik Österberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillväxt i Västmanland</title>
          <idno type="rdwebb">GY02N278</idno>
          <rs type="number">N278</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N278/text</ref>
          <ref type="dokument_url_html">http://data.riksdagen.se/dokument/GY02N278</ref>
          <ref type="dokumentstatus_url_xml">http://data.riksdagen.se/dokumentstatus/GY02N278</ref>
          <ref type="doc">http://data.riksdagen.se/fil/E347D6D5-9C1F-4EDD-B7D4-C5B69B48B2BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-cYBe1m2QsSEY9WMKfiRzK" type="signed"/>
        <correspContext corresp="i-cYBe1m2QsSEY9WMKfiRzK">
          <note type="signatory" corresp="i-9fdWbFK67588CD12XaNZBq"/>
        </correspContext>
        <correspAction xml:id="i-TNKKGzbthz7gtAXXbBHXpp" type="numbering">
          <date when="2010-10-28"/>
        </correspAction>
        <correspAction xml:id="i-2WujS7Q6XQccEYDXYtznjc" type="submission">
          <date when="2010-10-26"/>
        </correspAction>
        <correspAction xml:id="i-SV8mdY5JgBTJcnguUbizht" type="transfer">
          <date when="2010-10-25"/>
        </correspAction>
        <correspAction xml:id="i-NXKP6SXygnWJWD7yiUKGm3" type="assigned"/>
        <correspContext corresp="i-NXKP6SXygnWJWD7yiUKGm3">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-E78ez7szqzzNXaWTr8mxSC">
            Förslag till riksdagsbeslut
          </head>
          <list style="ol">
            <item xml:id="i-KtFng9m9jz2gphmjZURQGM">
              Riksdagen tillkännager för regeringen som sin mening vad som
              anförs i motionen om arbete åt alla i Västmanland. 1
            </item>
            <item xml:id="i-L1EqDL7RtRBGF3kLHeLtcS">
              Riksdagen tillkännager för regeringen som sin mening vad som
              anförs i motionen om hållbar utveckling i Västmanland.
            </item>
            <item xml:id="i-9FuDKf6MceSzHT6NjYiJvH">
              Riksdagen tillkännager för regeringen som sin mening vad som
              anförs i motionen om infrastruktur i Västmanland. 2
            </item>
            <item xml:id="i-U5jerfb4mYpKpeATu32Eke">
              Riksdagen tillkännager för regeringen som sin mening vad som
              anförs i motionen om kunskap i Västmanland. 3
            </item>
          </list>
          <p xml:id="i-BcxEoEm3L7uKR7jDyjqjNW">
            1 Yrkande 1 hänvisat till AU.
          </p>
          <p xml:id="i-6srrRWDzzYaMMXs56qmyMx">
            2 Yrkande 3 hänvisat till TU.
          </p>
          <p xml:id="i-SLhX5fesVvihoKGg31QvAq">
            3 Yrkande 4 hänvisat till UbU.
          </p>
        </div>
        <div type="motContent">
          <head xml:id="i-7TqRV4qS7Fayoi9bfa5YLL" type="h1">
            Arbete åt alla
          </head>
          <p xml:id="i-J7e8ivBvW7uVpUQA7741iH">
            Arbete åt alla är själva grunden för välfärdssamhället och också
            grunden i den socialdemokratiska politiken. När fler jobbar och
            bidrar till våra gemensamma resurser kan vi investera i skolan,
            äldreomsorgen och miljön. Det är avgörande för Sveriges ekonomi,
            tillväxt och utveckling. Men arbete är inte bara grunden för samhället
            utan också för varje individ. Att växa, styra över sitt eget liv
            och ta sin del av det gemensamma ansvaret är avgörande för självkänslan
            och den egna utvecklingen.
          </p>
          <p xml:id="i-Wi5wsvempaAZhLytmGCHCA">
            Vi socialdemokrater har en politik för fler jobb. Vi vill förbättra
            möjligheterna för små och medelstora företag att växa genom att
            sänka skatten för de företag som anställer. Vi föreslår en omfattande
            modernisering av infrastruktur, bostäder och energisystem.
          </p>
          <head xml:id="i-LVc4buQGpi5KsbwaKsYaqc" type="h1">
            Nolltolerans mot ungdomsarbetslöshet
          </head>
          <p xml:id="i-Wqx4aQuu9UjE4ypv7DUJMd">
            Ungdomsarbetslösheten i Sverige är alarmerande hög och situationen
            i Västmanland är inget undantag. Många ungas väg in på arbetsmarknaden
            kantas av stängda dörrar istället för nya möjligheter.
          </p>
          <p xml:id="i-K8cMQkGbJwaUZ73M1wPYjq">
            Är du ung måste du gå utan jobb i 90 dagar innan du skrivs in
            i den så kallade jobbgarantin på Arbetsförmedlingen. Det är tre
            månader av orimlig väntan som för många leder till att avståndet
            till arbetsmarknaden ökar . Tiden ska ägnas åt jobbsökande, men
            skulle du exempelvis hitta en praktikplats på egen hand måste
            du ändå vänta tills tremånadersperioden är över innan du kan börja.
            Vi tycker att det är orimligt att neka ungdomar stöd under en
            så lång period. Unga måste få möjligheter att ta klivet fullt
            ut i vuxenlivet. Vi vill se till att unga arbetslösa från första
            dagen erbjuds stöd i form av utbildning eller praktik för att
            rustas för framtidens jobb.
          </p>
          <head xml:id="i-6RPZpHwjozLsFjnTWRJAhh" type="h1">
            Traineeprogram och praktikplatser för unga
          </head>
          <p xml:id="i-P1VRXNTteFSfax1cE1hJcy">
            Inom välfärdssektorn, främst inom vård och omsorg, kommer det
            om några år råda personalbrist på grund av stora pensionsavgångar.
            Ett sätt att komma till rätta med detta är att skapa traineeprogram
            för att underlätta generationsväxlingen och säkerställa kunskapsöverföring
            mellan generationer. Traineeprogram och praktikplatser kan leda
            till att unga väljer välfärdsyrken och till att kompetens inte
            går förlorad när någon går i pension.
          </p>
          <head xml:id="i-3YDSDtqMmazRddpobnSWzz" type="h1">
            Starta-eget-stöd också för unga
          </head>
          <p xml:id="i-BDtdFcddfWiHSTUyBHmC9U">
            De entreprenörsidéer som finns hos unga måste stimuleras och
            uppmuntras. Många läser kursen Ung företagsamhet på gymnasiet
            där man under ett år startar, driver och avvecklar sitt företag.
            Men den som efter studenten vill starta ett eget företag måste
            vänta till 25-årsdagen för att få bidrag i uppstartsprocessen.
            Vi vill se ett starta-eget-stöd också för den som är under 25
            år.
          </p>
          <head xml:id="i-MDe4P6S96qBiVff4KmUZxd" type="h1">
            Hållbar utveckling
          </head>
          <p xml:id="i-759KRacQDymQsoJzaZbTQo">
            Vi socialdemokrater ska vara aktiva i arbetet för en positiv
            miljö- och klimatutveckling. Genom stöd till innovationer som
            leder till ny miljösmart teknik och nya tjänster möts de globala
            miljöhot som vi kommer att ställas inför under många år framöver.
            Det stärker det lokala näringslivets konkurrenskraft på den globala
            marknaden men förutsätter ökade insatser inom forskning och utveckling.
            Medvetenheten om vår miljö och vårt klimat har ökat bland människor,
            men fortfarande finns mycket att göra. Det är viktigt med visioner
            i arbetet för ett hållbart samhälle. Det finns en tydlig koppling
            mellan satsningar på det förnybara och framtidens jobb. Vi vill
            driva på utvecklingen genom att peka ut färdriktningen ett hållbart
            Västmanland.
          </p>
          <head xml:id="i-LJvKYuKpWMe5WWQksvLcvE" type="h1">
            Framtidens energi måste vara förnybar
          </head>
          <p xml:id="i-4u1XaSaYqycD6Cuac48ngG">
            Vi vill skapa möjligheter för en långsiktigt hållbar och storskalig
            biogasutveckling i regionen. Transportsektorn är till stor del
            beroende av fossila drivmedel, och ökande transportflöden innebär
            en utmaning. Om uppsatta miljömål ska nås måste fossila bränslen
            bytas ut mot förnybara alternativ.
          </p>
          <p xml:id="i-5hpjMewBPoEyTLNieL6iS3">
            Ur ett lokalt perspektiv är biogasen mycket spännande, men samtidigt
            vill vi se en palett av olika lösningar, till exempel fler laddningsstolpar
            (el) i länet. En viktig förutsättning för att öka biogasproduktionen
            och skapa ett fungerande distributionssystem är att öka kunskapen
            om biogas i regionen. Vi vill att det ska finnas möjlighet att
            tanka biogas i hela Västmanlands län.
          </p>
          <head xml:id="i-TMBnLaxKvrbeTCYpDKqTem" type="h1">
            Utvinning av deponier
          </head>
          <p xml:id="i-AfFyMFznuU5BL5Njpn9Luk">
            Ur avfallsdeponier med ett stort innehåll av organiskt avfall,
            vanligtvis hushållsavfall, kan deponigas utvinnas som kan användas
            i energi- och bränsleframställning. Det är sedan 2005 förbjudet
            att lägga organiskt avfall på deponi, men eftersom nedbrytningen
            tar mycket lång tid kommer utvinning av biogas från befintliga
            deponier att fortsätta i ett flertal år framöver. Deponier är
            något som på ett eller annat sätt måste hanteras av miljö- och
            säkerhetsskäl annars kan deponigas läcka ut i atmosfären, vilket
            bidrar till växthuseffekten samt orsakar svårsläckta bränder.
            Deponier innehåller även plaster, kemikalier etc. som kan leta
            sig ner i grundvattnet.
          </p>
          <head xml:id="i-WB5W1z44VUpN7c6pTE5yJ3" type="h1">
            Lokala möjligheter till att bidra till energiomställning
          </head>
          <p xml:id="i-Th9z7MHSFzd9wpBXqrAamB">
            Dagens el- och energimarknad domineras idag av ett fåtal aktörer
            och alldeles för få alternativ. Möjligheterna att lokalt producera
            energi måste förbättras för att få en mångfald av olika energislag.
            Vi vill att energieffektivisering är en viktig del vid nybyggnation
            av hus och att vi satsar på lågenergihus. Vi vill verka för småskalig
            lokal energiproduktion av flera förnybara energislag.
          </p>
          <head xml:id="i-87CnUhx2E7H8FHGP635AT5" type="h1">
            Infrastruktur
          </head>
          <p xml:id="i-K13WXJXLzG9hRwXiD2XJex">
            Infrastrukturen i Västmanland behöver utvecklas. Utgångspunkten
            är persontransporter och människors behov av arbete, studier,
            fritidsaktiviteter, och behovet av hållbara godstransporter. Vi
            måste förbättra möjligheten att tillgodose behovet för människor
            i Västmanland och dess närhet att röra sig allt längre för att
            hitta jobbet eller boendet som passar just dem. Väl fungerande
            infrastruktur är en förutsättning för att stärka näringslivets
            utveckling och skapa en hållbar tillväxt och göra Västmanland
            mer attraktivt som arbetsmarknad.
          </p>
          <head xml:id="i-Kmif2oCtkY5jgEWqHM49Sk" type="h1">
            Kollektivtrafiken
          </head>
          <p xml:id="i-L4cJzMw5hK5oupXNa7Nw4J">
            Kollektivtrafiken ska vara tillgänglig och möjlig att använda
            för alla. Möjligheten att resa över kommun- och länsgräns för
            studier, arbete och boendependling har ökat markant de senaste
            åren. Denna utveckling skapar nya möjligheter men det krävs investeringar
            och nya samarbeten för att ge människor optimala förutsättningar
            att leva, jobba och utvecklas.
          </p>
          <p xml:id="i-9b4xa4EsWVTy5EpJXbW5Pt">
            Vi vill ha tåg som kommer i tid samt fler tågavgångar och snabbare
            tåg. Vi vill att kollektivtrafiken ska öka i länet och att resandet
            ska gå smidigt till alla angränsande län.
          </p>
          <head xml:id="i-RHxyb1qHx9ia3BghtYvQCB" type="h1">
            Billigare att pendla
          </head>
          <p xml:id="i-QSbR7YCH9WYkPU5zTDuFyR">
            Idag är det dyrt att pendla över länsgränsen. I en allt större
            arbetsmarknadsregion får inte priset för att pendla i Mälardalsregionen
            vara ett hinder för människor att söka jobb på annan ort utanför
            länet. Idag är kostnaderna att pendla mellan till exempel Uppsala
            län och Stockholm betydligt billigare än att ta sig från vårt
            län till Stockholm. Detta hindrar tillväxt och människors möjlighet
            att ta jobb eller studera på annan ort. Vi vill få till ett Mälardalskort
            som innebär att pendlingen i Mälardalsregionen blir smidigare
            och billigare, oavsett aktör.
          </p>
          <head xml:id="i-7NrgHTePrPWyaCyzwveB8Q" type="h1">
            Fiber i varje buske
          </head>
          <p xml:id="i-NadvSr5xKUW3XiUpfx4Vdu">
            Den snabba tekniska utvecklingen har inneburit en revolution
            för möjligheterna till kommunikation, bildning och kulturupplevelser
            och därmed ett lyft för demokratin. Vi måste se till att tekniken
            görs tillgänglig i hela länet. För att stärka möjligheterna att
            leva, jobba och bo i olika delar av vårt län är tillgången till
            Internet en faktor. Det ger möjligheter till hemarbete, för småföretagen,
            skolan och det livslånga lärandet. Vart du än bor i vårt län ska
            du ha möjlighet att få tillgång till bredband. Den digitala klyftan
            måste slutas. Vi ska arbeta för att tillgången till bredband finns
            oavsett var du bor i länet.
          </p>
          <head xml:id="i-4K5WDFukRM3mZQo2yEgcSy" type="h1">
            Kunskap
          </head>
          <p xml:id="i-6CVWwKvbF5m2vSnoNkbX75">
            All utbildning i Sverige ska vara av hög kvalitet. Vårt fragmentiserade
            och högkvalificerade samhälle ställer allt högre krav på formell
            utbildning. En hög utbildningsnivå hos befolkningen har bidragit
            till svenska framgångar under decennier, och är central även för
            en fortsatt stark svensk utveckling.
          </p>
          <p xml:id="i-7rrJA3UKBpHZ6cLrcRMmU7">
            Västmanland är ett industrilän med flera företag som tillhör
            de främsta i världen inom sina områden. För att behålla spetsegenskaper
            hos företagen krävs kunskap och kompetens. För att länet även
            fortsättningsvis ska vara framgångsrikt inom många områden behöver
            vi höja kunskapsnivån hos våra barn och unga. Alla barn, oavsett
            bakgrund, ska ges möjlighet att utvecklas till sin bästa förmåga
            och minst varannan ska läsa på högskola eller universitet. Vi
            ska konkurrera med kunskap och kompetens och inte låga löner.
          </p>
          <p xml:id="i-BptEhg68M3ZF2FYWxqeoyi">
            Vi vill att möjligheterna för dem som vill komplettera sina kunskaper
            ska öka. Exempelvis komvux, yrkesvuxplatser och yrkesinriktad
            arbetsmarknadsutbildning samt validering, bedömning, värdering
            och erkännande av kunskaper och kompetens som en person besitter,
            oavsett om kunskapen i fråga har vunnits inom eller utanför det
            formella utbildningsväsendet.
          </p>
          <p xml:id="i-j77KWhqs4t1Tq9C1bdJwZ">
            Vi vill att kunskapsnivån i Västmanlands län höjs. Vi vill integrera
            kärnämnen och karaktärsämnen för att alla ska kunna nå kunskapsmålen.
          </p>
          <p xml:id="i-67njaLt9spXpdUQ6iowtV8">
            Vi vill att skolan utvecklas genom en satsning på nya undervisningsmetoder
            kombinerat med modern teknik, till exempel datorer och smartboards.
          </p>
          <p xml:id="i-UZ9AZsTvZmFkwtjnsxSA4B">
            Vi vill att rektorns roll som pedagogisk ledare utvecklas.
          </p>
          <p xml:id="i-17nCUDy9jXdPuwxeLsSaGt">
            Vi vill att alla arbetslösa ungdomar ska ges möjlighet att komplettera
            sina gymnasiebetyg, utan studielån (ungdomslyft).
          </p>
          <p xml:id="i-3Y5KcxdFgN4NMib5A9JSsB">
            Vi vill utveckla MDH:s (Mälardalens högskola) sjuksköterskeutbildning.
          </p>
        </div>
        <div type="motSignatures">
          <list>
            <item xml:id="i-FkLTAWnqtgSr2SmYizn3dy" who="i-9fdWbFK67588CD12XaNZBq">
              Sven-Erik Österberg (S)
            </item>
          </list>
        </div>
      </div>
    </body>
  </text>
</TEI>
