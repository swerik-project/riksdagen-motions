<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0313/mot_200102_MJ_0313-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2001/02 mnr: MJ313 pnr: kd814
          </p>
          <p>
            Motion till riksdagen 2001/02:MJ313
          </p>
          <p>
            av Inger Strömbom (kd)
          </p>
          <p>
            Kommunerna och bilskrotningskostnaderna
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen lägger fram förslag till ett bättre
            system som inte bara stimulerar till bilskrotning, utan som också
            befriar kommunerna från de kostnader som redogörs för i motionen.
          </p>
          <p>
            Motivering
          </p>
          <p>
            Av alla nya bilar som säljs avsätts en viss del till den s.k.
            bilskrotningsfonden som idag innehåller en miljard kronor. Trots
            att vi länge haft skrotningspremier och att premien höjdes den
            1 juli finns alltför många bilvrak kvar i naturen. Man beräknar
            att det idag enbart i Stockholms län finns minst 10 000 övergivna
            skrotbilar. Oftast dumpas de på kommunal mark och det blir då
            en uppgift för kommunen att se till att skrotbilarna tas om hand.
            Detta är en omfattande och tidsmässigt utdragen process med många
            inblandade och kostnaden är hög för kommunen. Långtidsuppställda/dumpade
            fordon får till att börja med mellan tre och fem parkeringsanmärkningar.
            Ventilkontroller måste tas för att säkert veta att bilen inte
            flyttats. Därefter rödlappas bilen, vilket innebär att fordonsägaren
            uppmanas att senast på tredje dagen flytta bilen. Om detta ej
            sker kommer kommunen att flytta den. Ägaren uppmanas också per
            post. Flyttas bilen inte efter denna anmaning beställs värdering
            av en av Handelskammaren godkänd värderingsman. Om bilden då blir
            noll-klassad, dvs. dess värde understiger kostnaden för reparation
            till körbart skick, beställs skrotning. Skrotningsprotokoll upprättas
            med stöd av värderingen och kopia skickas till ägaren. Äganderätten
            övergår därmed till kommunen. Blir bilen inte noll-klassad måste
            den förvaras inom låst utrymme i en till tre månader innan den
            övergår till kommunal ägo. Kopia av skrotningsprotokollet ska
            sändas i rekommenderat brev till ägaren. Löser
          </p>
          <pb facs="riksdagen-motions-pdf/data/200102/mot_200102_MJ_0313/mot_200102_MJ_0313-0002.pdf"/>
          <p>
            2001/02:MJ313
          </p>
          <p>
            19
          </p>
          <p>
            denne ut brevet — vilket bevisar att han tagit del av innehållet
            — övergår äganderätten till kommunen efter en månad. Löser han
            inte ut brevet måste bilen förvaras inlåst under tre månader innan
            äganderätten övergår till kommunen. Därefter kan bilen skrotas
            eller säljas. Kommunens kostnad för skrotning var i genomsnitt
            4.000 kronor per bil under år 2000 i min hemkommun. De höjda skrotningspremierna
            uppgår till 1.700 kronor för bil av årsmodell 1984 eller äldre,
            1.200 kronor för bil av årsmodell 1985-1993, 700 kronor för bil
            av årsmodell 1994 eller senare. Trots de höjda skrotningspremierna
            innebär varje bilvrak således en betydande nettokostnad för kommunen.
            Regeringen bör ges i uppdrag att utveckla ett bättre system som
            inte bara stimulerar till bilskrotning utan som också befriar
            kommunerna från dessa kostnader.
          </p>
          <p>
            Stockholm den 2 oktober 2001
          </p>
          <p>
            Inger Strömbom (kd)
          </p>
        </div>
      </div>
    </body>
  </text>
</TEI>
