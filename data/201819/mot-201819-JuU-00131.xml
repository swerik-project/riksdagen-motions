<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00131">
  <teiHeader>
    <fileDesc>
      <titleStmt>
        <title>En mer effektiv kriminalvård</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:131 av Adam Marttinen m.fl. (SD)</title>
          <idno type="rdwebb">H602131</idno>
          <rs type="number">131</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602131/text</ref>
          <ref type="dokument_url_html">http://data.riksdagen.se/dokument/H602131</ref>
          <ref type="dokumentstatus_url_xml">http://data.riksdagen.se/dokumentstatus/H602131</ref>
          <ref type="docx">http://data.riksdagen.se/fil/606A08C9-921C-4827-B0FC-6101C3783DE9</ref>
          <ref type="pdf">http://data.riksdagen.se/fil/0589B06B-6DA6-4FEE-9F0C-6FA53BC76D44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FTpmQFfwbC9Ed9f3wcMTTb</idno>
            <name>Henrik Vinge</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3GyXrgBoL7QQqf9UBYbXyS" type="signed"/>
        <correspContext corresp="i-3GyXrgBoL7QQqf9UBYbXyS">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-FTpmQFfwbC9Ed9f3wcMTTb"/>
        </correspContext>
        <correspAction xml:id="i-S9NUJA5T2xacWCdJBU3ZW1" type="submitted">
          <date when="2018-10-22"/>
          <time when="15:10:17"/>
        </correspAction>
        <correspAction xml:id="i-jC1ukBVFSWRWyuwxdxYgp" type="reviewed">
          <date when="2018-10-23"/>
          <time when="09:12:24"/>
        </correspAction>
        <correspAction xml:id="i-QSqDcFNcspPVE52PSHvi96" type="referred">
          <date when="2018-12-05"/>
        </correspAction>
        <correspAction xml:id="i-2c53RVLm6QxV9Uo8rwhsmv" type="assigned">
          <date when="2019-04-25"/>
          <time when="17:32:49"/>
        </correspAction>
        <correspContext corresp="i-2c53RVLm6QxV9Uo8rwhsmv">
          <ref type="assignedTo">Justitieutskottet</ref>
        </correspContext>
        <correspAction xml:id="i-6CZyTpuhK5hKvqQdU954Y4" type="behandlas_i"/>
        <correspContext corresp="i-6CZyTpuhK5hKvqQdU954Y4">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W9HjRNZNDZSchwuedPFYHb" type="behandlas_i"/>
        <correspContext corresp="i-W9HjRNZNDZSchwuedPFYHb">
          <ref type="uppgift">2018/19:JuU13</ref>
          <ref type="ref_dok_id">H601JuU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU13</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6xgxyXry1ps8YADmX9nijD" type="motHeader">
        <div xml:id="i-5ZgNoZHte3W5pYbTudd8Fn" type="motTitle">
          Motion till riksdagen 2018/19:131 av Adam Marttinen m.fl. (SD)
          En mer effektiv kriminalvård
        </div>
      </div>
      <div xml:id="i-9o1PCnq3gfXdubiRDL8VJZ" type="motBody">
        <div xml:id="i-Qvn5oWB4xET6ePGVeTHL4P" type="motProposal" subtype="förslag">
          <head xml:id="i-8vtv7qAP1rQWycTVneVUtV">
            Förslag till riksdagsbeslut
          </head>
          <list xml:id="i-RAJm3eovjZTMgKMrqPFVMv" style="ol">
            <item xml:id="i-BB4FE25d4AsYeGv5jTEDS3">
              Riksdagen ställer sig bakom det som anförs i motionen om fler
              anstalts- och häktesplatser och tillkännager detta för regeringen.
            </item>
            <item xml:id="i-5TQQizn1b4vt5nzvbW3m4x">
              Riksdagen ställer sig bakom det som anförs i motionen om att
              utreda möjligheten att hyra fängelseplatser utomlands och tillkännager
              detta för regeringen.
            </item>
            <item xml:id="i-Mnspddx4MsYRWKj4Pszzb3">
              Riksdagen ställer sig bakom det som anförs i motionen om fängelser
              anpassade för dem som ska av- eller utvisas samt för livstidsdömda
              och tillkännager detta för regeringen.
            </item>
            <item xml:id="i-Wtp83MN7dZsMcRaoTXDBYG">
              Riksdagen ställer sig bakom det som anförs i motionen om förvaring
              av samhällsfarliga brottslingar och tillkännager detta för regeringen.
            </item>
            <item xml:id="i-7a24UYJQufga6mq1Wsm4Qh">
              Riksdagen ställer sig bakom det som anförs i motionen om oövervakade
              besök på anstalter och tillkännager detta för regeringen.
            </item>
            <item xml:id="i-Bh68ZR8Ju4GPnZeyUCTbKn">
              Riksdagen ställer sig bakom det som anförs i motionen om kameraövervakning
              i cellen och tillkännager detta för regeringen.
            </item>
            <item xml:id="i-LVTXf5Rznf3qq8PjrwTrR8">
              Riksdagen ställer sig bakom det som anförs i motionen om skärpta
              regler för när permission ska kunna beviljas och tillkännager
              detta för regeringen.
            </item>
            <item xml:id="i-UKHL3dG2ajbwHpkNK6DyQJ">
              Riksdagen ställer sig bakom det som anförs i motionen om större
              inflytande för målsägande vid permission och tillkännager detta
              för regeringen.
            </item>
            <item xml:id="i-5fMG4VUMg8f7yWmyrUgpRu">
              Riksdagen ställer sig bakom det som anförs i motionen om skadestånd
              vid beviljad permission utan delgivning till målsägande och tillkännager
              detta för regeringen.
            </item>
            <item xml:id="i-MsSyt3tG15waYQTVW887MK">
              Riksdagen ställer sig bakom det som anförs i motionen om skärpta
              regler för permission för intagna i klass 1- eller klass 2-anstalt
              och tillkännager detta för regeringen.
            </item>
            <item xml:id="i-TARxhnNCbw7Wv6kvExHsxF">
              Riksdagen ställer sig bakom det som anförs i motionen om förbättrad
              statistik inom Kriminalvården och tillkännager detta för regeringen.
            </item>
          </list>
        </div>
        <div xml:id="i-SEi3sBwJbHtWtqFfHGhUU" type="motContent">
          <head xml:id="i-ABJEp5oQvF19w4AbTdwTXh" type="h1">
            Motivering
          </head>
          <p xml:id="i-CCsf12gBC7EKz34qRXoPgk">
            Under den senaste tiden har problemet med platsbrist i svenska
            fängelser uppmärksammats. Den höga beläggningen äventyrar personalens
            säkerhet, ökar risken för incidenter mellan intagna och försämrar
            möjligheten för rehabilitering. Problemet är dock på intet sätt
            nytt, eller oväntat. Kriminalvården har under flera år pekat på
            att olika straffskärpningar och satsningar på andra delar av rättsväsendet
            även innebär högre krav på Kriminalvårdens verksamhet. Trots det
            har Kriminalvården prioriterats ner av rödgröna regeringar och
            alliansregeringar.
          </p>
          <head xml:id="i-16TYavuP4aUVwrYioHxYUi" type="h2">
            Fler anstalts- och häktesplatser
          </head>
          <p xml:id="i-2LwMuCBHFXC7DuJrgcZgMQ">
            Sverigedemokraterna har föreslagit flertalet straffskärpningar,
            bland annat ett borttagande av ungdomsrabatten, mängdrabatten,
            skärpt straff för sexualbrott, vapenbrott, människohandel och
            så vidare. Detta, tillsammans med våra satsningar för en mer effektiv
            poliskår, kommer att leda till att fler människor kommer att spendera
            en längre tid på anstalt, vilket kommer kräva att stängda anstalter,
            där det är möjligt, öppnas. Det kommer även kräva en större utbyggnad
            av kapaciteten på befintliga anstalter.
          </p>
          <p xml:id="i-78zgh3A1qvvFxvtnmQ5r8E">
            Under den gånga mandatperioden har de andra partierna tagit efter
            delar av Sverigedemokraternas politik, gällande både skärpta straff,
            mer resurser till Polismyndigheten och en minskning av vissa av
            de s.k. straffrabatterna. Detta kommer oundvikligen resultera
            i en högre belastning på svenska häkten och anstalter.
          </p>
          <p xml:id="i-3vWYSWyERNDDatc2zGVg5E">
            Vi föreslår därför att regeringen ska upprätta en handlingsplan
            för hur kapaciteten kraftigt ska utökas på sikt.
          </p>
          <head xml:id="i-FD8qZBvCsZcUh1rTmMNgxF" type="h2">
            Fängelseplatser utomlands
          </head>
          <p xml:id="i-4qarU22sNiFLxCVKFe8yQP">
            Svensk kriminalvård är dyrast i EU. Enligt Europeiska rådets
            årliga straffrättsliga statistik kostar en fånge i ett svenskt
            fängelse i snitt 359 euro per dygn medan länder som Estland, Lettland
            och Polen ligger under 50 euro per dygn. Samtidigt är Sverige
            i en situation där en allt större del av fängelsepopulationen
            utgörs av utländska medborgare.
          </p>
          <p xml:id="i-UyNSxeZcL29GmrBMi4idPA">
            För att kunna genomföra framtida kostnadsbesparingar för svensk
            kriminalvård vill vi därför utreda möjligheterna att hyra fängelseplatser
            i andra länder. De ska delvis kunna användas för livstidsdömda,
            långtidsdömda eller utländska medborgare där det inte är möjligt
            att placera dem i ett fängelse i deras hemland, för att hålla
            nere kostnaderna, men även för att hantera tillfällig överbeläggning.
          </p>
          <p xml:id="i-KEtUL45FASYPcoEpXfmLm6">
            Genom att säkerställa att det finns etablerade möjligheter att
            på kort sikt hyra platser i andra länder får vi möjligheten att
            parera tillfälliga toppar med överbeläggning i svenska fängelser
            – vilket ger en mer hälsosam arbetsmiljö för personalen och en
            bättre rehabiliteringsmiljö för de intagna
          </p>
          <head xml:id="i-86ZReYncg4hHKwxd4rvuAi" type="h2">
            Fängelser anpassade för dem som ska av- eller utvisas samt för
            livstidsdömda
          </head>
          <p xml:id="i-4Kc88PUByQ1E2d5ZeydQLR">
            Sverigedemokraterna anser att den svenska kriminalvården ska
            vara human, men anpassad efter verkligheten. Vi vill därför att
            regeringen återkommer med ett förslag om att upprätta en ny form
            av kriminalvårdsanstalt för utländska medborgare som ska utvisas,
            avvisas eller väntar på beslut om en sådan åtgärd. Denna nya form
            av kriminalvård ska vara av enklare standard baserad på basala
            behov i form av mat och husrum och inte innehålla några rehabiliteringsåtgärder,
            med samma krav på säkerhet som övriga anstalter. Även de som dömts
            till riktiga livstidsstraff i enlighet med Sverigedemokraternas
            förslag bör hänvisas till denna kriminalvård.
          </p>
          <head xml:id="i-17aXtjnzFR5H1E1fGjs4sH" type="h2">
            Förvaring av samhällsfarliga brottslingar
          </head>
          <p xml:id="i-UFWNpWnJgzGFg6ZWhXVLZF">
            Sverigedemokraterna anser att ett straff ska stå i proportion
            till brottets allvar och överensstämma med det allmänna rättsmedvetandet.
            Detta för att skipa rättvisa och ge brottsoffer upprättelse, men
            även för att uppfylla kravet om allmänprevention och individualprevention
            – att straffet ska verka i avskräckande syfte och förhindra återfall.
            Straffet bör vidare sättas i relation till den dömdes rehabilitering
            eller resocialisering. Med detta som grund finns det fog att ifrågasätta
            det svenska rättssystemets möjlighet att skydda befolkningen från
            uppenbart farliga brottslingar, efter att dessa avtjänat sitt
            straff.
          </p>
          <p xml:id="i-RHNnJo7AXR74175kVM9Zw5">
            Med rådande system finns det ingen möjlighet att hålla kvar dömda
            brottslingar inom kriminalvården efter det att de avtjänat sitt
            fängelsestraff vilket resulterar i att bl.a. grova sexualbrottslingar
            med hög återfallsrisk och terrorister släpps ut i samhället.
          </p>
          <p xml:id="i-GgbuonYppEQr7mbpR5K3W6">
            I Norge har detta problem åtgärdats genom påföljden förvaring:
            Ett ej tidsbegränsat straff som kan utdömas när det föreligger
            fara för återfall och om brottslingen är farlig för samhället
            när han ska släppas ut. Förvaring har en kortaste och längsta
            tid med en återkommande bedömning av brottslingens eventuella
            farlighet. När längstatiden gått ut gör domstolen en bedömning
            av återfallsfaran där tiden kan förlängas med fem år, följt av
            ytterligare fem år och så vidare.
          </p>
          <p xml:id="i-JwVTbZtj4x8Xi33hSeXF39">
            Sverigedemokraterna ser stora fördelar med införandet av ett
            liknande system i Sverige och anser därför att det ska tillsättas
            en utredning kring vilka brott som skulle kunna innefattas samt
            om det skall vara en separat påföljd med en minimitid och en maximitid
            eller om bedömning och eventuell förlängning av fängelsestraff
            skall ske i samband med det att brottslingen avtjänat det utdömda
            straffet.
          </p>
          <head xml:id="i-7jUQkAGLJgX6GiXkBLjYdu" type="h2">
            Oövervakade besök på anstalter
          </head>
          <p xml:id="i-6fnEutMacBtPhPDCv5sGka">
            Trots nolltolerans och ett kontinuerligt arbete mot narkotika
            inne på anstalt så är det inte ovanligt med beslag av narkotika;
            enligt journalistiska granskningar förekommer det betydligt mer
            narkotika än vad som framkommit genom beslag. Enligt intagna själva
            så beskrivs tillgången till narkotika som obegränsad. Drogmissbruk
            inne på anstalter utgör både ett säkerhetsproblem för personal
            och intagna och det utgör ett problem för arbetet med rehabilitering
            och motivering för drogfrihet.
          </p>
          <p xml:id="i-FkPkzs9DtBoBGRbrbXWtid">
            Samtidigt som vi gläds över att beslag av narkotika ökat vill
            vi gärna medverka till att minska förekomsten av droger på våra
            anstalter ytterligare. I strävan att få ner drogmissbruk och kriminalitet
            i landet måste man därför ta detta problem med våra fängelser
            på största allvar.
          </p>
          <p xml:id="i-HbQYX5dQyTWsds7jPxtCdV">
            Besöksrummen är en av de uppenbara vägarna där narkotika och
            andra otillåtna varor kan lämnas över till den intagne. Vi anser
            därför att restriktionerna för när Kriminalvården får förbjuda
            oövervakade besök måste lättas upp.
          </p>
          <head xml:id="i-CYVsUpGZJALgf9kPmsMYeJ" type="h2">
            Kameraövervakning i cellen
          </head>
          <p xml:id="i-DPknTXAqj3DcteemXvm8EB">
            Mycket av kriminaliteten sker i cellerna, där kameror i dag inte
            tillåts. Till exempel är det i cellen som nyttjande av narkotika
            huvudsakligen sker eller hot och misshandel.
          </p>
          <p xml:id="i-46yFP82G3yAP5BmG4LpXYi">
            I klass 1- och klass 2-anstalter ska kameraövervakning med ljudupptagning
            tillåtas som ett medel för att stävja brott i anstalter. Den intagnes
            integritet får anses väga lättare än behovet av säkerhet.
          </p>
          <head xml:id="i-YTuo12cakoyty2T9HzMtXc" type="h2">
            Skärpta regler för när permission kan beviljas
          </head>
          <p xml:id="i-Nt896RbeHdsEKVuxxtYUjN">
            I dag kan permission tillåtas relativt kort tid efter att någon
            begått ett väldigt allvarligt brott. Vid mord har permission beviljats
            inom tidsramen av ett års avtjänat straff. Det är ett förhållningssätt
            som inte tar hänsyn till brottsofferperspektivet utan snarare
            utgår blint från brottslingens situation. Vi föreslår därför att
            den så kallade kvalifikationstiden, hur långt av strafftiden som
            ska ha avtjänats för att permission ska kunna beviljas, utökas.
          </p>
          <head xml:id="i-ReZt9jb9RiCzLaqusXN9DU" type="h2">
            Större inflytande för målsägande vid permission
          </head>
          <p xml:id="i-RRQZAgSkAu8JuYvd96hZur">
            Om målsägande uppgett till Kriminalvården att de vill bli meddelade
            när gärningsmannen har permission så är det av yttersta vikt att
            Kriminalvården också gör det. Brottsoffren ska kunna känna sig
            säkra på att de inte riskerar att stöta på sin gärningsman bara
            för att de inte fått den underrättelse som de har begärt. Målsägande
            ska därför ha ett större inflytande över när permissioner planeras
            och kunna neka datum som för målsägande kan vara viktiga.
          </p>
          <head xml:id="i-GosiTXoBbq6mnDLtb1Yz1A" type="h2">
            Skadestånd vid beviljad permission utan delgivning till målsägande
          </head>
          <p xml:id="i-23D6LhjxxxqeBqr9Cx9jPr">
            I det fall målsägande har uppgett att han eller hon vill bli
            meddelad när gärningsmannen har permission ska permission endast
            kunna genomföras efter att informationen delgivits. Om permission
            genomförs utan delgivning ska målsägande ha rätt till skadestånd.
          </p>
          <head xml:id="i-JSWj9Q2GDvjWvx6cUZysmJ" type="h2">
            Skärpta regler för permission för intagna i klass 1- eller klass
            2-anstalt
          </head>
          <p xml:id="i-FDzPLiNzAckqxmu5KMDbuw">
            Reglerna för permissioner måste ses över och göras mycket strängare
            för brott av sådan grad att de resulterar i straff som förläggs
            i en klass 1- eller klass 2-anstalt. Oövervakade permissioner
            bör där i princip utgå. Permissioner ska antingen ske övervakat
            eller genom användning av elektronisk fotboja. Det får ankomma
            på regeringen att till riksdagen inkomma med förslag på hur användningen
            av permissioner ska bli mer strikt. För livstidsdömda ska permission
            aldrig beviljas.
          </p>
          <head xml:id="i-Wo3GZVwq9RQe5Ds9WA8Zje" type="h2">
            Förbättrad statistik inom Kriminalvården
          </head>
          <p xml:id="i-MDNQPx2bgy51QwgKN6buMN">
            I Sverige är runt en tredjedel av landets intagna i anstalt utländska
            medborgare, för nyintagna under 2017 var 35 procent utländska
            medborgare vilket är en ökning med sex procentenheter jämfört
            med 2009. Sett till de som invandrat och fått svenskt medborgarskap
            är andelen med utländsk bakgrund givetvis högre, en exakt siffra
            går dock inte att få fram.
          </p>
          <p xml:id="i-2ojJ9M64cZiXKEaq1oKWGU">
            Kriminalvården är i dag förbjuden i lag att registrera intagnas
            ursprungliga nationalitet eller om de har invandrarbakgrund. Det
            går med andra ord inte att titta närmare på intagna i gruppen
            svenska medborgare trots att den gruppen i dag, på grund av hög
            invandring, är allt mer heterogen. Därmed skapas ett hinder för
            att få förståelse för utvecklingen i samhället.
          </p>
          <p xml:id="i-AtTfTn2scg9xb4p1bMPq5">
            Vi vill därför att regeringen återkommer med ett förslag som
            ser till att Kriminalvården tillåts föra statistik och även ge
            uppdrag att föra statistik även inom gruppen svenska medborgare.
          </p>
        </div>
        <div xml:id="i-GSJNoZYCUoPGtGC1ddxzb4" type="signatureBlock">
          <list xml:id="i-QrqsXC6H6X4qdAavnhYZCS">
            <item xml:id="i-MX3zYSEkEc4jTwAdsc6NWT" who="i-Dkz1KdQBrKqVm9WCptUQaD" type="signature">
              Adam Marttinen (SD)
            </item>
            <item xml:id="i-RrncwCdQ6xUTut1Rb4jRDA" who="i-LjpaL4XhPNoSZ44TkA9j3w" type="signature">
              Katja Nyberg (SD)
            </item>
            <item xml:id="i-ADkjV1iDMtaJmJ2NGHZkeu" who="i-FTpmQFfwbC9Ed9f3wcMTTb" type="signature">
              Henrik Vinge (SD)
            </item>
          </list>
        </div>
      </div>
    </body>
  </text>
</TEI>
