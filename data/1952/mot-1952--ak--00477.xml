<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00477">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__477/mot_1952__ak__477-001.pdf"/>
      <fw xml:id="i-S9WhC26NabLhXsgdGFo2G6">
        Nr 477—478. Motioner i Andra kammaren, nr 477. 1
      </fw>
      <div xml:id="i-RULfh4budMYCySrphggU3Q" type="motHeader">
        <div xml:id="i-WzLg1hk1WFkJCxFDZap8cM" type="motTitle"/>
        <div xml:id="i-MqXXDPau49MrPT8jJqgfSD" type="motSubmissionInfo"/>
      </div>
      <div xml:id="i-Mqn1APwjYdEPfzeSaBGg7Y" type="motBody">
        <div xml:id="i-M7qT8mma6AzSVvyg6Esk6L">
          <p xml:id="i-MbMpNcyHDKVQg2KP1sGjMu">
            Nr 477.
          </p>
          <p xml:id="i-UB4cJvwLQjfefXR3C2Rw63" type="titleString">
            Av herr Ohlin m. fl., angående vissa åtgärder för främjande av
            kapitalbildningen i landei.
          </p>
          <p xml:id="i-DaNjaEmzqiAnEP3XPQxKs6">
            Förutsättningen för de senaste mansåldrarnas enastående ekonomiska
            utveckling, som på ett revolutionerande sätt höjt levnadsstandarden
            i väs- terlandet, har framför allt varit en allt högre teknik,
            bättre skolbildning och en rikligare kapitaltillgång samt en ekonomisk
            frihet, som möjliggjort framstegens utnyttjande. För industriens
            arbetare har levnadsstandardens stegring i Sverige under 1900-talet
            gått i ungefärligen samma takt som produktionen per arbetare vuxit.
            Det är alltså för denna stora folkgrupp inte någon väsentlig ändring
            i inkomstfördelningen som lett till bättre levnadsvillkor, utan
            det är i stället den ständigt växande produktiviteten. Flera av
            de socialpolitiska åtgärderna — till stor del finansierade med
            en progressiv beskattning — ha däremot åstadkommit en både absolut
            och relativ förbättring för ett stort antal människor med lägre
            levnadsstandard än de normalt sysselsatta industriarbetarna. Det
            gäller här t. ex. pensio- närer, invalider, sjuka och arbetslösa,
            allt grupper som dessa åtgärder för- utan skulle under längre
            eller kortare perioder befunnit sig i ett tillstånd av verklig
            fattigdom. För en fortsatt höjning av levnadsstandarden för hela
            folket är tydligen en fortgående stegring av produktiviteten den
            avgörande faktorn. Endast därigenom åstadkommes en allmän höjning
            av reallöner och andra in- komster. Blott på denna väg blir en
            fortsatt utveckling av socialförsäk- ringen och andra åtgärder
            till förmån för de gamla, barnrika eller av so- ciala olyckor
            drabbade människorna möjlig med bevarande av ett rimligt skattetryck.
            Att slå vakt om de välståndsbildande krafterna och befrämja deras
            ut- nyttjande i ett samhälle med frihet och socialt ansvar framstår
            för oss som en huvuduppgift för samhällets ekonomiska politik.
            Här nedan vilja vi upptaga till behandling några hithörande frågor,
            som ha att göra såväl med kapitalbildningen som med frågan om
            förhållandet mellan de an- ställda och de företag, vari de arbeta.
            För produktivitetsutvecklingen äro båda dessa spörsmål av stor
            betydelse. Nuvarande bristande balans i vårt ekonomiska liv hänger
            i mycket stor utsträckning samman därmed, att det totala sparandet
            i landet är beklag- ligt ringa i förhållande till näringslivets
            och det allmännas investerings- behov. Investeringarna inom näringslivet
            tjäna syftet att sätta ständigt
          </p>
          <p xml:id="i-32bNYFppmjjPDTQzYvN5jx">
            1 Bihang till riksdagens protokoll 1952. 4 saml. Nr 477—478.
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-002.pdf"/>
          <fw xml:id="i-5UZd2Te472PNMvjBZxwewZ">
            2 Motioner i Andra kammaren, nr 477.
          </fw>
          <p xml:id="i-L56QxZcMGn4HX3nGtFn2NT">
            bättre verktyg och maskiner i arbetarnas händer, att skapa nya
            möjlig- heter för teknikerna att finna bättre produktionsmetoder,
            att rationalisera distributionen av varorna och administrationen
            av företagen. Bostads- byggandet kräver ökade investeringar, och
            det allmänna har mycket om- fattande eftersatta investeringsbehov
            för skolor, sjukhus m. m. Om icke sparandet inom landet väsentligt
            ökas, kunna dessa svårig- heter tillväxa. Vi kunna tvingas acceptera
            t. ex. en under ett eller annat årtionde bestående bostadsbrist,
            ett bibehållet underskott på skollokaler, en fortsatt eftersläpning
            inom sjukvården och särskilt inom de eftersatta områdena såsom
            sinnessjukvården och ålderdomsvården, en konserverad krissituation
            när det gäller vårt vägväsende o.s. v. Vad detta skulle betyda
            i fråga om minskad trivsel i samhället och större påfrestningar
            för med- borgarna behöver ej särskilt framhållas. Vi kunna också
            bli tvungna att bringa ned investeringstakten inom näringslivet
            avsevärt under det väl motiverade. Verkningarna på konkurrensförmåga
            och levnadsstandard kunna då bli mycket allvarliga. En tillfredsställande
            lösning av investeringsproblemen i det svenska sam- hället kan
            endast uppnås genom en sådan ökning av sparandet, att det medger
            en större total investeringsvolym. Det gäller emellertid här icke
            blott att det totala sparandet når erfor- derlig omfattning, det
            gäller också att se till att den del av sparandet, som kan påräknas
            för riskbärande investeringar, blir av tillfredsställande stor-
            leksordning. Under tidigare stora expansionsskeden i svenskt näringsliv
            ha båda dessa krav i stor utsträckning tillgodosetts genom det
            enskilda sparande, som tog sig uttryck i bildandet av förmögenheter
            hos privat- personer och inom företagen. Det från början obetydliga
            och ända fram till andra världskriget moderata skattetrycket underlättade
            denna process. Den betydande nygrundning och utveckling av nya
            företag, som tidigare förekommit i vårt land, synes genom beskattningens
            inverkan under senare år på vissa slag av sparande ha starkt försvårats,
            även om den fria av- skrivningsrätten verkat i gynnsam riktning.
            Det synes knappast önskvärt, att en allt större del av nyproduktionen
            omhändertages av existerande större företag, vilka lättare än
            nya företag kunna ta risken av förluster därpå. Enligt vår mening
            böra åtgärder syftande till att underlätta kapital- bildningen
            och ej minst tillgången på riskbärande kapital särskilt beakta
            angelägenheten av att uppkomsten och utvecklingen av nya företag
            inte i så hög grad som för närvarande försvåras. Att svårigheten
            för nygrund- ning och utveckling av företag äger samband med den
            höga beskattningens verkan på tillgången på riskvilligt kapital
            påpekas av 1949 års skatteutred- ning i dess år 1951 avgivna betänkande
            om den statliga direkta beskatt-
          </p>
          <p xml:id="i-7UBEGqxQTkfb958QEs2RsU">
            ningen (s. 58). Frågan om skattereformer med anledning härav
            — t. ex. viss rätt till kvittning mellan förlustår och vinstår
            — anser kommittén
          </p>
          <p xml:id="i-4sLHNAAUsFqMnuGmoHopX2">
            kräva särskild utredning (s. 259).
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-003.pdf"/>
          <fw xml:id="i-DtH2NN5tXbrLiyEvcqc4et">
            Motioner i Andra kammaren, nr 477. 3
          </fw>
          <p xml:id="i-THoDfsdmtv56r4eZAkwqZ5">
            Med nuvarande skattetryck ha möjligheterna till kapitalbildning
            i dessa former på ett avgörande sätt reducerats. Insikten om att
            skattebelastningen på medborgarna blivit så stor att lättnader
            måste genomföras synes nu på väg att vinna insteg också inom det
            socialdemokratiska partiet. Ett genom- förande till att börja
            med av de av skattekommitténs majoritet och vissa av de reservationsvis
            framförda skattesänkningsförslagen skulle säkerligen verka i rätt
            riktning och befrämja ökning av det enskilda sparandet. Den ekonomiska
            politiken bör inriktas på att skapa förutsättningar för fortsatta
            steg på denna väg, givetvis med bevarande av vår sociala standard.
            Men ingen politisk meningsriktning i Sverige torde i dag syfta
            till en sådan omläggning av skattesystemet, att de skattemässiga
            förutsättningarna för kapitalbildning genom stora inkomster och
            förmögenheter hos enskilda skulle bli desamma som för tjugofem
            till fyrtio år sedan. Skattebördornas fördelning efter bärkraften
            inom olika inkomstskikt och vittomfattande sociala åtgärder ha
            i betydande grad utjämnat skillnaderna mellan de högsta topparna
            och de djupaste dalarna i realinkomsthänseende. Även om betydande
            skattelättnader för alla folkgrupper kunna och böra genomföras
            innebär icke detta något avsteg från den progressiva beskattningens
            prin- cip, som av en överväldigande majoritet inom det svenska
            folket betraktas som rättvis och rimlig. Den roll för framåtskridandet
            på längre sikt, som de mycket vida möj- ligheterna till bildandet
            av enskilda storförmögenheter otvivelaktigt spelade under tidigare
            årtionden, måste i fortsättningen fyllas på andra vägar, om icke
            välståndsutvecklingen skall avstanna. Uppfattningen att t. ex.
            en stän- dig och kraftig överbalansering av budgeten eller andra
            former av tvångs- sparande skulle vara en fullgod ersättning för
            den alltför ringa kapital- bildningen på enskilda händer vilja
            vi emellertid kraftigt tillbakavisa. Riskerna för att på så sätt
            uppsamlade medel i stor omfattning skulle an- vändas för andra
            ändamål än produktiva äro uppenbara. Den utomordent- ligt hårda
            skattepolitik, som en sådan metod måste förutsätta, skulle ten-
            dera att leda till en fortgående minskning av det enskilda sparandet
            och till ytterst skadliga verkningar på initiativlust och arbetsvilja.
            En klar tendens till sådana fördärvliga verkningar har redan nu
            framträtt. En sådan politik skulle också så småningom kunna medföra
            ett vittomfattande förstatligande av näringslivet, en utveckling
            som man numera även i vida kretsar inom det socialdemokratiska
            partiet torde betrakta med utpräglad skepsis och om vars: ur effektivitetssynpunkt
            skadliga följder vi äro för- vissade. Vi ha redan i de partimotioner,
            som avlämnades vid höstriksdagen, för- ordat, att det allmänna
            i stället söker sig fram efter mera positiva rikt- linjer. Ett
            led i dessa måste en allmän skattesänkning vara. En annan är premiering
            av enskilt småsparande. Vi utgå ifrån att riksdagen av sina tidigare
            ställningstaganden till av oss i dessa båda avseenden väckta för-
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-004.pdf"/>
          <fw xml:id="i-GsCRvxtx2oKxZdhek9ddns">
            4 Motioner i Andra kammaren, nr 477.
          </fw>
          <p xml:id="i-4nAMw1RLPtazjCVvLL3qFN">
            slag icke skall vara förhindrad att på nytt och på ett positivt
            sätt pröva dessa frågor, som genom nya motioner åter föreläggas
            riksdagen till he- handling. Vi vilja nu peka på ytterligare ett
            par utvägar, efter vilka ett bidrag till lösningen av sparandets
            och kapitalbildningens problem kan finnas. Icke minst ur de synpunkter,
            som ovan anlagts, finnas starka skäl att nu i vårt land ägna större
            intresse åt sparande i nya former, som inom många företag utomlands,
            framför allt i Förenta staterna och England, kommit till stånd
            därigenom att de anställda erhållit ett direkt intresse i företagen
            och andel i dessas vinst. Det är vår mening, att dessa exempel
            och erfarenheter ej kunna avvisas så snabbt som från många håll
            skett under den tidigare sporadiska debatten i Sverige om möjligheterna
            att tillämpa andel i vinst för anställda. Vi vilja först något
            mera allmänt kommentera den debatt, som hittills förts omkring
            metoderna för att förverkliga de anställdas andel i vinst. Ett
            något närmare studium av utvecklingen på detta område i Förenta
            staterna ger icke fog för de snabba förkastelsedomar, som ofta
            förekommit här hemma. Under det sista årtiondet har där ett ej
            oväsentligt antal före- tag börjat tillämpa metoder för andel
            i vinst. Detta skulle näppeligen ha skett, om den mycket långa
            erfarenhet, som man där har av i stor skala tillämpade metoder,
            varit av övervägande negativ karaktär. Även i England finnas många
            framgångsrika exempel att visa på. Några av världens största och
            mest välkända företag, t. ex. de amerikanska General Electric
            Co, East- man Kodak Co och Sears Roebuck Co tillämpa i olika former
            denna princip. Givet är att en hel del misslyckanden måste ske,
            där en ny tanke av detta slag skall föras ut i verkligheten. Samma
            metod passar ej på alla håll. Metoder, som varit otillfredsställande
            utformade, ha upphört på grund av missnöje hos företagare eller
            anställda. I svaga eller mindre väl ledda företag, där rörelsen
            ej lämnat något överskott eller efter någon tid ned- lagts, ha
            givetvis förutsättningarna från början varit dåliga. Men där me-
            toderna varit väl genomtänkta och utformade synas de ha bidragit
            till att förbättra driftresultaten, höja de anställdas reallöner,
            öka deras sparande och skapa samhörighet och trivsel på arbetsplatserna,
            enligt den uppfatt- ning, som de närmast berörda i allmänhet företräda.
            Att andel-i-vinst-metoderna fått en större utbredning i Förenta
            staterna än i de västeuropeiska industriländerna — med viss reservation
            för Eng- land — har säkerligen ett samband med skiljaktigheterna
            i politisk utveck- ling inom dessa båda områden. I Västeuropa
            ha de på socialistisk ideologi byggda politiska meningsriktningarna
            haft ett stort inflytande. De ha ganska länge hållit fast vid
            en principiell inställning, som i hög grad vände sig mot enskild
            företagsamhet som sådan. För en dylik inställning måste tanken
            på de anställdas andel i företagens vinst te sig oriktig, bl.
            a. därför att den utgår ifrån att den enskilda företagsamhetens
            framgångsrika ut-
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-005.pdf"/>
          <fw xml:id="i-JQ3GTJ6a64LXM1Ck1bYFh7">
            Motioner i Andra kammaren, nr 477. 5
          </fw>
          <p xml:id="i-RRgybrSZsD4mkp4iZT3fmg">
            veckling är nyttig för de anställda och hela samhället. Den för
            icke länge sedan i många västeuropeiska länder under socialiseringshot
            mot omfat- tande områden av näringslivet stående enskilda företagsamheten
            kom sam- tidigt att intaga en relativt utpräglat ensidig försvarsställning,
            som gjorde den mindre benägen att själv taga initiativ till åtgärder
            av det slag vinst- andelssystemet utgör. I Förenta staterna ha
            de frontställningar, som den principiella förstatligandesocialismen
            skapat i Västeuropa, aldrig upp- kommit. I vårt land synas emellertid
            nu de politiskt-psykologiska hinder mot att aktualisera principen
            om andel i vinst för anställda, som tidigare skapats av själva
            den politiska utvecklingen, vara på god väg att förlora betydelse.
            Även på företagarsidan har en utveckling ägt rum, som medfört
            att de för företagens ledning ansvariga blivit alltmer beredda
            att acceptera ett be- tydligt större ansvar än tidigare för att
            företagen ledas med beaktande av hela samhällets bästa. Företagets
            lyckosamma utveckling ses av dess led- ning alltmera ur denna
            synvinkel och inte endast med hänsyn till ett i och för sig berättigat
            och betydelsefullt privatekonomiskt räntabilitetsintresse. Det
            har visat sig, att dessa olika intressen ingalunda äro så från
            varandra avvikande som man tidigare antog utan i väsentlig mån
            särskilt på längre sikt parallella. Förutsättningarna för att
            den av oss här väckta frågan nu skall kunna diskuteras under mindre
            hämmande inflytelser från fastlåsta, politiskt betingade ståndpunkter
            synas oss därför större än förut. Under den tidigare debatten
            i Sverige har från arbetsmarknadens parters sida framförts meningen,
            att frågan om andel i vinst, i den mån den kunde anses påkalla
            några åtgärder, borde lösas helt av parterna själva. Vi åter-
            komma i det följande till detta spörsmål. Då det emellertid är
            möjligt att på olika håll inom arbetsmarknadens organisationer
            kan finnas oro för att andel-i-vinst-system skulle kunna förrycka
            de vanliga avtalsuppgörel- serna på ett onormalt och orättvist
            sätt och bringa oreda i de stora kollek- tiva avtalen, vilja vi
            med några ord beröra skillnaden mellan andel i vinst och löner.
            Såsom frambhölls i en reservation av herrar Andersson i Långviksmon,
            Ro- sén och Christenson i Malmö vid 1949 års riksdag till andra
            kammarens an- dra tillfälliga utskotts utlåtande (nr 8) över en
            av herrar Ståhl och Widén väckt motion rörande metoderna för nya
            former av samarbete mellan arbets- marknadens parter, innebär
            vinstandelssystem i verklig mening, att de anställda komma i åtnjutande
            av en vid sidan om lönen stående förmån, vilken, liksom i aktiebolag
            aktieägares utdelning, sättes i relation till re- sultatet av
            företagets verksamhet. Till skillnad från ackordssystem, som ju
            baseras på en individs eller en grupps prestation, och till skillnad
            från löneavtal, som grundas på viss ersältning per tidsenhet för
            utfört arbete, utgör alltså vinstandelen en extra kompensation.
            som grundas på summa- resultatet av ett företags drift. Det finns
            enligt vår mening ingen anledning,
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-006.pdf"/>
          <fw xml:id="i-UM3Ti25TaNLyd8G7WY5Xss">
            6 Motioner i Andra kammaren, nr 477.
          </fw>
          <p xml:id="i-XR4X5b2ybvfsbEikEqQsZh">
            varför icke vinstandelsmetoder skulle kunna utformas på ett sådant
            sätt, att konflikter med det moderna avtalssystemet kunna i allt
            väsentligt und- vikas. Det är säkerligen en förutsättning för
            deras införande i större om- fattning i vårt land att så sker.
            Man måste, som framhålles i en nyligen av Folkpartiets ungdomsförbund
            utgiven skrift berörande bl. a. denna fråga, noga hålla isär vinstandel
            och löner. Vinstandelssystem kunna icke utplåna de omedelbara
            intressemotsättningarna mellan företag och an- ställda vid lönesättningen.
            Lönerna komma även vid tillämpning av vinst- andelssystem ati
            bestämmas genom avtal i vanlig ordning på arbetsmark- naden, och
            sådana system kunna icke väntas medföra någon förändring av avtalsuppgörelsernas
            karaktär. Å andra sidan är det tydligt, att andel i vinst för
            anställda kan leda till en större förståelse för det gemensamma
            intresset att få en så stor kaka som möjligt att dela, till en
            mera förtroende- full samverkan när det gäller de produktions-
            och effektivitetsfrämjande åtgärderna och slutligen, vilket vi
            i denna motion särskilt vilja under- stryka, till ett ökat sparande
            inom eller utom själva företaget från de an- ställdas sida. Vi
            återkomma nedan återigen till denna synpunkt. När det gäller vinstandelssystemens
            praktiska utformning torde med ledning av de utländska erfarenheterna
            åtminstone två huvudtyper kunna urskiljas: de som bygga på delägarskap
            för den anställde i företagen och de som icke göra detta. Efter
            en annan indelningsgrund skulle man också kunna skilja mellan
            metoder, som i sig själva innefatta någon form för sparande, och
            sådana som uteslutande bygga på kontant utdelning av vinst- andelsbeloppen.
            I den ovan omnämnda av Folkpartiets ungdomsförbund utgivna skriften
            gives en schematisk sammanfattning av de olika grund- typernas
            funktionssätt av i huvudsak följande innehåll: De på delägarskap
            uppbyggda systemen utmärkas av att den anställde som vinstandel
            erhåller aktier i företaget. Dessa kunna vara antingen före- tagets
            vanliga aktier eller, om så befinnes lämpligt, särskilda aktier
            för anställda med t. ex. ett lågt nominellt värde. De senare aktierna
            kunna i allmänhet icke avyttras till person utom företaget, men
            företaget är skyl- digt att inlösa dem, när den anställde så påfordrar
            eller avflyttar från före- taget. Båda dessa slag av aktier lämna
            givetvis den anställde aktieägaren rättigheter gentemot företaget,
            t. ex. rätten till utdelning och rätten att rösta på bolagsstämma.
            Den andra huvudtypen av vinstandelsmetoder, som också kan kallas
            kon- tanttypen, innebär att den anställde erhåller vinstandelen
            kontant till ett be- lopp, som står i direkt relation till lönen
            från företaget, ofta i viss relation även till anställningstiden.
            De vinstdelningsmetoder, som uppmuntra sparandeviljan, måste betraktas
            som särskilt värdefulla. Lyckade resultat ha uppnåtts vid kombinationer
            mellan kontant- och spar- eller delägarskapsmetoderna. Sådana
            kombinatio- ner bygga på principen att den anställde visserligen
            kan få ut en viss vinst- andel kontant, men om han förbinder sig
            att spara hela eller en del av vinst- andelsbeloppet, så blir
            det senare beräknat efter en högre skala. Dessa metoder, som i
            själva sin utformning premiera sparandet, ha visat sig äga
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-007.pdf"/>
          <fw xml:id="i-LA7febhgQL5iW3yNEVsrsa">
            Motioner i Andra kammaren, nr 477. 7
          </fw>
          <p xml:id="i-Sw5xHEFHbrS69jimBp1Zzo">
            många fördelar. I t. ex. vissa amerikanska företag, där de innestående
            vinstandelsbeloppen kunnat på lämpligt sätt placeras, ha de lett
            till en be- tydande förmögenhetsbildning hos de anställda. Vi
            hänvisa för mera ingående upplysningar om vinstandelsmetodernas
            uppläggning och verkningsrätt bl. a. till den av en amerikansk
            senatskom- mitté under ledning av senator Vanderberg 1939 avgivna
            rapporten om vinstdelning i Förenta staterna och till meddelanden
            från det amerikanska Council of Profit Sharing Industries. Som
            några exempel på företag, vilka med framgång tillämpat vinstandelssystem,
            vilja vi nämna följande. I The Lincoln Electric Co i Cleveland,
            Ohio, ligger genomsnittsinkomsten inklu- sive vinstandelen för
            arbetare vid 6 000 dollars. Vid Fords fabriker i Memphis i Tennessee
            inleddes 1938 ett vinstandelsförfarande, som påståtts i hög grad
            ha bidragit till att snabbt utveckla denna bilfabrik till den
            största Ford- fabriken i världen. Systemet baseras därpå, att
            de anställda erhålla en viss bonus på all produktion och försäljning
            utöver en relativt lågt satt minimi- nivå. Vid det förut omnämnda
            mycket stora företaget Sears Roebuck Co, som har något över 100
            000 anställda bland vilka ca 85 000 äro med i vinst- andelssystemet,
            har man tillämpat en i hög grad sparstimulerande vinst- andelsmetod
            med uppskjuten vinstutdelning. Om densammas resultat läm- nade
            professor Hartman, sekreterare i The Council of Profit Sharing
            Indu- stries, vid sitt besök i Sverige för några månader sedan
            bl. a. dessa upplys- ningar: Anställda hos Sears Roebuck &amp;
            Co, som förtjänat upp till 2 000 dollars per år, ha efter 25 å
            30 års tjänst hos företaget genom fondering av vinstandelar erhållit
            ett kapitalbelopp på upp till 30 000 dollars, de vilka för- tjänat
            upp till 3 000 dollars per år på samma sätt upp till 70 000 dollars.
            En mycket betydande kapitalbildning bland de anställda äger alltså
            rum inom detta företag. Dess storlek beror emellertid till väsentlig
            del på värde- stegring för de aktier i vilka vinstandelsmedlen
            placerats. Exempel som dessa ge enligt vår mening en klar fingervisning
            om att det vore ett misstag, om vi icke i vårt land skulle söka
            pröva och uppmuntra vinstandelsmetoderna. Erfarenheterna från
            utlandet göra sannolikt, att de i många fall föranlett överraskande
            gynnsamma resultat för effektiviteten i produktionen inom berörda
            företag och lett till en ökning av sparandet bland de anställda.
            Att mindre gynnsamma erfarenheter gjorts i vissa fall, måhända
            särskilt där vinstandelen utbetalas vid årets slut och således
            intet sparmoment infogats i systemet, kan ej anses utgöra tillräckligt
            skäl alt beakta de talrika goda erfarenheternas vittnesbörd. Dessa
            förhållanden böra nalurligtvis i första hand vara ägnade att väcka
            uppmärksamhet hos de framstegsvänliga företagarna och animera
            dem att pröva samma vägar. Men icke heller det allmänna bör enligt
            vår mening undandraga sig att söka göra en insats på detta område.
            När det gäller formerna härför, ha olika utvägar diskuterats i
            den ovannämnda broschyren och sammanfattas där sålunda: »Då vinstdelningsmeloderna
            hittills är i stort sett oprövade hos oss och för alt få sin fulla
            effekt bör bygga på frivilliga åtaganden, vore det alltför
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-008.pdf"/>
          <fw xml:id="i-Npnj8hYR6hEmUDoL78n7gv">
            8 Motioner i Andra kammaren, nr 477.
          </fw>
          <p xml:id="i-8if6xqmq2QPMMPZSWUNgoC">
            riskabelt att i en lagstiftning söka draga upp mallar för deras
            tillämpning här. De utländska exemplen visar en mycket stor variation.
            Tydligt är också, att de problem, som möter vid vinstdelningens
            förverkligande, i stor ut- sträckning ter sig olika inom olika
            näringsgrenar, annorlunda inom t. ex. in- dustrien än inom handeln,
            och från jordbrukets synpunkt framträda de i en ytterligare aspekt.
            Skillnader i förutsättningar föreligga också mellan stora och
            medelstora företag å ena sidan och små eller mycket små företag
            å den andra. — — — Förhållandena kan också te sig olika inom företag,
            som dri- vas i aktiebolagsform, och i enskilda rörelser. — — —
            icke heller det allmänna bör tveka att pröva vinstdelningsmeto-
            der inom samhällsägda företag, där detta lämpligen kan komma i
            fråga. Inom sådan av det allmänna i vanliga affärsmässiga former
            driven företag- samhet, vars prissättning sker under konkurrens
            med i enskild eller koope- rativ regi drivna företag, förefinnes
            uppenbarligen inga särskilda hinder härför. Inom de allmänna verksamhetsgrenar
            åter, som har monopolitisk karaktär och vilka kan användas som
            instrument för en indirekt beskatt- ning och där vinsterna alltså
            är beroende av den taxepolitik det allmänna följer, är problemet
            naturligtvis ett annat. — — — Med de obestridligen tunga skattebördor,
            som nu vilar på den svenska företagsamheten, är det emellertid
            riktigt och skäligt att det allmänna upp- muntrar en frivillig
            tillämpning av vinstandelsmetoder. Denna uppmuntran bör ha en
            för såväl arbetstagare som arbetsgivare tillräckligt stimulerande
            karaktär. Enklast torde den kunna konstrueras genom reformer på
            skatte- politikens område. Nödvändigheten att genom skattereformer
            stimulera spa- randet hos enskilda har av den allmänna ekonomiska
            utvecklingen starkt understrukits. Anställd, som erhåller vinstandel,
            bör för det första prin- cipiellt tillförsäkras skattefrihet för
            den del därav, som för viss minimitid bindes i godtagbar sparform.
            För det andra bör man slå fast att enskild eller juridisk person,
            som från nettointäkt av rörelse avsätter viss del av denna att
            fördelas mellan de anställda efter grunder, som överenskommits
            med dem, skall erhålla skattefrihet för den del av nettointäkten,
            som går till de anställda — möjligheter härför torde redan nu
            i stor utsträckning före- ligga. ——— Den närmare avvägningen av
            skatielättnaderna måste givetvis utredas. Det skattebortfall för
            det allmänna som vid en sådan utredning teoretiskt må kunna beräknas
            bli en konsekvens av en reform i här antydd riktning, bör emellertid
            icke vara ett tungt vägande argument emot att beträda denna väg.
            Detta skattebortfall kan mycket väl antagas bli av relativt kort
            var- aktighet. Utredningen, som givetvis bör företagas genom statsmakternas
            försorg, måste även närmare utforma de villkor i övrigt, som skall
            uppfylias av de vinstdelningsystem, vilka skall berättiga till
            skattelättnader. Dessa villkor kan här endast antydas. Det synes
            för det första klart, att vinstdel- ningsmetod måste vara överenskommen
            genom ett avtal mellan företagaren och hos honom anställda. Av
            företagarna mer eller mindre regelbundet utbetalade gratifikationer
            kan således icke alls jämställas med vinstdelning. De är ensidiga
            åtgärder av företagarna och helt beroende av dessas eget av- görande.
            Vinstdelningsavtalens konstruktion bör för det andra vara sådan,
            att de principiellt medger anslutning till vinstdelningssystem
            för var och en inom företagen anställd med undantag eventuellt
            för personer, som intar sådan särskild förtroendeställning till
            företagarna, att de icke kan ansluta sig till arbetar- eller tjänstemannaorganisationer.
            Det måste också under- sökas, om risker för ett oberättigat utnyttjande
            av en skattereform av här
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-009.pdf"/>
          <fw xml:id="i-UWyPjad4ngdS4SW8oNUBx5">
            Motioner i Andra kammaren, nr 477. 9
          </fw>
          <p xml:id="i-8iqvXyfpKn21XoEShpLnRR">
            skisserad typ uppstår, och hur dessa i så fall skall förebyggas.
            ——— I övrigt må anmärkas, att det med hänsyn till de ovan påpekade,
            starkt skiftande förutsättningarna inom olika näringsgrenar och
            företagsformer, säkerligen är motiverat att undvika alltför detaljerade
            bestämmelser utan överlåta dessa att fritt utformas av parterna.»
            Utan att ta ställning till vad i detta citat anförts rörande de
            olika me- toderna vilja vi förorda, att en utredning företages
            i syfte att genom skatte- reformer uppmuntra tillämpning av vinstandelssystem
            i vårt land, särskilt sådana former därav, som innebära en ökning
            av sparandet. Att sådana system kunna vara ett bidrag till den
            framtida lösningen av kapitalbild- ningens problem är ej uteslutet.
            Vi vilja därför förorda att utredningen där- vid får direktiv
            att särskilt beakta vinstandelssystemets möjligheter att åstadkomma
            ett ökat sparande hos de anställda inom näringslivet och att av
            densamma eventuellt föreslagna åtgärder utformas särskilt med
            sikte på att stimulera till tillvaratagandet av dessa möjligheter
            utan att därför för- bise den även i övrigt produktions- och effektivitetsfrämjande
            effekt som vinstandelsmetoderna ha. Det torde av ovanstående klart
            ha framgått, att vår avsikt således är, att slutande av vinstandelsavtal
            skall fritt överlämnas åt företagare och anställda, men att det
            allmänna skall, om vissa grundvill- kor därvid uppfyllas, medgiva
            en skattemässigt gynnsam behandling.
          </p>
          <p xml:id="i-R6Byozcyj53GZskyiK8GyW">
            ?
          </p>
          <p xml:id="i-ULc6e1LrLUuFhZpJWdXLpc">
            Vi övergå därefter till en annan form för stimulans åt mindre
            eller medel- stora inkomsttagare till sparande, som under för
            dem betryggande former kan öka tillgången på riskbärande kapital
            och som dessutom kan ge dessa sparare ett visst skydd mot förluster
            på penningvärdets fall av den art, som de senaste årtiondena drabbat
            många. Vi syfta på bildandet av investerings- bolag, som placera
            sina medel i aktier på ett betryggande sätt och erbjuda allmänheten
            att bliva delägare genom förvärv av aktier med små valörer. Den
            nuvarande organisationen på aktiemarknaden är uppbyggd utifrån
            den förutsättningen att det endast uppträder ett relativt litet
            antal köpare som placera relativt stora belopp. Små valörer saknas
            nästan helt, och aktie- affärer göras normalt i börsposter, ofta
            omfattande 50 st. En uppdelning av aktierna i vanliga bolag på
            lägre valörer löser dock icke problemet att underlätta för en
            starkt vidgad krets att genom aktieköp för- värva »realvärden».
            Många sparare anse sig med rätta icke vara kompetenta att bedöma
            vilka aktier som erbjuda fördelaktig avkastning och betryggande
            säkerhet och äro över huvud taget tveksamma i fråga om att engagera
            sig på aktiemarknaden. Av denna anledning torde de s. k. investeringsbolagen
            utgöra en lämplig form när det gäller att stimulera hittills utanförstående
            sparare till aktie- förvärv. I dessa bolag inköpas aktier i olika
            bolag. Härigenom erhållas sam- tidigt en tillfredsställande avkastning
            och en god riskfördelning. I Sverige finnas några sådana bolag
            av olika typer, men de torde — trots en gynnsam
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-010.pdf"/>
          <fw xml:id="i-VjaZ9d5F1i2jqXau3qa5wh">
            10 Motioner i Andra kammaren, nr 477.
          </fw>
          <p xml:id="i-JkKvRvdejtLYRAsXaQzxHq">
            utveckling till deras delägares fromma icke i någon större utsträckning
            ha lyckats förvärva köpare av aktier utanför de kretsar, som traditionellt
            placerat pengar på detta sätt. Det torde kunna fastställas, att
            ökat intresse bör ägnas åt denna form av aktieplacering i avsikt
            att möta ett behov hos en vidgad krets av sparare att få tillfälle
            till »realvärdeplacering». En utredning som belyser detta spörsmål
            bör därför komma till stånd. En sådan utredning bör ägna sär-
            skild uppmärksamhet åt de många olika typer av investeringsbolag,
            som existera i utlandet. I USA ha t. ex. de s. k. ömsesidiga investeringsfonderna
            visat sig vara en utmärkt väg att kanalisera småspararnas medel
            till före- tagsamheten. Dessa investeringsfonder skilja sig avsevärt
            från den i Sverige vanliga typen av investeringsbolag. En kapitalplacerare
            kan när som helst och till vilket belopp som helst köpa andelar
            av små valörer i den ömse- sidiga fonden. Likaså kan han vid vilken
            tidpunkt som helst helt eller del- vis likvidera sitt delägarskap
            i fonden genom att presentera sina andelar för inlösen. Dessa
            fonder, som äro av tre huvudtyper, ha under de senaste åren utvecklats
            mycket snabbt i USA. De erbjuda också småspararna betydande fördelar.
            Man har garanti för ständig sakkunnig övervakning, spridning av
            riskerna, långtgående säkerhetsföreskrifter, bekväm förvaltning,
            hög lik- viditet och relativt hög avkastning. Det är möjligt att
            fonder av denna typ kunde fylla en stor uppgift även i vårt land.
            De borde givetvis vara privata bolag eller föreningar men sam-
            tidigt vara underkastade offentlig kontroll. Även investeringsbolag
            mera överensstämmande med den i Sverige vanliga typen skulle emellertid
            kunna bildas, som erbjöde mindre sparare place- ringsmöjligheter.
            Ett visst hinder för en sådan utveckling är emellertid att gällande
            banklagstiftning förbjuder belåning av aktier i intressebolag,
            vilket gör dem mindre attraktiva. Banklagens 8 46 innehåller förbud
            för bank att såsom pant mottaga aktie i bolag, vars verksamhet
            huvudsakligen består i att förvalta eller driva handel med aktier.
            En uppmjukning av denna be- stämmelse torde vara möjlig utan att
            berättigade säkerhetskrav eftersättas, t. ex. i sådana fall då
            investeringsbolagens skulder äro obetydliga i förhål- lande till
            deras tillgångar.
          </p>
          <p xml:id="i-RsVbH7oLQJ4wU5CVmJxbfC">
            Med hänvisning till ovanstående få vi alltså föreslå riksdagen
            att i skrivelse till Kungl. Maj :t hemställa om tillsättandet
            av en utredning, inkluderande företrädare för arbetsmark- nadens
            parter och med uppdrag att anlita in- och utländsk expertis med
            sakkunskap på i motionen berörda områden, i syfte: 1) att undersöka
            förutsättningarna för att genom skatte- reformer stimulera tillämpningen
            inom det enskilda nä- ringslivet av vinstandelssystem med särskild
            hänsyn till angelägenheten att främja kapitalbildningen genom
            att be-
          </p>
          <pb facs="riksdagen-motions-pdf/data/1952/mot_1952__ak__477/mot_1952__ak__477-011.pdf"/>
          <fw xml:id="i-AVi9jf2P2bJyTDnot7AAuJ">
            Motioner i Andra kammaren, nr 477. 11
          </fw>
          <p xml:id="i-KB5rV3mRc5pAKJvDi6sGCB">
            reda de anställda ökade möjligheter till sparande och uppnå större
            effektivitet i produktionen, 2) att undersöka förutsättningarna
            för vinstandelsmeto- dernas tillämpning inom av det allmänna ägda
            företag i branscher, där de befinna sig i en effektiv konkurrens
            med enskilda företag på lika villkor, 3) att pröva möjligheterna
            och lämpligheten av sådana ändringar i skattelagstiftningen, att
            utvecklingen av ny företagsamhet och därtill knuten kapitalbildning
            under- lättas, 4) att undersöka det allmännas möjligheter att
            genom en ändring eller komplettering av rådande lagstiftning under-
            lätta tillkomsten av investeringsbolag med låga aktievalörer eller
            andra liknande institutioner i avsikt att skapa en för- delaktig
            form för mindre inkomsttagares sparande och öka tillgången på
            aktivt kapital, 5) att framlägga de förslag till åtgärder, vartill
            utred-
          </p>
          <p xml:id="i-Av9stUxYabgQ1V2zQ1Tpmb">
            ningen föranleder.
          </p>
          <p xml:id="i-C6wzDCMv4VruqhdwyfLR4w" type="date">
            Stockholm den 26 januari 1932.
          </p>
          <div xml:id="i-8oYExfQ7W89Ac52S8S1s6M" type="signatureBlock">
            <list xml:id="i-dXxZYwfX9KnCMDkqwqMQF">
              <item xml:id="i-XupcEFbLRMFpZ4WdkLbFLt" who="i-BqDGKscaLhUZHhaFFmx5pf" type="signature">
                Bertil Ohlin
              </item>
              <item xml:id="i-PZB7N4kEoCP9niz3CFcZ1q" who="i-Mw31BTf7uoxHTWx5X3k5QD" type="signature">
                Wald Svensson
              </item>
              <item xml:id="i-3NjF1eMzMgghEQXcph5pRi" who="unknown" type="signature">
                Per A Johnsson i Kastanjegården
              </item>
              <item xml:id="i-L5rYJFTWDp9XMRvVRAnF8d" who="unknown" type="signature">
                Oscar Malmborg Bertil von Friesen
              </item>
              <item xml:id="i-KDEMuiHzzCnSjzCCcid171" who="i-7cCozgpY4EZrWku38osFxG" type="signature">
                Manne Ståhl
              </item>
              <item xml:id="i-NJK6Dzn9UFQQBh7dVKPrjd">
                i Skövde
              </item>
            </list>
          </div>
          <p xml:id="i-Agp27kBGDGxLjXqy2JqmzM">
            Sven Wedén. Ragnhild Sandström.
          </p>
        </div>
      </div>
    </body>
  </text>
</TEI>
