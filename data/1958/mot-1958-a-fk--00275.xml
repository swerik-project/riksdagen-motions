<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-001.pdf"/>
      <div type="motHeader" xml:id="i-XBNqhyiRMcikDjvjoLfPY">
        <div type="motTitle" xml:id="i-KE1NgzDNr43kfuSZb4gDLh"/>
        <div type="motSubmissionInfo" xml:id="i-FJj7AfUnjA1YCvjtXDUHj3"/>
      </div>
      <div type="motBody" xml:id="i-7JnKDXXnp9h9GhMZLxLPnQ">
        <div xml:id="i-YHPztKzGgmADApc9ypNWtT">
          <p xml:id="i-QSLvmSgEKMWTxWS4wMqXHh">
            2 Motioner i Första kammaren, nr 275 år 1958
          </p>
          <p xml:id="i-5tsdiZNryVpvRVveUxyY3E">
            Nr 275
          </p>
          <p xml:id="i-ZyJSGz8HXz9B58wp6Ma2K">
            Av herr Ewerlöf m. fl., om åtgärder i syfte att begränsa de offentliga
            utgifterna och deras stegringstendens.
          </p>
          <p xml:id="i-KuYAupusd5MLFBuYhwkz2m">
            Ej sällan hävdas det, att våra statsutgifter visserligen är för
            höga men att eftersom alla meningsriktningar i praktiken varit
            överens om varje steg- ring i dem, detta faktum är något ofrånkomligt,
            något som man endast har att finna sig i. De finnes som till och
            med vill göra gällande att statsutgifter- nas oavbrutna ökning
            endast återspeglar en socialt och tekniskt betingad naturlag,
            som icke låter sig sättas ur kraft. Den tekniska utvecklingen
            ska- par ett behov av större samlade. resurser. Dessa kan endast
            -— säger man — samlas genom och hos staten. Medborgarna är — påstår
            man vidare — inställda på en omvårdnad som ingriper på allt fler
            områden. Endast i offentlig regi kan denna ordnas. Det är — förmenar
            man därtill — av rätt- vise- och solidaritetsskäl nödvändigt att
            myndigheterna ingriper och korri- gerar inkomstbildningen i samhället.
            Alla dessa omständigheter och fler med dem anföres icke blott
            som för- klaring till utan som försvar för höga och stigande offentliga
            utgifter. Först en kommentar. Påståendet att alla meningsriktningar
            i lika grad delar ansvaret för det statliga utgiftsläge vi nu
            har i vårt land och vilket för alla meningsrikt- ningar är en
            källa till akut oro — detta påstående är ej korrekt. Mot bakgrund
            av de svårigheter att med reellt sparande täcka statens be- hov
            av lånade medel, vilka den förda finanspolitiken gjort akuta,
            och med den budgetpolitik som ännu officiellt vidhålles — totalbalanseringens
            bud- getpolitik — kan det vara lämpligt att som bas för diskussionen
            ta statens sammanlagda utgifter. Det kan då fastställas att om
            bifall i riksdagen kun- nat vinnas till högerpartiets under senare
            år i belopp preciserade bespa- ringsförslag, skulle statens utgifter
            för nästa budgetår ha kunnat sänkas med minst 900 miljoner kronor.
            Självfallet kan man diskutera varje sålunda föreslagen utgiftsbegränsning
            för sig — med hänsyn till innebörd och kon- sekvenser — men man
            kan inte samtidigt hävda att alla varit överens om alla utgifter.
            Utöver dessa i detalj specificerade besparingsförslag har från
            högerpar- tiets sida mer generellt utformade åtgärder i syfte
            att begränsa de offentliga utgifterna och deras stegringstendens
            aktualiserats. Bland dessa kan näm- nas förslaget att angelägenhetsgradera
            de offentliga investeringarna och stämma av omfattningen av dessa
            mot resurserna, den vid olika tillfällen framförda tanken att
            de anslagsäskande myndigheterna skulle åläggas att framlägga förslag
            till ordnande av sin verksamhet inom en på visst sätt krympt anslagsram
            samt erbjudandet om demokratiskt samarbete över partligränserna
            i syfte att hålla tillbaka de offentliga kapitalutgifternas an-
            svällning. I dessa framställningar har stort avseende fästs vid
            rationalise-
          </p>
          <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-002.pdf"/>
          <p xml:id="i-TL9QcjzTq7ERpRBg7hgtfL">
            Motioner i Första kammaren, nr 275 år 1958 3
          </p>
          <p xml:id="i-RCUaeV2u8ZubQ9R5wMiuVz">
            ringssynpunkten, vid ansträngningarna att göra administration
            och drift så effektiva och billiga som möjligt, men samtidigt
            har det markerats att åtgärder av det slaget, hur väsentliga de
            än är, icke räcker för att lösa vårt problem. En begränsning av
            den offentliga verksamhetens omfattning måste till. Det låter
            sig naturligtvis förneka att praktiska resultat kan uppnås ge-
            nom allmänt utformade direktiv om besparingar i en verksamhet
            och för- valtning. Ett sådant förnekande är ej sällan uttryck
            för den egna obenägen- heten att ta de svårigheter och politiska
            nackdelar, som självfallet måste vara förenade med ett genomgripande
            besparingsarbete. Det bortser helt från det faktum att vad det
            inte minst gäller, om man vill ha framgång i försök att strama
            åt, är att skapa en ny inställning till utgiftsfrågan, en ny mentalitet
            hos både medarbetarna och allmänheten. Detta kräver en vilje-
            yttring från de ansvariga, ett besked av det innehållet att det
            icke går att grunda en utgiftsexpansion på ”inflationsinkomster”,
            ej heller på den före- ställningen att statens budget ju dock
            är överbalanserad, ett korttidsfenomen med ödesdigra långtidsverkningar
            på utgiftsnivån. Grund finnes alltså att konstatera såväl att
            högerpartiets allmänna bespa- ringsinitiativ borde ha kunnat ge
            påtaglig effekt som att högerpartiet icke kan anses dela ansvaret
            för nu rådande höga utgiftsläge. Att det allmänna i sin hand samlar
            ekonomiska resurser kan inte sägas medföra att dessas storlek
            ökar. Snarare måste man befara motsatsen. Män- niskornas vilja
            att omvandla inkomster till resurser — att spara — måste beräknas
            bli svagare om de ålägges att avstå dessa till staten. Erfarenheten
            visar att offentligt förvaltade tillgångar utnyttjas mindre effektivt
            än de som enskilda under direkt ekonomiskt ansvar förfogar över.
            Varken ränta- bilitetskravet eller kostnadssynpunkten har samma
            tyngd i det allmännas verksamhet. Minskad effekt i användningen
            ställer ofrånkomligt krav på större tillgångar, ett krav som oavlåtligt
            växer om man utgår ifrån att en snabb teknisk utveckling skall
            utnyttjas genom statliga åtgärder. Då som ovan framhållits framväxten
            av sådan under denna förutsättning hotar att stagnera leder anspråken
            på statlig dominans i den ekonomiska utveck- lingen lätt till
            en överansträngd och instabil samhällsekonomi och därmed till
            en lägre framstegstakt än som eljest skulle vara möjlig. Det finns
            icke hållbar grund för förmodandet att ej de för ett rationellt
            utnyttjande av den tekniska utvecklingen nödvändiga ekonomiska
            resur- serna skulle kunna åstadkommas genom frivillig samverkan
            — under för- utsättning av en rimlig och rationell skattepolitik.
            Om medborgarnas anspråk på ovanifrån dirigerad omvårdnad är det
            mycket svårt att säga någonting med säkerhet. Uppenbart torde
            vara att de flesta är intresserade av en solidariskt ordnad grundtrygghet
            med klara rättigheter och klara skyldigheter, kanske främst för
            äldre dar. Att vi genom samhället skall söka garantera varandra
            och oss själva ”frihet från fruktan
          </p>
          <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-003.pdf"/>
          <p xml:id="i-EkxbaaLqzMvmhPLtMwEmew">
            4 Motioner i Första kammaren, nr 275 år 1958
          </p>
          <p xml:id="i-2CpjRbkLKBfi4aaRqYNcqf">
            för nöd”, torde också vara så allmänt accepterat att någon diskussion
            ej behövs. Meningarna förefaller däremot vara delade då det gäller
            alt bedöma en lång rad ”omvårdnadsåtgärder” av generell natur
            som ligger över denna ram. Visserligen behåller en rad socialpolitiska
            slagord säkerligen fortfa- rande i viss mån sin makt över tankarna,
            men denna makt torde vackla alltmer ju klarare det blir för människorna
            icke blott att verksamhet av detta slag kostar mycket pengar i
            största allmänhet utan också pengar som måste avstås även av ”mindre
            inkomsttagare”, vilket i motsvarande grad minskar deras redan
            begränsade möjligheter att forma sin egen livsföring. Att den
            socialpolitiska kalkylen har två sidor — också en utgiftssida
            för den enskilde — att socialpolitiken enligt gängse uppfattning
            ej sällan till- lämpas utan tillräcklig kontroll och framför allt
            det nya läge, som inkomst- utvecklingen håller på att skapa för
            flertalet arbetsföra, gör det ytterst tvek- samt om man längre
            kan tala om några krav från människornas sida på ytterligare sociala
            åtgärder — om något faktiskt ”omvårdnadstryck” på stalsutgiftsnivån.
            Däremot kan man utan tvekan tala om en politisk före- ställning
            att ett sådant tryck skulle föreligga. Att en långsiktig tendens
            till allmän inkomstlyftning föreligger kan anses säkert. Den tekniska
            utvecklingen ökar arbetsinsatsernas produktivitet, vil- ket måste
            resultera i stigande arbetsförtjänster. Tillfälliga bakslag och
            kastningar kan naturligtvis tänkas men utvecklingens allmänna
            riktning torde vara odiskutabel. Allmänt höjda och stigande arbetsförtjänster
            min- skar redan i och för sig både behovet av och intresset för
            inkomstöver- föringar. Detta omdöme gäller inkomstöverföringar
            mellan arbetsföra och under förutsättning att de faktiskt har
            möjligheter att finna sysselsättning. Än mindre nödvändiga håller
            detta slags överföringar på att bli eftersom inkomstutvecklingen
            också innefattar ett påtagligt moment av naturlig ut- jämning.
            I väsentlig grad torde detta bero på att allt fler arbetsuppgifter
            blir kvalificerade, kräver yrkeskunskap, skicklighet och omdöme.
            En ytter- ligare orsak är organisationsväsendets inflytande på
            löne- och inkomstbild- ningen. Redan nu håller en rad inkomstöverföringar
            av generell subven- tionskaraktlär på att få drag av att människor
            med något så när likartad standard byter pengar med varandra till
            priset av stora administrationskost- nader och av att det naturliga
            sambandet mellan arbetsinsats och inkomst skenbart brytes. Det
            blir alltså alltmer orealistiskt att åberopa nödvändigheten av
            ett all- mänt spritt krav på ingrepp i inkomstbildningen som skäl
            för höga och sti- gande statsutgifter. Därtill kommer att sådana
            ingrepp får en alltmer ut- präglad benägenhet att störa en naturlig
            anpassningsprocess i vår ekonomi och konservera förhållanden som
            inte längre har motsvarighet i verklig- heten. Höga statsutgifter
            kan således varken anses ofrånkomliga eller önsk-
          </p>
          <p xml:id="i-DUkYtT6BFhte4SH1eM2vn">
            värda.
          </p>
          <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-004.pdf"/>
          <p xml:id="i-69ReoXytG3w8DrNcYwGJC7">
            Motioner i Första kammaren, nr 275 år 1958 d
          </p>
          <p xml:id="i-PymB66ioC5V7E4dD38BSEm">
            Våra statsutgifter bedöms för närvarande innesluta en risk för
            automa- tiska stegringar av storleksordningen trehundra miljoner
            kronor per år — ett belopp, som ungefär motsvarar den direkta
            skatt till staten som med- borgarna under en månad har att erlägga
            på sina inkomster. Det finns anled- ning förmoda att siffran trehundra
            miljoner snarare är för låg än för hög. Trots alla ansträngningar
            att hålla tillbaka den automatiska utgiftssteg- ringen — den alltså
            som inte hänger samman med formliga beslut om nya utgifter — har
            takten i den oavbrutet ökats, vilket till en del hänger sam- man
            med otillräckliga och otillfredsställande kostnadsberäkningar
            av beslu- tade åtgärder men väsentligen med den generella och
            icke anslagsmässiga bindning man numera och i stigande omfattning
            ger besluten. Det torde ty- värr vara realistiskt att räkna med
            en än större årlig automatisk utgiftsök- ning redan under den
            närmaste framtiden. En risk i storleksordningen fem- hundra miljoner
            kronor årligen av denna art förefaller om ej oundviklig så dock
            ej otrolig för den händelse problemet ej angripes från grunden.
            De nu föreliggande kalkylerna om statsbudgetens utgiftsautomatik
            är gjorda under förutsättning av en förhållandevis lugn kostnadsutveckling
            och löneutveckling. Risken för kvävande automatiska höjningar
            av det statliga utgiftsläget är en av de omständigheter, som måste
            läggas till grund för bedömningarna av vad som nu måste göras.
            En annan är helt enkelt möjligheterna att finansiera de nuvarande
            och växande statsutgifterna. Schematiskt finns det alltid utsikter
            att få en statsbudget att gå ihop. Staten har tvångsmakt och kan
            i behövlig utsträckning rekvirera medborgar- nas arbetsförtjänster
            och besparingar. Ökade skatter och avgifter ger staten ökade inkomster.
            Detta påstående håller inte. Visserligen kan det allmänna genom
            en hårdhänt skattepolitik, nödvändiggjord av en offentlig utgiftsinfla-
            tion, befordra en inflationistisk utveckling i samhällsekonomien
            och därige- nom i kronor räknat tillskynda sig ökade inkomster,
            men dessa är av utpräglat tillfällig natur. Under normala förhållanden
            finns det en gräns för möjlighe- terna att överföra medel och
            resurser från medborgarna till det allmänna. Mycket tyder på att
            vi uppnått och kanske överskridit den gränsen, totalt sett. Utvägen
            att betala också löpande statsutgifter med lån återstår då. Att
            använda den betyder tre ting. Man vältrar över kostnader för våra
            förmåner och service åt oss på kommande generationer. Man skjuter
            undan för undan svårigheterna framför sig, försöker ej klara dem.
            Man minskar än ytterli- gare den samhällsekonomiska effektiviteten
            genom att vidga den sektor där sparmedel tages i anspråk utan
            att avkastningens rimlighet prövas och utan att en tävlan kommer
            till stånd om det ekonomiskt riktiga sättet att an- vända detta
            sparande. Det behov av statlig upplåning för de tre framförliggande
            budgetåren som
          </p>
          <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-005.pdf"/>
          <p xml:id="i-SihQivZ2pcxsgK7YW6YfQ1">
            6 Motioner i Första kammaren, nr 275 år 1958
          </p>
          <p xml:id="i-P7Zy1Znrb4VTv3P1Gfk1KY">
            enligt nu föreliggande förutsättningar kan anses troligt torde
            röra sig i stor- leksordningen åttatusen miljoner kronor. Detta
            innebär mot varje krona, som de enskilda betalar i direkt statsskatt
            på sina inkomster, skulle svara en upplåning för statens räkning
            på cirka sjuttio öre. Men det innebär fram- för allt att de ansvariga
            har två vägar att välja på. Antingen måste staten i praktiken
            monopolisera i det närmaste hela kapitalmarknaden för sig och
            vara beredd att ta de konsekvenser till vilket detta leder för
            sparande, för möjligheterna till produktiva framsteg, till upplåning
            för ännu ej konsoli- derade, särskilt mindre företag, för bostadsbyggande.
            Eller också måste den helt eller delvis täcka sitt löpande och
            växande behov av lånemedel i riks- banken och ur affärsbankernas
            likvida reserver. Detta är att oavbrutet för- sämra motståndskraften
            i hela vår ekonomi mot allmänna prisstegringar, utlösta av utländska
            eller inhemska omständigheter. Vart en sådan finan- siering av
            ett uppenbart för högt offentligt utgiftsläge för, ger Frankrike
            exempel på. Där nödgas man nu räkna med fortgående valutaavtappning
            och akuta risker för en allmän prisstegring på tio procent. Att
            staten liksom företag skaffar medel för fasta anläggningar med
            förhål- landevis lång livslängd genom långfristig upplåning är
            naturligt och föranle- der inga invändningar, självfallet under
            villkor att denna anläggningsverk- samhet till sin omfattning
            avvägs mot de samlade resurser som står till förfo- gande och
            med hänsyn till övriga anspråk på dessa resurser. En ökad skuld
            motsvaras då av ökade tillgångar, ökade ränteutgifter och amorteringar
            av de tjänster anläggningen gör medborgarna. Men att — särskilt
            i ett ansträngt läge på marknaden för sparande — betala årliga
            kostnader i statens verksamhet med lån är varken försvarligt eller
            i längden hållbart. Riskerna blir än större om staten tvingas
            ta upp sina lån mot kortfristiga förbindelser.
          </p>
          <p xml:id="i-T3W6vfqgjNQAVBUpT5x7b">
            Vid årsskiftet 1957/58 utgjordes den svenska statsskulden till
            24,3 pro- cent av statens växlar. Den sammanlagda ”kortfristiga”
            upplåningen nådde då 30 procent av den totala skulden. Av de medel
            som lånades för statens räkning under året 1957 mobiliserades
            ej mindre än 72 procent mot växelför- bindelser. Det lär väl knappast
            vara överdrivet att mot denna bakgrund tala om risker för en statlig
            likviditetskris, vilken visserligen på kort sikt men knappast
            på längre kan undanskjutas med en inflationsdrivande cen- tralbanks-
            och affärsbanksupplåning. Strax efter nyåret 1958 passerade den
            svenska statsskulden 20 000-mil- jonerstrecket och nådde därmed
            nära nog ett dubbelt så stort belopp som samtliga svenska insättare
            hade på sina sparbanksböcker vid senast kända rapporttillfälle.
          </p>
          <p xml:id="i-58HmrKFdAFjzq96BrXA8bc">
            Utgifterna på den preliminära budget för budgetåret 1958/59 som
            nu framlagts är icke täckta av inkomster. Lån måste således upptagas
            ej blott för kapitalutgifterna utan även för de löpande kostnader
            som brukar sam- manföras under rubriken ”driftutgifter”.
          </p>
          <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-006.pdf"/>
          <p xml:id="i-KrhSAPnbMU6fd63e6cgmxp">
            Motioner i Första kammaren, nr 275 år 1958 7
          </p>
          <p xml:id="i-FdjvqZTfmgpK5v6EW2fdiQ">
            Så vitt man nu kan bedöma blir utsikterna framöver undan för
            undan allt mörkare. I detta läge framstår det icke blott som ett
            angeläget önskemål, som sam- hällsekonomiskt nödvändigt, utan
            också som statsfinansiellt ofrånkomligt att sänka statens utgifter,
            att på nytt bringa dem under kontroll. Just det förhållandet att
            situationen fått tillspetsa sig som skett gör be- hovet av omedelbara
            och ingripande åtgärder än mer pressande. Därtill med- verkar
            även de ofrånkomliga ytterligare utgiftsökningar man har att räkna
            med samt de förbindelser, vilka medför utgiftsökningar för staten
            i fram- tiden, som under fullständig enighet lämnats. Målet måste
            vara att sänka statens sammanlagda utgifter, framför allt den
            del av nationalprodukten som därigenom tages i anspråk. Begränsning-
            arna måste göras såväl på kapitalbudgeten som på driftbudgeten.
            Detta kom- mer att ta tid. Det gör en anpasning alltid. Men just
            därför är det angeläget att saneringsarbetet börjar och börjar
            på konkreta punkter. Den första del- uppgiften är att hålla tillbaka
            stegringen totalt sett. Redan detta ställer stora anspråk på återhållsamhet.
            Besparingsarbetet måste spela på alla strängar. Det måste inriktas
            på generella åtgärder, på att förändra mentaliteten, på att stärka
            medborgarnas självansvar. Det måste hållas samman av en vilja
            till resultat och kan ej — såsom läget förvärrats — väja inför
            nödvändigheten att ompröva redan fat- tade beslut och intagna
            ståndpunkter. Uppenbart måste varje förslag till lägre statsutgifter
            aktualisera ej sällan svåra avvägningsproblem mellan medborgare
            och olika kategorier medbor- gare. Förslagen till lösningar kan
            ej gärna undvika att framkalla motsätt- ningar och missnöje. Över
            varje specialintresse och gruppintresse måste dock alltid stå
            det för alla gemensamma intresset av sunda statsfinanser, ett
            säkert underlag för utkomst och sysselsättning, ett hållbart penningvärde
            och en framtid på vilken var och en kan hysa förhoppningar. Två
            vägar står till buds för att åstadkomma den samstämning mellan
            våra faktiska statsutgifter nu och i framtiden samt de utgifter,
            som kan be- dömas som rationella och möjliga utan risk för snedvridningar
            i vår eko- nomi och krisartade jämviktsstörningar. Man kan direkt
            ange de punkter där en omprövning måste ske. Man kan bestämma
            sig för riktlinjer, vilka skulle lända till efterrättelse i det
            arbete varmed riksdagens budgetarbete förbereds. Situationen både
            i ögonblicket och för den närmaste framtiden är så all- varlig
            att båda dessa vägar måste beträdas — samtidigt. För vår del har
            vi också i en rad motioner framställt specificerade yrkanden om
            utgifts- begränsningar. Med denna motion hemställer vi om ett
            mera principiellt ståndpunktstagande från riksdagens sida. Vi
            ställer frågan huruvida icke folkrepresentationen bör taga direkt
            och grundläggande ansvar för en över hela fältet insatt utgiftsbegränsningspolitik.
          </p>
          <pb facs="riksdagen-motions-pdf/data/1958/mot_1958_a_fk__275/mot_1958_a_fk__275-007.pdf"/>
          <p xml:id="i-46x1AGQEsC6Koy8k3aTB74">
            8 Motioner i Första kammaren, nr 275 år 1958
          </p>
          <p xml:id="i-P27dM5qMpYnnzma12d8dW7">
            I princip bör denna omfatta alla statsutgifter. Riksdagen har
            emellertid redan långsiktigt planerat en förstärkning av folkpensionen
            och dess grad- visa omvandling till en medborgerlig och solidarisk
            grundpension och i samband därmed successivt höja folkpensionsavgiften.
            Någon omprövning av principen och målsättningen härvidlag är i
            detta sammanhang ej befogad, då hela denna fråga intimt sammanhänger
            med ”svenska folkets pensions- fråga” i stort. Tidsödande och
            ingående undersökningar av de krav den internationella situationen
            och den tekniska utvecklingen ställer på vårt försvar står inför
            sitt avslutande. I dessa undersökningar har expertis, den ansvariga
            försvarsledningen, representanter för regering och riksdag med-
            verkat. Det har gällt alla problem av betydelse för försvarets
            uppbyggnad och funktion. En avvägning mellan försvarets behov
            och samhällets möjlig- heter att fylla dessa har gjorts. Av dessa
            skäl synes också försvaret böra undantagas vid en allmän omprövning
            av statsutgifterna. Vi hemställer,
          </p>
          <p xml:id="i-7MPp2bfWTB4SxykQrik8Zr">
            att riksdagen måtte besluta, 1) att i skrivelse till Kungl. Maj:t
            anhålla att Kungl. Maj:t med beaktande av vad i denna motion anförts
            ville anmana underställda myndigheter att i sina petita framlägga
            alterna- tiva förslag till sin verksamhets ordnande, varvid det
            ena av alternativen skall resultera i sammanlagda anslagsäskanden
            som med skälig differentiering understiger anslagen för bud- getåret
            1958/59 med i genomsnitt fem procent, 2) att i skrivelse till
            Kungl. Maj:t anhålla att Kungl. Maj:t måtte bereda representanter
            för de i riksdagens utskott före- trädda partierna tillfälle att
            på ett förberedande stadium fram- föra sina allmänna synpunkter
            vid utformningen av budgeten för 1959/60 — särskilt i avseende
            på investeringsfrågorna — i syfte att på detta sätt skapa politiska
            förutsättningar för den med hänsyn till de otillräckliga resurserna
            nödvändiga åt- stramningen på detta område, samt 3) att i skrivelse
            till Kungl. Maj:t anhålla om att Kungl. Maj:t måtte gå i författning
            om en allmän översyn av stats- verksamheten samt om de möjligheter
            på längre sikt till bespa- ringar och begränsningar i denna som
            det statsfinansiella läget kräver.
          </p>
          <p xml:id="i-BiEshum6f1viFDC25EZgPn">
            Stockholm den 26 januari 1958 K.G. Ewerlöf Ragn. Bergh E. Birke
            Erik Hagberg
          </p>
          <p xml:id="i-3cCjQx2kwPXxiesZn6ascB">
            Carl Eskilsson Ebon Andersson Axel Mannerskantz2
          </p>
        </div>
      </div>
    </body>
  </text>
</TEI>
