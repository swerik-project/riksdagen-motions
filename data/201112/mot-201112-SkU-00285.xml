<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00285">
  <teiHeader>
    <fileDesc>
      <titleStmt>
        <title>Beskattning av kapitalvinst vid försäljning av permanentbostad</title>
        <author corresp="i-Ey2xJ5PQcAYBGtnz2AK3qu">av Anti Avsan (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattning av kapitalvinst vid försäljning av permanentbostad</title>
          <idno type="rdwebb">GZ02Sk285</idno>
          <rs type="number">Sk285</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk285/text</ref>
          <ref type="dokument_url_html">http://data.riksdagen.se/dokument/GZ02Sk285</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk285</ref>
          <ref type="doc">http://data.riksdagen.se/fil/8535EED3-BE38-4825-A5DD-B142DA527652</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7tNzSZwMFw8NLNfHJRc1aG" type="signed"/>
        <correspContext corresp="i-7tNzSZwMFw8NLNfHJRc1aG">
          <note type="signatory" corresp="i-Ey2xJ5PQcAYBGtnz2AK3qu"/>
        </correspContext>
        <correspAction xml:id="i-8yfn6Y5UH7LUQi2nd5u3dH" type="numbering">
          <date when="2011-10-05"/>
        </correspAction>
        <correspAction xml:id="i-Mb4QBZk4QJBUq5McDyKt4k" type="submission">
          <date when="2011-10-03"/>
        </correspAction>
        <correspAction xml:id="i-63M7ULBZuWjqMBi5Z8afx5" type="transfer">
          <date when="2011-10-03"/>
        </correspAction>
        <correspAction xml:id="i-EnqqTSRoy1QMEWZEJ4jtRM" type="assigned"/>
        <correspContext corresp="i-EnqqTSRoy1QMEWZEJ4jtRM">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VGuQtiUZwK4z5uKX1p3W82" type="motBody">
        <div xml:id="i-XfqGkZMpKQAQokuRzAjeQv" type="motProposal" subtype="förslag">
          <head xml:id="i-8W2aGYqp3p9qUBSnUo6JEq">
            Förslag till riksdagsbeslut
          </head>
          <list xml:id="i-Rb6tLXwoKHNoNnLbZNu6Uo" style="ol">
            <item xml:id="i-Wh9UP5njRMCFdbB5rpYWj">
              Riksdagen tillkännager för regeringen som sin mening vad som
              anförs i motionen om att re­geringen bör överväga att göra en
              översyn av reglerna om beskattning av fysiska per­so­ners kapi­tal­vinst
              vid försäljning av permanentbostad.
            </item>
            <item xml:id="i-9s83gyy4Z6aw1KKNapUpNf">
              Riksdagen tillkännager för regeringen som sin mening vad som
              anförs i motionen om att försöka identifiera vilka negativa konsekvenser
              som den nuvarande eviga reavinst­be­skatt­ningen medför samt se
              över hur beskattningen skulle kunna utformas.
            </item>
          </list>
        </div>
        <div xml:id="i-NxwNC2HFnTM6gzieef7AzA" type="motContent">
          <head xml:id="i-EmdbNKupEWA77svHmKnHZ2" type="h1">
            Motivering
          </head>
          <p xml:id="i-2XtHjUu3iP9EcskpTHAAWr">
            Denna motion har avgränsats till sådan kapitalvinst som för en
            fysisk person kan uppkomma till följd av försäljning av hans eller
            hennes permanenta bostad. Däremot avses inte transak­tioner som
            är hänförliga till någon av fysisk person bedriven rörelse.
          </p>
          <head xml:id="i-CehcMtAoMhbDppZxU5YZhe" type="h2">
            Det svenska uppskovssystemet
          </head>
          <head xml:id="i-APvwr8Ue8GGwV1ze4GNTF" type="h3">
            Skatteverket sammanfattar uppskovsbestämmelserna på följande
            sätt (Skatteverket, Försäljning av småhus och ägarlägenhet, SKV
            379)
          </head>
          <p xml:id="i-DhGSkQimqQguYjsfvJVbv1">
            Det finns i vissa fall en möjlighet att skjuta fram beskattningen
            av vinsten eller delar av vinsten i stället för att betala skatt
            på vinsten i samband med försäljningen om du har sålt en bostad
            (ursprungsbostad) och har köpt eller avser att köpa en ny bostad
            (ersättningsbostad). Du ska i så fall göra ett avdrag för uppskovsbelopp
            från den vinst som du har räknat fram.
          </p>
          <p xml:id="i-XdmScqDWTPE17GVCQw4mkX">
            Vad innebär det att ha uppskov med beskattning av vinst?
          </p>
          <p xml:id="i-LpS113QUqM2Nooto32LqXH">
            Den vinst som du har uppskov med beskattning av, uppskovsbeloppet,
            ska återföras (=bes­kat­tas) i inkomstdeklarationen senast när
            du säljer din ersättningsbostad. Du har rätt att frivilligt återföra
            hela eller delar av uppskovsbeloppet tidigare. Ett uppskovsbelopp
            måste återföras tidigare än vid försäljningen om ersättningsbostaden
            övergår till ny ägare via arv, testamente, gåva eller bodelning
            (med vissa undantag). Numera ska du årligen betala en skatt på
            ca 0,5 % av uppskovsbeloppet.
          </p>
          <p xml:id="i-XuzBb5sbQhkAfuGVL5fNCw">
            Vad krävs för att få göra ett avdrag för uppskovsbelopp?
          </p>
          <p xml:id="i-DWNM9TVDeutzxA8bewKhjP">
            Vill du göra ett avdrag för uppskovsbelopp ska du först kontrollera
            om den sålda bostaden (ur­sprungsbostaden) uppfyller förutsättningarna
            (varit din privatbostad och räknas som permanent­bostad). Du måste
            ha bott i bostaden antingen
          </p>
          <list xml:id="i-8F8HPPLUHDDuBffM1ogmN9" style="ul">
            <item xml:id="i-XeKMf4BXPoGvUUFBovvPEM">
              minst ett år omedelbart före försäljningen (minst ett år före
              den dag du skriver på köpekontraktet)
            </item>
          </list>
          <p xml:id="i-FcbGPrDwD5pX8BL7J6xEAN">
            eller
          </p>
          <list xml:id="i-4WpNQh2xHoFByV1Qc98J3K" style="ul">
            <item xml:id="i-SN9c1pgWxcsM1n8iMi71Fi">
              minst tre av de senaste fem åren. Har du köpt en ersättningsbostad
              innan du sålde din ursprungsbostad finns en specialregel. Om ovanstående
              förutsättningar är uppfyllda går du vidare och kollar förutsättningarna
              för den nya bosta­den (ersättningsbostaden), bl.a. vad som kan
              vara ersättningsbostad och när inköp och inflyttning ska ha skett.
            </item>
          </list>
          <p xml:id="i-5j6QCVFBb6GazEr19pnxx6">
            När ska avdraget för uppskovsbelopp vara preliminärt och när
            ska det vara slutligt om bo­staden har sålts 2010?
          </p>
          <p xml:id="i-5oTT3FYAnSeFtZ8pJ1MLmU">
            Avdrag för preliminärt uppskovsbelopp kan du välja att göra om
            du senast den 31 december 2010
          </p>
          <list xml:id="i-BoAQpRpSn1GsbBZDSxQ8NH" style="ul">
            <item xml:id="i-15Wq6wpy1TCF59Bk5gHp41">
              inte köpt en ny bostad (ersättningsbostad) men avser att göra
              det senast den 31 december 2011
            </item>
          </list>
          <p xml:id="i-Wqw1CaDWXKfJiwQHF6LQS1">
            eller
          </p>
          <list xml:id="i-2RZtY3jjnYEwbet7umbS2b" style="ul">
            <item xml:id="i-LArT3XPc3mSbQMAX9v5GFh">
              köpt en ny bostad (ersättningsbostad) men inte bosatt dig där
              senast den 2 maj 2011 men kommer att göra det senast den 2 maj
              2012
            </item>
          </list>
          <p xml:id="i-PiwB8LfqHX3U2fgosMp75k">
            eller
          </p>
          <list xml:id="i-8er3Qvkkrgqc9HePLToC3b" style="ul">
            <item xml:id="i-TgQHtCwo9T873CQ1o5boWb">
              har köpt en ny fastighet eller har en gammal fastighet (småhus
              eller tomt där det uppförs ett småhus eller en ägarlägenhet) och
              du avser att lägga ner utgifter för ny-, till- eller ombyggnad
              (inte reparation och underhåll) på fastig­heten under tiden mellan
              den 2 maj 2011 och den 2 maj 2012. För att du ska kunna göra avdrag
              för slutligt uppskovsbelopp ska du ha köpt en ny bostad (ersättningsbostad)
              senast den 31 december 2010 och du ska ha bosatt dig där senast
              den 2 maj 2011. Bostaden ska dessutom vara ett småhus, en ägarlägenhet
              eller en bostadsrätt i ett privatbostadsföretag och ligga i Sverige
              eller annat land inom EES-området.
            </item>
          </list>
          <p xml:id="i-MLJdFccc9yixCTseFz2BS7">
            Hur stort kan avdraget för uppskovsbelopp bli om bostaden har
            sålts 2010?
          </p>
          <p xml:id="i-NHWC1PbGKRrMmtMnDTYEjR">
            Ett avdrag (preliminärt eller slutligt)
          </p>
          <list xml:id="i-FkDC9TduTRNy6pEv8nknEz" style="ul">
            <item xml:id="i-6LYWWAU2umFaeyTp1GMAH5">
              kan aldrig bli högre än takbeloppet, som är 1 450 000 kr x ägd
              andel av den sålda bostaden
            </item>
            <item xml:id="i-RM2Hb7Xy1hX9zn5BtTFUqX">
              får inte vara lägre än 50 000 kr. Beloppet gäller varje delägare
              för sig. Ett avdrag för preliminärt uppskovsbelopp är lika stort
              som din andel av vinsten. Är din andel av takbeloppet lägre än
              din andel av vinsten blir avdraget i stället lika stort som din
              andel av takbeloppet.
            </item>
          </list>
          <p xml:id="i-VoytiR6SqhArbuYJYxkrtm">
            Avdrag för slutligt uppskovsbelopp:
          </p>
          <list xml:id="i-9FVuxpGHMergUp7GXDUTHB" style="ul">
            <item xml:id="i-2TRHt6JNEaqZqWUVZjHJGf">
              Om du har köpt en ny bostad där inköps­priset är minst lika stort
              som försäljningspriset (minskat med utgifter för försäljningen)
              för den gamla bostaden blir ditt avdrag maximalt lika stort som
              din andel av vinsten. Är din andel av takbeloppet lägre än din
              andel av vinsten är avdraget i stället maximerat till ditt takbelopp.
            </item>
            <item xml:id="i-Vpf2nV82kmMnQ2o6BbyLoc">
              Om du har köpt en ny bostad med lägre inköpspris än försäljningspriset
              (minskat med utgifter för försäljningen) för den gamla bostaden
              är avdraget maximerat till ett belopp som motsvarar din andel
              av vinsten minskad med prisskillnaden mellan den gamla och den
              nya bostaden (beräknad på din andel av den gamla och den nya bostaden).
              Är din andel av takbeloppet lägre än detta belopp får avdraget
              inte vara större än takbeloppet.
            </item>
            <item xml:id="i-5Xd9tmUt6UriEC67BoBWEM">
              Du kan välja hur stort ditt slutliga upp­skovsbelopp ska vara
              inom ramen för högsta (se ovan) och lägsta avdragsbelopp (50 000
              kr).
            </item>
          </list>
          <head xml:id="i-4VXn2K1gTYyducZU9AMVp5" type="h2">
            Motiven för uppskovssystemet
          </head>
          <p xml:id="i-587GoP7EihnQ28WnukGCS1">
            Vad som utgör ett problem med kapitalvinstbeskattningen av permanentbostäder
            är att när en sådan bostad säljs, under förutsättning att detta
            inte sker i rent spekulationssyfte, är det pris som köparen betalar
            precis detsamma som säljaren rent teoretiskt skulle behöva betala
            för att köpa tillbaka sin nyss sålda permanentbostad. Med hänsyn
            till den skattskyldighet som uppkommer i den angivna situationen
            kan säljaren inte köpa tillbaka sin bostad eller en lik­vär­dig
            bostad eftersom han eller hon har blivit fattigare i och med den
            uppkomna skatt­skyldigheten. Efter flera försäljningar av permanentbostäder
            under en längre tidsperiod har beskattning skett vid flera tillfällen
            eller alternativt skattskyldigheten skjutits upp genom uppskovsbestämmelserna
            och därmed helt eller delvis ackumulerats under en längre tid.
            Upp­skovsbeloppet ska enligt gällande regler återföras till beskattning
            vid kapitalvinstberäk­ningen för ersättningsbostaden när denna
            avyttras i framtiden. Uppskovssystemet medverkar således till
            att både i någon mån dölja och kortsiktigt motverka effekterna
            av den eviga reavinst­be­skattningen. Härutöver ses ackumulerade
            uppskovsbelopp numera som en av staten till den enskilde lämnad
            kredit, vilket är skälet till att ränta uttas på uppskovsbeloppet.
          </p>
          <p xml:id="i-GzR8mQ3nMEN2UBTvRB4uRK">
            I förarbetena har anförts bland annat att utgångspunkten för
            uppskovssystemet har varit att beskattning av den värdestegring
            som realiseras vid avyttring av en tillgång får antas medfö­ra
            inlåsningseffekter. Inlåsningen hänger samman med att beskattningen
            av kapitalvinsten mins­kar det kapital som kan investeras i en
            ny tillgång. Dessa effekter har ansetts särskilt besvärliga vad
            gäller bostäder, bland annat därför att det inte alltid finns
            möjlighet att avstå från ett bostadsbyte, exempelvis vid byte
            av arbetsort. Detta är motivet för möjligheten till uppskov med
            beskattningen av kapitalvinst vid avyttring av en permanentbostad.
          </p>
          <p xml:id="i-6jxE5fJthvJsY6wajmTxbk">
            Uppskovssystemet innebär således inte någon lösning av det grundläggande
            problemet med den eviga reavinstbeskattningen.
          </p>
          <head xml:id="i-582zCaYyX85De25cvuSWLQ" type="h2">
            Motsvarande regler i övriga EU-länder
          </head>
          <p xml:id="i-16MX8AaFsuJxcuJXzgP5bW">
            Det bör i detta sammanhang påpekas att översättningssvårigheter
            kan ha medfört missupp­fatt­ningar när det gäller detaljreglerna
            för respektive EU-land. Av den varje månad uppdate­rade engelskspråkiga
            databasen European Tax Surveys, som är en elektronisk version
            av Eu­ro­pean Tax Handbook, framgår dock i huvudsak följande.
            Ingen kapitalvinstbeskattning av eventuell vinst vid försäljning
            av den egna bostaden sker i Estland, Frankrike, Italien och Luxemburg.
            Detsamma synes gälla (den engelska texten framstår som något oklar)
            i Neder­länderna och Storbritannien samt Danmark (beträffande
            Danmark anges endast: Gains on the sale of owner-occupied dwellings
            are normally exempt and losses may not be deducted). I Bulgarien
            är eventuell kapitalvinst på överlåtelse av en bostad per år undantagen
            från beskattning.
          </p>
          <p xml:id="i-WbWMpTqKSkfF8NLrGw8CRf">
            Övriga EU-länder uppställer någon form av villkor för att kapitalvinstbeskattning
            inte ska ske eller för lättnader i kapitalvinstbeskattningen.
            Det kan tilläggas att Grekland inte finns med i jämförelsen, eftersom
            det inte går att med säkerhet utläsa om det i Grekland alls påförs
            nå­gon kapitalvinstbeskattning.
          </p>
          <p xml:id="i-2p4zHbzFvTDn6mi9vVQtDZ">
            Enligt den slutsats som riksdagens utredningstjänst redovisar
            efter en komparativ studie av hur förhållandena inom det nu aktuella
            området ser ut i övriga EU-länder framgår det inte av uppgifterna
            i European Tax Surveys att något annat land i EU skulle ha en
            så kallad evig rea­vinstbeskattning liknande den svenska. Detta
            innebär att det svenska regelverket står i en klass för sig.
          </p>
          <p xml:id="i-T9nS1DDfh4G2pNBMStTVjE">
            Det svenska systemet torde inte bara medföra inlåsningseffekter
            av sådant slag som berörs som motiv för uppskovssystemet i förarbetena
            utan även inlåsningseffekter i ett vidare eu­ropeiskt perspektiv.
            Det finns därmed all anledning att regeringen överväger att göra
            en över­syn av reglerna avseende beskattning av fysiska personers
            kapitalvinst vid försäljning av per­manentbostad.
          </p>
        </div>
        <div xml:id="i-PMcjj5kVSY5z1t1TUwZxo" type="signatureBlock">
          <list xml:id="i-ApK7NnxaYLLAkgPhhgvWxr">
            <item xml:id="i-6zzDqq6s9LYhcnE619QWjw" who="i-Ey2xJ5PQcAYBGtnz2AK3qu" type="signature">
              Anti Avsan (M)
            </item>
          </list>
        </div>
      </div>
    </body>
  </text>
</TEI>
