<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-03226">
  <teiHeader>
    <fileDesc>
      <titleStmt>
        <title>Arbetsmarknad</title>
        <author corresp="i-HMEQZGcMqKo8y9F6jxfnev">av Alireza Akhondi m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3226 av Alireza Akhondi m.fl. (C)</title>
          <idno type="rdwebb">H9023226</idno>
          <rs type="number">3226</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9023226/text</ref>
          <ref type="dokument_url_html">http://data.riksdagen.se/dokument/H9023226</ref>
          <ref type="dokumentstatus_url_xml">http://data.riksdagen.se/dokumentstatus/H9023226</ref>
          <ref type="docx">http://data.riksdagen.se/fil/F6DD2E2D-691E-4376-ABA1-E5D57CFDED91</ref>
          <ref type="pdf">http://data.riksdagen.se/fil/B8891F08-705D-47E9-8179-1A049853C2C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fotn2SZNsm1zVeMR4NwzXJ" type="signed"/>
        <correspContext corresp="i-Fotn2SZNsm1zVeMR4NwzXJ">
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-TxQKo9C17rvVoQb716idPV" type="submitted">
          <date when="2021-10-04"/>
          <time when="15:27:20"/>
        </correspAction>
        <correspAction xml:id="i-XoGY3phxAeRWh1CTdiJKSJ" type="reviewed">
          <date when="2021-10-04"/>
          <time when="18:20:35"/>
        </correspAction>
        <correspAction xml:id="i-S127xQow1dwweX4FL3ZtMg" type="referred">
          <date when="2021-10-14"/>
        </correspAction>
        <correspAction xml:id="i-UHu9zLxMTKwaBcG42TNMii" type="assigned">
          <date when="2022-10-25"/>
          <time when="14:14:02"/>
        </correspAction>
        <correspContext corresp="i-UHu9zLxMTKwaBcG42TNMii">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-6Xbt5EQDXjiZnHuepko7gR" type="behandlas_i"/>
        <correspContext corresp="i-6Xbt5EQDXjiZnHuepko7gR">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L3DqQeXQPGdZ5i9CHzLvWB" type="behandlas_i"/>
        <correspContext corresp="i-L3DqQeXQPGdZ5i9CHzLvWB">
          <ref type="uppgift">2021/22:AU2</ref>
          <ref type="ref_dok_id">H901AU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4oZXHN2QUxi6NzCwH37Gcx" type="behandlas_i"/>
        <correspContext corresp="i-4oZXHN2QUxi6NzCwH37Gcx">
          <ref type="uppgift">2021/22:AU7</ref>
          <ref type="ref_dok_id">H901AU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9DwsQYS35MrET4trCFvnCX" type="behandlas_i"/>
        <correspContext corresp="i-9DwsQYS35MrET4trCFvnCX">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-87VvF5tzrjkc8BYevKCdfG" type="behandlas_i"/>
        <correspContext corresp="i-87VvF5tzrjkc8BYevKCdfG">
          <ref type="uppgift">2021/22:AU8</ref>
          <ref type="ref_dok_id">H901AU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU8</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VENJvRKHYxcabFU7nQoFCU" type="behandlas_i"/>
        <correspContext corresp="i-VENJvRKHYxcabFU7nQoFCU">
          <ref type="uppgift">2021/22:AU10</ref>
          <ref type="ref_dok_id">H901AU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L3VdAnc5DEvGSvnVF8fKjq" type="behandlas_i"/>
        <correspContext corresp="i-L3VdAnc5DEvGSvnVF8fKjq">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EEvfQSc5gGTh4QGh52tPA9" type="behandlas_i"/>
        <correspContext corresp="i-EEvfQSc5gGTh4QGh52tPA9">
          <ref type="uppgift">2021/22:NU19</ref>
          <ref type="ref_dok_id">H901NU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU19</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-92VZts4GZ5UJfqE2by4kHE" type="motHeader">
        <div xml:id="i-Bu6x1C45qof1eDBnF4kXPR" type="motTitle">
          Motion till riksdagen 2021/22:3226 av Alireza Akhondi m.fl. (C)
          Arbetsmarknad
        </div>
      </div>
      <div xml:id="i-B4VK7RLAqhehbLXBDuyu2G" type="motBody">
        <div xml:id="i-Uu2c4ikuZcvf5soxxDtA87" type="motProposal" subtype="förslag">
          <head xml:id="i-8vp2VtoxE3HzUxTtsgu6XN">
            Förslag till riksdagsbeslut
          </head>
          <list xml:id="i-YWd6HfhRkXBgQ3oGoRJpVt" style="ol">
            <item xml:id="i-X9MZHsRbgyUhfQnpw9WRuj">
              Riksdagen ställer sig bakom det som anförs i motionen om att
              utvidga införandet av etableringsjobben till företag utan kollektivavtal
              och till bemanningsföretag, på ett sätt som gör att fördelarna
              i etableringsjobben inte går förlorade, och tillkännager detta
              för regeringen.
            </item>
            <item xml:id="i-D1KUT3wwan4mXWMSzCVLLX">
              Riksdagen ställer sig bakom det som anförs i motionen om att
              se över möjligheten att effektivisera dagens olika anställningsstöd
              och tillkännager detta för regeringen.
            </item>
            <item xml:id="i-9FtXrGMacyT7efSZj7bpB9">
              Riksdagen ställer sig bakom det som anförs i motionen om att
              se över möjligheterna att utöka jobbstimulansen i försörjningsstödet
              och göra den tillgänglig för fler och tillkännager detta för regeringen.
            </item>
            <item xml:id="i-GED4yviC44YeL8hEQAgNNe">
              Riksdagen ställer sig bakom det som anförs i motionen om att
              se över konflikträtten för att anpassa den till dagens arbetsmarknad
              och tillkännager detta för regeringen.
            </item>
            <item xml:id="i-LBZwV4KFYpmA7V8satwYt4">
              Riksdagen ställer sig bakom det som anförs i motionen om att
              se över hur en bättre proportionalitet kan nås för fackförbunds
              möjligheter att vidta stridsåtgärder mot mindre företag och tillkännager
              detta för regeringen.
            </item>
            <item xml:id="i-JDuPFFCAZ1FG6DqD6buXfN">
              Riksdagen ställer sig bakom det som anförs i motionen om att
              se över reglerna kring utstationering och anpassa dessa utifrån
              hur det var utformat enligt den s.k. lex Laval och tillkännager
              detta för regeringen.
            </item>
            <item xml:id="i-8pkuRwGrgw8GkAucphb2ka">
              Riksdagen ställer sig bakom det som anförs i motionen om ömsesidigt
              erkännande avseende tjänstesektorn inom EU och tillkännager detta
              för regeringen.
            </item>
            <item xml:id="i-22bicCRmUFcfP7BKX2VwLc">
              Riksdagen ställer sig bakom det som anförs i motionen om att
              motverka all EU-lagstiftning som hotar den svenska arbetsmarknadsmodellen
              och tillkännager detta för regeringen.
            </item>
            <item xml:id="i-BuY2KGbL3BYBWCH1Lq1Frp">
              Riksdagen ställer sig bakom det som anförs i motionen om att
              se över möjligheterna att förbättra arbetsmiljön på svenska arbetsplatser
              genom ökat fokus på stöd till arbetsgivarnas arbetsmiljöarbete
              och tillkännager detta för regeringen.
            </item>
            <item xml:id="i-LosFYnFb6Cms9EJgyTqpdq">
              Riksdagen ställer sig bakom det som anförs i motionen om en översyn
              av reglerna kring arbetsmiljö i syfte att förbättra förutsättningarna
              för distansarbete, och tillkännager detta för regeringen.
            </item>
            <item xml:id="i-V9giWtoJMPPTVSXFzV3n2k">
              Riksdagen ställer sig bakom det som anförs i motionen om en översyn
              av reglerna kring förmånsbeskattning i syfte att förbättra förutsättningarna
              för distansarbete och tillkännager detta för regeringen.
            </item>
            <item xml:id="i-AHoE1Tvujh9KXEHn1hFKXX">
              Riksdagen ställer sig bakom det som anförs i motionen om att
              utreda nya sätt för att minska det oförklarade lönegapet mellan
              kvinnor och män och tillkännager detta för regeringen.
            </item>
            <item xml:id="i-QGWVEpLJhoE4ZxcbatpwZc">
              Riksdagen ställer sig bakom det som anförs i motionen om att
              underlätta för skapande av gig-jobb och att öka gig-arbetares
              inkludering i socialförsäkringssystemet och tillkännager detta
              för regeringen.
            </item>
            <item xml:id="i-zPKHNgQJpfZA33B3v8wdH">
              Riksdagen ställer sig bakom det som anförs i motionen om att
              utreda möjligheterna för arbetssökande att fortsätta sedan tidigare
              påbörjade deltidsstudier som inte begränsar deras möjlighet att
              ta nytt arbete med bibehållen ersättning, och detta tillkännager
              riksdagen för regeringen.
            </item>
          </list>
        </div>
        <div xml:id="i-PmWWSnorCVJz9dwmxz1Jf5" type="motContent">
          <head xml:id="i-KhsJKzAM2mBbk2x67bVoG1" type="h1">
            Reformer för nystart där fler ska komma in på arbetsmarknaden
          </head>
          <p xml:id="i-CFFEztrTz3S8mQXtgB8Ck4">
            Sverige står fortsatt inför en historisk utmaning. Vi befinner
            oss fortfarande i corona­pandemin som skapat enorma effekter på
            arbetsmarknaden med oro i form av ett drastiskt ökat antal varsel,
            korttidspermitterad personal och en oerhört snabb ökning av arbetslösheten.
            Effekterna är särskilt tydliga för unga och för de många personer
            som under pandemin blivit långtidsarbetslösa. Reformer behövs
            för en arbetsmarknad i omställning, för en nystart och för att
            Sverige ska stå bättre rustat för framtiden. Nu mer än någonsin
            behövs samtidigt reformer för att utsatta grupper ska komma in
            i arbete och för att minska tudelningen på arbetsmarknaden.
          </p>
          <p xml:id="i-EzjyH4cPqi2Dt6M1kdw5Bq">
            Sysselsättningsgraden och arbetskraftsdeltagandet har varit högt
            i en europeisk jämförelse före corona, inte minst bland kvinnor
            och äldre. Arbetsmarknaden var dock redan då allvarligt tudelad
            och tudelningen ökar nu ytterligare i samband med effekterna av
            pandemin. Arbetslösheten är flera gånger högre för nyanlända och
            personer med kort utbildning än för inrikes födda och personer
            med hög utbildning. Sverige har också EU:s lägsta andel jobb utan
            utbildningskrav, så kallade enkla jobb. Dessa två fenomen – svårigheterna
            för marginalgrupper att få ett arbete och bristen på enkla jobb
            – hänger ihop. En hårt reglerad arbetsrätt, höga ingångslöner
            samt höga skatter har gjort att de enkla jobben blir färre och
            gör det svårare för ungdomar och nyanlända att få sitt första
            jobb. Situationen har förvärrats under coronapandemin, eftersom
            den drabbat tjänste­näringar som restaurang och besöksnäring,
            som stått för många av de ingångsjobb som trots allt funnits för
            ungdomar och nyanlända. Många personer som redan tidigare haft
            svårt att få jobb har fastnat under pandemin i en allt längre
            period av arbetslöshet.
          </p>
          <p xml:id="i-3tP1pNuJEecBHrJmCCnXrd">
            Om inte tudelningen bryts riskerar nu arbetslösheten att permanentas
            på oacceptabelt höga nivåer. Sverige behöver ett antal konkreta
            och ansvarsfulla reformer för att åstad­komma lägre trösklar till
            arbetsmarknaden, fler jobb utan utbildningskrav och en effektivare
            matchning. Regleringen försvårar även omställningen på arbetsmarknaden
            där förändringstakten ökat med digitaliseringen och nu, i abrupt
            fart, med effekterna av corona.
          </p>
          <p xml:id="i-PN22cgiuXyrih4F7PT6hRw">
            Sverige behöver reformer för en arbetsmarknad som stimulerar
            till utveckling och fler arbetstillfällen, som gör det lättare
            att få men också att byta arbete i en tid med ökat omställningsbehov.
            En arbetsmarknad som klarar snabb och väl fungerande omställning
            och återhämtning. Nu mer än någonsin.
          </p>
          <p xml:id="i-LK2ek9aWDJDEvRCqvn4P6j">
            Historiska reformer för att bryta tudelningen på arbetsmarknaden
            vad gäller, bland annat, arbetsrätt, ingångslöner, arbetsförmedling,
            arbetslöshetsförsäkringen, integration av nyanlända och skattekilar
            på arbete inleddes som en del i samarbetet mellan Center­partiet,
            Liberalerna och regeringen utifrån januariavtalet. Reformer som
            också är nöd­vändiga för en bättre återhämtning av arbetsmarknaden
            efter pandemin och för att skapa bättre förutsättningar för framtida
            möjligheter och behov av omställning. Det är därför centralt att
            det arbete som påbörjats fortsätter i samma riktning som enligt
            januariavtalet och att den historiska transformeringen av arbetsmarknaden
            som presenterades i juni 2021, med bakgrund i januariavtalet och
            i enlighet med parternas överenskommelse, genomförs. Arbetstillfällen
            till många tusentals arbetslösa är direkt beroende av att vi löser
            dessa grundläggande problem på arbetsmarknaden. Utöver dessa reformer
            behövs dock ytterligare insatser för att minska tudelningen och
            förbättra arbetsmarknadens funktionssätt.
          </p>
          <head xml:id="i-RdZuzYXab74pEkQVdN7EMg" type="h2">
            Tiden att etablera sig på arbetsmarknaden kortas
          </head>
          <p xml:id="i-TYctGcuSQoZcrt2bDwY3J8">
            Vägen in på arbetsmarknaden ska förstärkas genom att fler får
            chansen till ett jobb utan utbildningskrav. Detta sker genom att
            införandet av parternas etableringsjobb, med lägre lön för nyanlända
            och långtidsarbetslösa, utvidgas till företag utan kollektivavtal
            och till bemanningsföretag på ett sätt som gör att fördelarna
            i etableringsjobben inte går förlorade.
          </p>
          <head xml:id="i-Y5icDgWiRr5EvBB5E2cJMx" type="h2">
            Färre och enklare subventionerade anställningar
          </head>
          <p xml:id="i-9bmy7BSVCQPcTeW964kMrq">
            Trots flera reformer har staten fortfarande en bred flora av
            anställningsstöd varav flera, i utvärderingar, visat sig mycket
            ineffektiva. För att effektivisera systemet bör antalet stödformer
            minska och reglerna för de individuella stödformerna förenklas,
            med fokus på att den mest effektiva formen av stöd, nystartsjobben,
            utvecklas och ersätter andra mindre effektiva stöd, med undantag
            för de stöd som berör personer med funktions­variation. På sikt
            bör andelen anställningar med subventionerade medel minska.
          </p>
          <head xml:id="i-PBhB7iGMCtx6TZVPG1sjSd" type="h2">
            Ökad jobbstimulans i det ekonomiska biståndet
          </head>
          <p xml:id="i-AzgRULi9DaoM1bY2291cYc">
            Många långtidsarbetslösa får sin försörjning genom ekonomiskt
            bistånd, tidigare kallat socialbidrag. Tyvärr är det ekonomiska
            biståndet utformat på ett sätt så att människor alltför lätt fastnar
            i det för att det i många fall inte är lönsamt att börja arbeta.
            Alliansen införde i regeringsställning en så kallad jobbstimulans
            i det ekonomiska biståndet. Under samarbetet med januariavtalet
            har därefter stimulansen fördubblats till 50 procent av för­sörjningsstödet
            för att nå fler och skapa tydligare incitament att gå från bidrag
            till jobb. Historiskt har få personer använt sig av incitamentet
            och fler insatser krävs dock för att fler bidragsberoende ska
            använda sig av denna brygga från bidrag till arbete och inte fastna
            i bidragsberoende. Stimulansen behöver reformeras så att fler
            känner till den och använder sig av den. Handläggare ska ha skyldighet
            att informera om möjligheterna och de ekonomiska fördelarna med
            jobbstimulansen. En förstärkning av jobbstimulansen bör därför
            utredas.
          </p>
          <head xml:id="i-7ePjfWUBS5JkCYnoY4rHDf" type="h2">
            Konflikträtt med rimlighet och proportionalitet
          </head>
          <p xml:id="i-2kBg9wSAofjzr12nE5A7Rb">
            Många av regelverken på dagens arbetsmarknad skrevs för decennier
            sedan i en tid när de största företagen stod för jobben och är
            inte längre anpassade för dagens arbets­marknad och näringsliv.
            Numera är det små och växande företag som i allt högre grad står
            för jobbskapandet. Stora företag har, och kommer fortsätta att
            ha, en mycket viktig roll att spela i svensk ekonomi. Men dagens
            arbetsmarknadsregler hindrar framväxten av morgondagens jobb.
            Vi riskerar i längden Sveriges internationella konkurrenskraft.
            På många platser är dessutom de små och växande företagen avgörande
            för näringslivets återväxt och den lokala arbetsmarknaden.
          </p>
          <p xml:id="i-NwLNVJzbH5EXk69as5z7k3">
            Konflikträtten behöver därför genomgå en större översyn i syfte
            att skapa en bättre balans mellan arbetsmarknadens parter och
            ekonomin och samhället i övrigt. Exempel­vis kan idag fackförbund
            vidta stridsåtgärder mot små företag även om de anställda där
            själva inte har någon konflikt med arbetsgivaren. Sådana strider
            handlar sällan om att fackmedlemmar drabbats av orimliga villkor
            eller vägrats skälig lön, utan att den mix av villkor som anställda
            och arbetsgivare enats om är en annan än den facket föreskriver
            centralt. Godtycket i att blockera mindre företag måste bytas
            mot respekt för de anställ­das egna önskemål. Det måste finnas
            en proportionalitetsregel mellan vad facket för­söker uppnå med
            sina stridsåtgärder och den skada det lilla företaget eller samhälls­ekonomin
            utsätts för.
          </p>
          <head xml:id="i-LAFYiCdD31f5wC8quFAACr" type="h2">
            Lex Laval bör återinföras
          </head>
          <p xml:id="i-Hbf8wsYWk516PGX81J9PUV">
            Möjligheten för svenska företag att ha anställda utstationerade
            i andra EU-länder och tillgången till utstationerad arbetskraft
            i Sverige är viktig för svensk ekonomis konkur­renskraft och tillväxtmöjligheter,
            och en del av den arbetskraftsrörligheten inom EU som Sverige
            värnar. Utstationeringen skapar möjlighet att dra maximal nytta
            av yrkeskompetens mellan länder i EU, till gagn för de olika medlemsländernas
            välfärd.
          </p>
          <p xml:id="i-RnkU1G3Yf82zUyuYi566P7">
            Denna möjlighet till utstationering, i kombination med rimliga
            och likvärdiga löne­villkor, tryggades genom det som enligt tidigare
            utstationeringslag kallades lex Laval. Lex Laval krävde minimivillkor
            enligt svenska kollektivavtal men tryggade att strids­åtgärder
            inte fick vidtas om arbetsgivaren kunde visa att arbetstagarna
            redan hade villkor som var minst lika förmånliga som minimivillkoren
            i ett svenskt centralt bransch­avtal. De omfattande förändringarna
            2017 i denna lag i syfte att försvaga den, har skapat en osäkerhet
            om villkoren och en ökad godtycklighet i rätten att ta till stridsåtgärder
            mot enskilda företag med utstationerad personal, vilket i praktiken
            i vissa fall kan sätta möjligheterna till att använda utstationerad
            personal ur spel. Det är i praktiken ofta svårt att veta vilka
            villkor som ska följas för utstationerade för att undvika stridsåtgärder,
            eftersom fackföreningarna ofta underlåter att skicka in relevanta
            kollektivavtalsvillkor till Arbetsmiljöverket enligt regelverket.
            Bevisbördan hamnar på ett orimligt sett på de utstationerande
            företagen. Regeringen införde ytterligare begränsningar genom
            de för­ändringar som trädde i kraft 30 juli 2020. Dagens regelverk
            går längre än vad direktiven föreskriver och emot andan, om inte
            även bokstaven, i EU-utstationerings- och ändrings­direktiv. Rörligheten
            för arbetskraft inom EU är mycket viktig för svenska företag,
            men har påverkats kraftigt negativt av coronapandemin, där gränser
            inom EU stängts med motiv att stoppa smittspridningen. Behovet
            kommer att vara stort efter pandemin att återupprätta rörligheten
            för arbetskraft inom EU för att få hjulen att snurra igen i den
            europeiska ekonomin. Sverige bör då finnas bland de länder som
            underlättar – inte förhindrar – en sådan utveckling.
          </p>
          <p xml:id="i-9KZe8tA1oNbhZ6bLN3L2S3">
            Lex Laval i sin ursprungliga utformning, anpassad efter ändringsdirektivet,
            bör därför snarast återinföras för att skapa en trygghet och tydlighet
            vad gäller utstationering i Sverige, och att Sverige står fast
            vid arbetskraftsrörligheten inom EU.
          </p>
          <head xml:id="i-WE52zhchGwHMUuXAEYnYa8" type="h2">
            Ömsesidigt erkännande avseende tjänstesektorn inom EU
          </head>
          <p xml:id="i-Jc6V3Qe6fmhPjHXvt6NW3b">
            För att värna svensk ekonomis konkurrenskraft och tillväxtmöjligheter
            och arbetskrafts­rörligheten inom EU behöver även EU utvecklas
            för att bättre hantera nya utmaningar som kommer med en ökad globalisering,
            där människor och handel behöver röra sig allt mer över nationsgränserna.
            Den inre marknaden och den fria rörligheten är EU:s viktigaste
            styrkor med en enorm potential i att öppna tjänstemarknaden. Därför
            behöver vi verka för att principen om ömsesidigt erkännande tillämpas
            fullt ut på tjänstesektorn inom EU och att fler begränsningar
            av yrkestjänster därigenom avskaffas.
          </p>
          <head xml:id="i-EPaJAF66ftXG4opuFzCL9N" type="h2">
            Motverka all EU-lagstiftning som hotar den svenska arbetsmarknadsmodellen
          </head>
          <p xml:id="i-VjXmN9DpvNys6ncxkN5doV">
            Den sociala pelaren har, trots löfte om att den inte skulle stöta
            sig med medlemsländer­nas befintliga arbetsmarknadspolitik, lett
            till en rad rättsligt bindande initiativ från kom­missionen på
            det social- och arbetsmarknadspolitiska området. Flera av förslagen
            är numera antagna och utgör för medlemsstaterna bindande lagstiftning.
            När än fler kon­kreta förslag för genomförandet nu presenterats
            är det tydligt att den svenska arbets­marknadsmodellen hotas och
            inte kommer finnas kvar i sin nuvarande form om de genomförs.
            För Centerpartiet har det alltid varit självklart att beslut kring
            arbetsmarknad och sociala skyddsnät behöver fattas utifrån hur
            det ser ut och fungerar i respektive medlemsland, så nära de som
            berörs av politiken som möjligt, för att få önskvärd effekt. Det
            är medlemsländernas skyldighet att värna sina medborgares intresse
            – att förflytta arbetsmarknadspolitiken till EU-nivå riskerar
            att sänka kraven och skyddet, snarare än att höja dem.
          </p>
          <p xml:id="i-RM1FRiNpoDqfEqoiAVeu6A">
            Vi behöver inte mer lagstiftning på EU-nivå i arbetsmarknadsfrågorna,
            vi behöver lyssna till erfarenheterna av hur det fungerar i andra
            länder, dela med oss av kunskapen och fortsätta arbeta framåt
            utifrån hur det ser ut i Sverige. Vi behöver värna den svenska
            arbetsmarknadsmodellen och använda rätt verktyg i rätt sammanhang.
          </p>
          <head xml:id="i-HH1NJo7MYkEPY2JJQHD9eY" type="h2">
            Underlätta småföretags arbete för en bättre arbetsmiljö
          </head>
          <p xml:id="i-WSzESBmrgVAzV91SMjievu">
            Arbetsmiljön på svenska arbetsplatser står sig väl internationellt
            med en positiv utveck­ling. En oroväckande trend med ökade arbetsolyckor
            och dödsfall på arbetet tycks ha brutits under 2019 och 2020.
            Men trots detta förblir antalet arbetsplatsolyckor alldeles för
            många, med vissa särskilt hårt drabbade branscher. Många unga
            män befinner sig i riskzonen för allvarliga tillbud. Samtidigt
            har anmälningarna av arbetssjukdomar bland kvinnor till följd
            av organisatoriska och sociala problem ökat.
          </p>
          <p xml:id="i-2szDaJu6zGLaW9fUWkvH6b">
            Coronapandemin skapade akuta utmaningar för arbetsmiljön i många
            branscher. För bland annat vård- och omsorgspersonal har arbetstakten
            under perioder varit extrem, till följd av de många sjukdomsfallen
            och hög sjukfrånvaro bland personer med lindriga förkylningssymtom.
            Många personer har utsatts för smittorisker till följd av otillräcklig
            skyddsutrustning och brist på rutiner, med risk också för smitta
            till patienter och kunder. Samtidigt har det utbredda hemarbetet,
            som varit till gagn för miljö och hälsa på flera sätt, vars förutsättningar
            behöver utvecklas och förbättras, också skapat ensamhet och isolering
            för många anställda, med risk för ökad psykisk ohälsa.
          </p>
          <p xml:id="i-Ek6Fs55aPLhBeEnHCC4jrN">
            Det behövs specifika satsningar på bättre förutsättningar för
            arbetsgivare att bedriva ett förebyggande arbetsmiljöarbete. I
            satsningarna behövs ett speciellt fokus på små företag, eftersom
            de har mer begränsade resurser än stora företag. Satsningarna
            kan innebära kunskapsspridning, rådgivning eller bättre verktyg
            för att underlätta det syste­matiska arbetsmiljöarbetet. Dessutom
            är det av största vikt att förenkla regelverket, vilket kan innebära
            att vissa krav på arbetsmiljöområdet inte gäller lika för stora
            som små företag utan anpassas för att på bästa sätt säkra arbetsmiljöresultatet.
            En förbättrad arbetsmiljö för kvinnor är en viktig del i att minska
            sjukfrånvaron – inte minst i ljuset av det ovan nämnda ökade antalet
            arbetssjukdomar. Skyddsutrustning måste finnas till­gänglig för
            arbetsplatser som är utsatta för allvarliga smittorisker, och
            myndigheterna bör utarbeta rutiner som kan appliceras vid framtida
            pandemier.
          </p>
          <p xml:id="i-BUkKpj9v72ZMxnBraL1JTa">
            Förbättra förutsättningarna för distansarbete
          </p>
          <p xml:id="i-Mi63z4o1r81vntqDqV1wCK">
            Med coronapandemin har arbete hemifrån, på distans, prövats i
            betydande omfattning. Det har visat på utmaningar, bland annat
            utifrån att personer riskerat att bli isolerade socialt, men också
            väldigt många fördelar såsom minskade behov av transporter, mindre
            tid som går åt till att arbetspendla – vilket underlättar livspusslet
            och ger barnen större tillgång till sina föräldrar, minskade kostnader
            för kontor, breddad rekryteringsbas för arbetsgivare – som också
            innebär att stad och land binds samman.
          </p>
          <p xml:id="i-CfZv8YQ8yEzf9nHtPSUEG2">
            Utvecklingen av förutsättningarna för distansarbete ligger i
            tiden, som en del i utveckling av digitaliseringen, ett ytterligare
            steg mot att göra arbetssituationen mer flexibel för fler arbetstagare
            och arbetsgivare, och för att skapa bättre förutsättningar för
            boende på annan ort som får hela Sverige att växa.
          </p>
          <p xml:id="i-4pRxTpV7FFb5tB8HsgTHcg">
            Det är därför viktigt att regelverket kring arbetsmiljö följer
            med i tiden och även anpassas till nya förutsättningar, där erfarenheterna
            från hemarbetet under pandemin tas tillvara och med beaktande
            även av att den psykiska hälsan är en viktig del av arbets­miljöarbetet.
            Även reglerna kring förmånsbeskattning behöver ses över i syfte
            att för­bättra förutsättningarna för distansarbete.
          </p>
          <head xml:id="i-8NSAFD23torzp9Ms2EP349" type="h2">
            Stärkt jämställdhet
          </head>
          <p xml:id="i-EFdgxCK7yYjK9YG1S4qewz">
            Centerpartiet vill uppnå ett samhälle där kvinnor och män har
            lika möjlighet till makt och inflytande över sin egen situation.
            Ett samhälle som bidrar till att kvinnor och män ska kunna försörja
            sig själva och inte vara ekonomiskt beroende av en partner.
          </p>
          <p xml:id="i-SsAmY8HCN7PcNdTYMdZvRR">
            En kvinna förväntas av många arbetsgivare att stanna hemma mer,
            oavsett om hon får barn eller ej. En man förväntas i större utsträckning
            prioritera jobb framför barn. En del i att det finns strukturella
            löneskillnader är att kvinnodominerade yrken värderas lägre än
            mansdominerade yrken. Centerpartiet vill att lönekartläggningar
            görs var tredje år men mer ordentligt och skarpare, som ett viktigt
            led i att synliggöra löneskillnader. Vi har även förslag för att
            exempelvis statliga myndigheter ska utjämna de oförklarliga löneskillnaderna,
            att all individbaserad statistik ska vara könsuppdelad och att
            fortsatta insatser för jämställdhetsintegrering görs som en del
            i detta.
          </p>
          <p xml:id="i-W53rjscfBFwjVgdo5mq4Y3">
            Samtidigt, att män i snitt tjänar mer över livet än kvinnor,
            beror inte bara på löne­skillnader utan även på mängd arbetad
            tid vilket påverkas av bland annat föräldraledig­het, vab, deltidsarbete,
            bransch, karriär och sjukskrivning. Deltidsarbete försvårar karriär
            och löneutveckling. Deltidsnormen är ett problem för många kvinnor
            och förvärras del­vis av en inflexibel barnomsorg. Centerpartiet
            arbetar för att deltidsnormen för kvinnor på arbetsmarknaden bryts.
            I utredningen om en förändrad arbetsrätt i enlighet med parternas
            överenskommelse, med bakgrund i januariavtalet, ingår också förändringar
            i lagen om anställningsskydd där heltidsarbete föreslås bli norm.
            Vi vill även värna och se över möjligheterna att vidareutveckla
            barnomsorgspengen så att familjer ska kunna välja förskola inom
            rimligt avstånd vilket ibland är utanför hemkommunens gränser.
          </p>
          <p xml:id="i-Dv4JBZNDyRcoHqXturUzdd">
            Sverige är med och bidrar till en internationell studie om jämställda
            löner som genom­förs av den internationella organisationen OECD.
            Studien ska kartlägga de metoder som används i olika länder för
            att uppnå jämställda löner. Även kommissionen för jämställda livsinkomsters
            uppdrag kommer att ge ytterligare underlag för att främja ekonomisk
            jämställdhet. Målet om lika lön för likvärdigt arbete är viktigt
            och vi måste fortsätta arbeta för att nå detta. Vi behöver, likt
            andra nordiska länder, fortsätta arbeta med att ta nya steg och
            utreda nya sätt för att minska lönegapet mellan kvinnor och män.
          </p>
          <head xml:id="i-Vcvzkqy1TaTTjiB3vFjpu6" type="h2">
            Underlätta skapande av gig-jobb och öka gig-arbetares inkludering
            i socialförsäkringssystemet
          </head>
          <p xml:id="i-2ub8TZtnQvuhiD9SkGpezm">
            Centerpartiet ser möjligheterna med gig-ekonomin och de så kallade
            gig-jobben. Det kan vara ett viktigt steg in på arbetsmarknaden.
            För att förbättra möjligheterna för gig-jobben tillsattes en utredning
            inom ramen för januariavtalet, vars arbete presenterades den 1
            juli 2021. Detta var dock bara början på ett viktigt och nödvändigt
            arbete på detta område, det behövs fler åtgärder för att underlätta
            skapandet av gig-jobb och för att öka gig-arbetares inkludering
            i socialförsäkringssystemet.
          </p>
          <head xml:id="i-ErctcayccncRXBspeSoESX" type="h2">
            Fortsatta deltidsstudier med bibehållen ersättning
          </head>
          <p xml:id="i-KcSquR3k7ZantVcapsQwYV">
            Med utvecklingstakten i samhället finns behov att på flera sätt
            möjliggöra kompetens­utveckling och studier längre fram i livet,
            och att inte motverka steg som tagits av de som blir arbetssökande
            i denna riktning. Idag finns också flera utbildningar som bygger
            på möjligheten att arbeta heltid och att studera deltid på distans.
          </p>
          <p xml:id="i-857W5CmDmZvk1DRX2TDrTN">
            Det är viktigt att arbetslöshetsförsäkringen (a-kassan) fokuserar
            på omställning, upp­muntrar till rörlighet och underlättar för
            människor att snabbt byta arbete. Då är det viktigt att den som
            är arbetssökande kan ta ett nytt arbete på heltid/utifrån arbetsförmåga.
            För studier finns vidare specifikt studiemedel och studielån,
            vars mål är att garantera försörjning under studier. Därför har
            det också varit viktigt att höja åldersgränsen i CSN och att vi
            nu ser till att utredningarna om en reformerad arbetsrätt, ett
            grundläggande omställnings- och kompetensstöd och ett nytt parallellt
            offentligt studiestöd, enligt part­ernas överenskommelse med bakgrund
            i januariavtalet, genomförs.
          </p>
          <p xml:id="i-FYDpZ6dFsLpTvWSEzv6FpZ">
            En a-kassa som öppnar för deltidsstudier behöver med andra ord
            kunna säkerställa att den arbetssökande därmed inte hindras från
            att ta arbete. Möjligheten att studera med a-kassa på deltid är
            och ska vara ett undantag och inte en regel. Samtidigt är det
            viktigt att påbörjade studier kan fullföljas och inte hindras
            i den mån arbetslinjen fortsatt kan upprätthållas. Vi vill därför
            att reglerna förändras så att arbetssökande kan fortsätta sedan
            tidigare påbörjade deltidsstudier som inte begränsar dennes möjligheter
            att ta ett nytt arbete.
          </p>
        </div>
        <div xml:id="i-M8ozoviJ4yqV3jJfmMpkyA" type="motSignatures">
          <list xml:id="i-J9cd3VwNFqUPpQSkCzZPrj">
            <item xml:id="i-JMEBNQosyYPLUXuT8SU6KS">
              Alireza Akhondi (C)
            </item>
            <item xml:id="i-FBtUoNhP4E8RrGfqHFBttu">
              Helena Vilhelmsson (C)
            </item>
            <item xml:id="i-4NG6m1xLKe7SsjrBjbnJmC">
              Martin Ådahl (C)
            </item>
            <item xml:id="i-NK7YfNnojxQYsAYHCUt5V">
              Annika Qarlsson (C)
            </item>
            <item xml:id="i-RX7Fx69ABBkVjK8PzDL3GK">
              Fredrik Christensson (C)
            </item>
            <item xml:id="i-4o2ioUwwPusjPLWggbmaGZ">
              Niels Paarup-Petersen (C)
            </item>
            <item xml:id="i-FztcRurSptXg6ue4ddTFzs">
              Ulrika Heie (C)
            </item>
          </list>
        </div>
      </div>
    </body>
  </text>
</TEI>
