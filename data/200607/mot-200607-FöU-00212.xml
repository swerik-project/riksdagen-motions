<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00212">
  <teiHeader>
    <fileDesc>
      <titleStmt>
        <title>Kvinnors säkerhet</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors säkerhet</title>
          <idno type="rdwebb">GU02Fö212</idno>
          <rs type="number">Fö212</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö212/text</ref>
          <ref type="dokument_url_html">http://data.riksdagen.se/dokument/GU02Fö212</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö212</ref>
          <ref type="doc">http://data.riksdagen.se/fil/5281F48E-87B7-4EF3-BE81-3ACE897FDD75</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DuW7ZhV8REaGhm5DZywU2F" type="signed"/>
        <correspContext corresp="i-DuW7ZhV8REaGhm5DZywU2F">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-DnpmYZkVDwZE7axiHNYu8g" type="referral">
          <date when="2006-11-07"/>
        </correspAction>
        <correspAction xml:id="i-R6meQ82gvqVpXZamSZuSQY" type="dismissal">
          <date when="2006-11-07"/>
        </correspAction>
        <correspAction xml:id="i-TPtYeE3gRMpMjcyotUq9BT" type="numbering">
          <date when="2006-11-01"/>
        </correspAction>
        <correspAction xml:id="i-JErM8pnbpz88x8SLAiR8VQ" type="submission">
          <date when="2006-10-31"/>
        </correspAction>
        <correspAction xml:id="i-M8nCSFhqFg36YFQTL5zpqb" type="transfer">
          <date when="2006-10-30"/>
        </correspAction>
        <correspAction xml:id="i-SyEeG6Tuv3weeVs8GswWsF" type="assigned"/>
        <correspContext corresp="i-SyEeG6Tuv3weeVs8GswWsF">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AszkmW7c1jggCVc9Wjq8tq" type="motBody">
        <div xml:id="i-YJ2V48EvFVRxN5393d4zDh" type="motProposal" subtype="förslag">
          <head xml:id="i-LQsCRmBLRejLTZeFWtjaoc">
            Förslag till riksdagsbeslut
          </head>
          <list xml:id="i-8yXB4rCnNq47FZDwjzqy8q" style="ol">
            <item xml:id="i-9ZVwRyCcpfgx7vJwwPSpiy">
              Riksdagen tillkännager för regeringen som sin mening vad i motionen
              anförs om att regeringen bör behålla och fullfölja Sveriges handlingsplan
              för implementeringen av FN:s resolution 1325.
            </item>
            <item xml:id="i-4JN5FHDQRUnFYzNYf9vitu">
              Riksdagen tillkännager för regeringen som sin mening vad i motionen
              anförs om att även relevanta myndigheter bör upprätta handlingsplaner
              för en implementering av resolution 1325.
            </item>
            <item xml:id="i-8SpXsgkx4nQxACDPo334dz">
              Riksdagen tillkännager för regeringen som sin mening vad i motionen
              anförs om att minst 40 % av personalen i Sveriges bidrag till
              fredsfrämjande insatser ska vara kvinnor.
            </item>
            <item xml:id="i-55z7EytRksbEdpnXtKxWtp">
              Riksdagen tillkännager för regeringen som sin mening vad i motionen
              anförs om att Försvarsmakten bör fördjupa utbildningen avseende
              genusperspektiv på säkerhet samt sexualiserat våld för personal
              i utlandsstyrkan.
            </item>
            <item xml:id="i-97dSA1dRbVohL9WfTxC1xb">
              Riksdagen tillkännager för regeringen som sin mening vad i motionen
              anförs om att den allmänna värnplikten ska vara könsneutral.
            </item>
            <item xml:id="i-EXBjVoDXx5DrXnjrdWPhJq">
              Riksdagen tillkännager för regeringen som sin mening vad i motionen
              anförs om att Sverige, i egenskap av formellt ledande nation i
              utvecklandet av EU:s snabbinsatsstyrka, snarast fullföljer implementeringen
              av FN:s resolution 1325.
            </item>
          </list>
        </div>
        <div xml:id="i-TPcq6cTPEUPiHzVdnUbMNq" type="motContent">
          <head xml:id="i-5x82QEBsf7QspHUJM5NqCg" type="h1">
            Kvinnors säkerhet
          </head>
          <head xml:id="i-Y5DGaZAWomCBasTGiHgcU2" type="h1">
            Motivering
          </head>
          <p xml:id="i-KSKgtaPT61BpVvdVpFyExw">
            Säkerhetspolitiken i världen i dag leder till ett antal frågor:
            Vems säkerhet talas det om, vilka hot uppmärksammas och vem definierar
            begreppen? På den säkerhetspolitiska agendan finns inte mycket
            utrymme för den säkerhetsproblematik som berör miljontals kvinnors
            vardag världen över, där mer än var tredje kvinna i världen har
            utsatts för fysiskt, psykiskt eller sexuellt våld.
          </p>
          <p xml:id="i-Vufn88eMRFS57yWrG2NTyG">
            Vänsterpartiet vill uppmärksamma att fred och säkerhet inte har
            samma innebörd, för sett ur ett genusperspektiv innebär inte fred
            automatiskt säkerhet för alla medborgare. Hotet mot kvinnors säkerhet
            handlar inte enbart om krig och terrorism, utan om brist på makt
            och inflytande i en värld som domineras av män som brukar våld
            för att upprätthålla sin dominans. Det könsrelaterade våldet och
            könsdiskrimineringen ökar i väpnade konflikter, men könsförtrycket
            upphör inte när krig upphör.
          </p>
          <p xml:id="i-AeW4436TRHyE5MDipC7eXs">
            Mäns epidemiska våld mot kvinnor i väpnade konflikter hänger
            ihop med våldet mot kvinnor i fredstid. Ökade spänningar och hot
            om våld i samhället i stort får även våldet i hemmet att öka.
            Bara 45 länder i världen har kriminaliserat kvinnomisshandel i
            hemmet, vilket gör att män ostraffat kan bruka våld mot kvinnor
            i fredstid. Våldet blir på så sätt en accepterad norm i samhället.
            En våldsam norm som eskalerar under väpnade konflikter.
          </p>
          <p xml:id="i-56e8BkJ56oYKvtEML1DQYJ">
            I väpnade konflikter ökar våldet mot kvinnor och tar sig mer
            extrema uttryck. Kvinnors kroppar blir ett slagfält. Patriarkala
            föreställningar om kvinnor och barn som mäns ägodelar som måste
            försvaras gör kvinnor sårbara för kränkningar. Systematiska våldtäkter
            används som ett vapen bland annat för att visa fienden att den
            inte kan försvara sina kvinnor. Och i fredsförhandlingarna om
            framtiden exkluderas kvinnor. Hoten mot kvinnors mänskliga rättigheter
            och kroppsliga integritet är att betrakta som ett säkerhetsproblem.
          </p>
          <head xml:id="i-QhgDyg7YVtSPG3RHXC2bvz" type="h1">
            Sveriges handlingsplan för implementeringen av FN:s resolution
            1325
          </head>
          <p xml:id="i-C8MjSVeimt61KzFfB2BZnp">
            Sverige har undertecknat resolution 1325 från FN:s säkerhetsråd
            om att öka kvinnors deltagande i allt arbete med att förebygga,
            hantera och lösa väpnade konflikter. Utan tillräckligt många kvinnors
            deltagande och kvinnors kunskaper före, under och efter en konflikt
            blir krishanteringen vare sig trovärdig eller långsiktigt hållbar.
          </p>
          <p xml:id="i-5WZiL2H8kGA65iuZAMdjmL">
            Vänsterpartiet har länge drivit frågan om ökad jämställdhet inom
            försvarspolitiken men också väckt många motioner om 1325 såsom
            2005/06:U278, 2005/06:U279, 2002/03:Fö212, 2004/05:Fö8 med flera.
            Utvecklingen har gått åt rätt håll men mycket återstår innan Sverige
            kan leva upp till åtagandena i resolution 1325, både inom den
            militära och den civila krishanteringen. Sverige betraktas som
            ett föregångsland i jämställdhetsarbetet vilket medför ett extra
            ansvar eftersom vårt agerande bildar en internationell standard.
            År 2006 antog den dåvarande regeringen en nationell handlingsplan
            för implementeringen av resolution 1325. Riksdagen bör som sin
            mening ge regeringen till känna att handlingsplanen ska behållas
            och fullföljas.
          </p>
          <head xml:id="i-4dSU19wbUnvEwcdkS77AfT" type="h1">
            Lokala handlingsplaner för implementering av resolution 1325
          </head>
          <p xml:id="i-VUnPmKAdYJa3acaXLMAnEy">
            I handlingsplanen för implementeringen av resolution 1325 i Sverige
            anges att man på den nationella nivån ska ställa tydligare krav
            på myndigheternas implementering av resolution 1325 genom regleringsbrev,
            anvisningar, dialog, uppdrag och andra styrdokument. Vidare föreskriver
            handlingsplanen att checklistor, riktlinjer, instruktioner och
            underlag för dialog ska utvecklas för att på ett handfast och
            konkret sätt integrera ett 1325-perspektiv i berörda departements
            och myndigheters reguljära verksamhet i relation till aktuella
            eller potentiella konfliktländer samt post-konfliktländer.
          </p>
          <p xml:id="i-13qLVnu4aBhEkq8a9JguEq">
            Det är ett bra sätt att gå vidare för att genomföra en sådan
            omfattande förändring som resolution 1325 föreskriver. Men det
            behövs ytterligare åtgärder. Som komplement till dessa styrningsredskap
            vore det på sin plats att berörda myndigheter, i synnerhet Försvarsmakten
            och Räddningsverket, själva upprättar handlingsplaner för implementeringen
            av resolution 1325. Det skulle underlätta ansvarsutkrävande och
            effektivitet. Riksdagen bör som sin mening ge regeringen till
            känna att även relevanta myndigheter ska upprätta handlingsplaner
            för en implementering av resolution 1325.
          </p>
          <head xml:id="i-BZSuJin8DuymrNrhdexNMB" type="h1">
            Kvinnors representation i fredsfrämjande insatser
          </head>
          <p xml:id="i-KY14y7EZYZvWAnbTXiMkPA">
            Resolution 1325 syftar till att öka kvinnors deltagande i allt
            arbete med att förebygga, hantera och lösa väpnade konflikter.
            En ökad andel kvinnor i till exempel fredsfrämjande insatser är
            ett mål i sig. Representation är en viktig byggsten i demokratin
            och bottnar i rättvisekrav. Inte förrän 1989 fick kvinnor tillträde
            till alla befattningar inom det svenska försvaret. Men än idag
            är andelen kvinnliga värnpliktiga och officerare bara cirka 5
            procent.
          </p>
          <p xml:id="i-BfPe4vzEGpLSvWjrbwZxL2">
            Idag anser alla riksdagspartier att kvinnor behövs inom försvaret,
            men det är få som har en plan för hur andelen kvinnor ska öka.
            I handlingsplanen för 1325 föreskrivs att antalet kvinnor på alla
            nivåer i Sveriges bidrag till fredsfrämjande insatser ska öka.
          </p>
          <p xml:id="i-DfViwNTBftKn8s1w8D8t55">
            Idag är endast cirka 3 procent av personalen i svenska fredsfrämjande
            insatser kvinnor. För att Sverige ska kunna uppfylla sina åtaganden
            i resolution 1325 om att öka andelen kvinnor i fredsfrämjande
            insatser måste handlingsplanen uppställa som mål att minst 40
            procent av personalen i fredsfrämjande insatser ska vara kvinnor.
            Riksdagen bör tillkännage för regeringen som sin mening att minst
            40 procent av personalen i Sveriges bidrag till fredsfrämjande
            insatser ska vara kvinnor.
          </p>
          <p xml:id="i-63vSf3AwZAgfu7zVNV61CN">
            Att få fler kvinnor att delta i fredsprocesser och i arbetet
            mot våld och krig är viktigt. Men förutom en ökad andel kvinnor
            i fredsfrämjande insatser måste det också till ett genusperspektiv
            på de internationella insatserna.
          </p>
          <p xml:id="i-DjaWZAmqpQHer2YN8E69a7">
            De som skickas ut i internationell tjänst idag utbildas i resolution
            1325. Utbildningen har för avsikt att klargöra vad resolutionen
            innebär och vilka konsekvenser den får för fältarbetet. Man har
            också gruppdiskussioner kring vad ett genusperspektiv är, för
            att komma till insikt om egna samt Försvarsmaktens värderingar.
            Ibland tangeras även ämnen som trafficking och barnsoldater. Denna
            utbildning genomförs under fyra timmar. Det är mycket bra att
            genuskunskap generellt och genusperspektiv på säkerhet specifikt
            finns med i utbildningen för alla i utlandsstyrkan. Men Vänsterpartiet
            anser att en fyra timmar inte är tillräckligt och att utbildningen
            måste fördjupas. För att kunna sätta sig in i de förhållanden
            som gäller i det område de ska till behövs det ytterligare kunskap.
            Detta är av allra yttersta vikt i frågor som rör prostitution,
            människohandel för sexuella ändamål och barnsexturism. Det får
            till exempel inte råda några som helst tvivel kring att den svenska
            sexköpslagen gäller även utomlands. För att åstadkomma detta måste
            Försvarsmakten utöka och fördjupa utbildningen för utlandsstyrkans
            personal avseende genusperspektiv på säkerhet samt sexualiserat
            våld. Detta bör riksdagen som sin mening ge regeringen till känna.
          </p>
          <head xml:id="i-JbNGTwcarPvKJJT25eoyLi" type="h1">
            Könsneutral allmän värnplikt
          </head>
          <p xml:id="i-PtHm8iXRqEyoDSzJtsTagq">
            Inom försvaret idag utgörs kategorin värnpliktiga av cirka 96
            procent män och cirka 4 procent kvinnor. Mot bakgrund av dessa
            fakta är det mycket märkligt att Sverige fortfarande använder
            sig av en plikt som endast omfattar män. Det går emot all logik
            när det handlar om att öka jämställdheten inom försvaret.
          </p>
          <p xml:id="i-D5TBi1oAhud9bpUVE3HhJ6">
            Enligt Vänsterpartiet är det mest effektiva sättet att öka andelen
            kvinnor på alla nivåer inom Försvarsmakten att göra den allmänna
            värnplikten könsneutral. En sådan reform är i första hand motiverad
            av jämställdhetspolitiska skäl, men skulle dessutom leda till
            kvalitetsförbättringar eftersom urvalsgruppen blir större. När
            värnpliktsuttagningen omfattar samtliga svenska kvinnor och män
            kan den sammantagna kompetens som finns i samhället tas tillvara,
            vilket krävs för att hantera moderna och avancerade system, analyser
            och processer som det militära försvaret idag använder sig av.
          </p>
          <p xml:id="i-YXJP1ZoHagUezfAFyu9eAW">
            I och med det rationaliserade mönstringsförfarandet finns det
            heller inga ekonomiskt rationella argument mot denna förändring.
            För att svara mot de jämställdhetspolitiska målen och på allvar
            verka för ett jämställt försvar måste den allmänna värnplikten
            bli könsneutral. Riksdagen bör som sin mening ge regeringen till
            känna att den allmänna värnplikten ska vara könsneutral.
          </p>
          <head xml:id="i-Ay68Xkqmn7HjF76udErZBw" type="h1">
            Implementering av resolution 1325 i den nordiska snabbinsatsstyrkan
          </head>
          <p xml:id="i-5ER5vSdKipvtCyBe4ZGfMg">
            Sverige ska enligt handlingsplanen verka för att integrera ett
            1325-perspektiv i utvecklingen och användningen av den nordiska
            snabbinsatsstyr kan under dess beredskapsperiod under första halvåret
            2008. Sverige ska också verka för att 1325-perspektivet integreras
            i alla EU:s snabbinsatsgrupper.
          </p>
          <p xml:id="i-DjbqXL4gsDDxpGgD2NUfZ1">
            Vänsterpartiet är motståndare till upprättandet av den nordiska
            snabbinsatsstyrkan eftersom det utgör ett led i EU:s militarisering.
            Förutsatt att dagens långtgående planering av den nordiska snabbinsatsstyrkan
            fortskrider är vi däremot angelägna om att Sverige, i egenskap
            av formellt ledande nation i utvecklandet av EU:s snabbinsatsstyrka,
            tar ansvar för att snarast implementera resolution 1325. Detta
            bör riksdagen som sin mening ge regeringen till känna.
          </p>
        </div>
        <div xml:id="i-DmdBWwWkLsnR1fP5cdQxq7" type="signatureBlock">
          <list xml:id="i-9yuKaceMNSG5qiDEGebpw7">
            <item xml:id="i-Et88u2vMFatToYteEte3RN" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-Kmv7dHC65Jnaz1H8mYx2gs" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-82traxs2NKvWfFqDhgMXEb" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-QJ2uwGrxJJbdWuVDHst59n" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-EVPE6F2E2P1q1FNcPtNFPR" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
            <item xml:id="i-MrQub5udbgKcE87hd1zjRd" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-Y5tFGSEtw7LEYGSUxm4Vci" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
