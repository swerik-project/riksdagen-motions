<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00925">
  <teiHeader>
    <fileDesc>
      <titleStmt>
        <title>En ny nationell hivstrategi</title>
        <author corresp="i-XYorBBswJHmzvkzAvCFPDM">av Ulrika Westerlund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:925 av Ulrika Westerlund (MP)</title>
          <idno type="rdwebb">HB02925</idno>
          <rs type="number">925</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02925/text</ref>
          <ref type="dokument_url_html">https://data.riksdagen.se/dokument/HB02925</ref>
          <ref type="dokumentstatus_url_xml">https://data.riksdagen.se/dokumentstatus/HB02925</ref>
          <ref type="pdf">https://data.riksdagen.se/fil/8CC23DAF-BA37-4517-943C-D600C9C88B49</ref>
          <ref type="docx">https://data.riksdagen.se/fil/A7601C31-03D1-449A-B559-EA8F814C66C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JgMWjPQHTgSHCVDwDFmzE8" type="signed"/>
        <correspContext corresp="i-JgMWjPQHTgSHCVDwDFmzE8">
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-LqyeoaPMbURH9aYcx9tSt4" type="submitted">
          <date when="2023-10-03"/>
          <time when="15:22:36"/>
        </correspAction>
        <correspAction xml:id="i-5BP4EZbJVxz1idYb8Ej3xQ" type="reviewed">
          <date when="2023-10-03"/>
          <time when="19:34:38"/>
        </correspAction>
        <correspAction xml:id="i-2U4t5CuYxweYxxH4bz4oJC" type="referred">
          <date when="2023-10-17"/>
        </correspAction>
        <correspAction xml:id="i-Pyb72fVnGHXkF6U2PnsgYn" type="assigned">
          <date when="2024-04-03"/>
          <time when="16:49:03"/>
        </correspAction>
        <correspContext corresp="i-Pyb72fVnGHXkF6U2PnsgYn">
          <ref type="assignedTo">Socialutskottet</ref>
        </correspContext>
        <correspAction xml:id="i-7YHMqG3fZ7smX8Z6kCJYYd" type="behandlas_i"/>
        <correspContext corresp="i-7YHMqG3fZ7smX8Z6kCJYYd">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:925 av Ulrika Westerlund (MP) En
          ny nationell hivstrategi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9PwP1294wioAQ3WxCH9r6D">
            Förslag till riksdagsbeslut
          </head>
          <list>
            <item xml:id="i-CzmQtHH84FRDwJ4a7htAiU" sortKey="Yrkande 1">
              Riksdagen ställer sig bakom det som anförs i motionen om övergripande
              mål för eliminering av inhemsk överföring av hiv till 2030 och
              tillkännager detta för regeringen.
            </item>
          </list>
          <list>
            <item xml:id="i-36sofPKjtAoeEHrQtpX3rD" sortKey="Yrkande 2">
              Riksdagen ställer sig bakom det som anförs i motionen om mål
              för Sveriges arbete kring hiv fram till 2026 i enlighet med Unaids
              mål och tillkännager detta för regeringen.
            </item>
          </list>
          <list>
            <item xml:id="i-PRu4kDW8YqwUJBCCSuHvMb" sortKey="Yrkande 3">
              Riksdagen ställer sig bakom det som anförs i motionen om att
              stärka arbetet för livskvalitet för personer som lever med hiv,
              och detta tillkännager riksdagen för regeringen.
            </item>
          </list>
          <list>
            <item xml:id="i-QTm2sf37Rs9BmyMvD7Uu12" sortKey="Yrkande 4">
              Riksdagen ställer sig bakom det som anförs i motionen om att
              stärka civilsamhällets insatser för att nå nationella mål kring
              hiv och minska stigma och tillkännager detta för regeringen.
            </item>
          </list>
          <list>
            <item xml:id="i-2UjU4eoUNBuuaKMoTo5LcK" sortKey="Yrkande 5">
              Riksdagen ställer sig bakom det som anförs i motionen om att
              förstärka arbetet med att erbjuda fler som migrerar till Sverige
              möjlighet till testning för hiv, diagnos och behandling och tillkännager
              detta för regeringen.
            </item>
          </list>
          <list>
            <item xml:id="i-STP4bAoxfkKsGkAThRirqR" sortKey="Yrkande 6">
              Riksdagen ställer sig bakom det som anförs i motionen om att
              säkerställa tillgång till s.k. PREP-behandling för alla relevanta
              riskgrupper och behandling och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GAWvbhmjW2YNVDVSZmo9vN" type="h1">
            Motivering
          </head>
          <p xml:id="i-UKm2vYuP45efbnivdLA5Dc">
            Riksdagen fattade under riksdagsåret 2021/22 flera beslut för
            att höja Sveriges ambi­tioner i arbetet kring hiv. De nationella
            medlen för hiv återfördes till 2017 års nivå och gavs tillbaka
            sin öronmärkning. Ett tydligt mål med dessa medel var att ge stöd
            till civilsamhällets arbete kring prevention och stöd till personer
            som lever med hiv, och omfattningen avsågs att under en treårsperiod
            räknas upp till avsedd nivå. Det fattades också beslut om att
            ge regeringen och en lämplig myndighet i uppdrag att se över hur
            tillgången till hivförebyggande läkemedel och hivtestning skulle
            kunna utökas i alla regioner samt om att genomföra kunskapshöjande
            insatser om hiv till allmänheten.
          </p>
          <p xml:id="i-PGY6wphcaCpi8ybcTswvCx">
            Den 30 juni 2022 fattade så regeringen ett beslut (S2022/02972)
            om att ge Folkhälsomyndigheten i uppdrag att ta fram underlag
            till en uppdaterad nationell strategi mot hiv/aids. I uppdraget
            ingick att peka ut eventuella förändringar som skett sedan den
            senaste nationella strategin och lämna förslag på uppdateringar;
            övergripande analysera hur de olika statsbidragen till ideella
            organisationer på området används och lämna eventuella förslag
            för att öka effektiviteten; analysera existerande och potentiella
            synergier mellan den nationella strategin mot hiv/aids och den
            nationella SRHR-strategin; och lämna förslag på uppdaterade mål
            och delmål för den nationella strategin.
          </p>
          <p xml:id="i-HAYKXqX4WKBJsU6d77CxmR">
            Folkhälsomyndighetens uppdrag slutredovisades till regeringen
            i början av maj 2023 (02373-2022) och ger en god övergripande
            bild av läget i Sverige kring hiv med den utveckling som skett
            sedan den tidigare strategin beslutades 2017. I Sverige finns
            nu en allt mer heterogen patientgrupp och ett antal utmaningar
            kvarstår. Dock pekar inte rapporten ut avgörande politiska mål
            och strategier för att Sverige ska uppfylla de globala målen inom
            FN:s Agenda 2030 eller de övergripande strategier framtagna av
            WHO som vi har anslutit till, där eliminering av nya infektioner
            till slutet av perioden är fastslaget. Då uppdraget inte heller
            omfattade att ta fram en direkt strategi för hur statens samverkan
            behöver ske med landets regioner är också detta något som en kommande
            strategi behöver innehålla.
          </p>
          <p xml:id="i-MjtKA73Lyx2fQ4eHeicngr">
            Det är nu inte långt kvar till 2030 och Sverige behöver en nationell
            strategi med politiska mål, som bland annat tydliggör hur Sverige
            ska uppfylla de berörda globala målen inom Agenda 2030, WHO:s
            strategier och som ger vägledning vad gäller hur de nu stegvis
            ökade nationella medlen riktade till hiv ska fördelas och följas
            upp. Regeringen måste därför, i samverkan med berörda myndigheter
            och i dialog med Sveriges kom­muner och regioner, snarast slutföra
            arbetet med en ny nationell hivstrategi. I strategin måste ett
            tydligt fokus vara jämlik vård över hela landet.
          </p>
          <head xml:id="i-AjBaR3FK63zuiDSiKfngZm" type="h2">
            Övergripande mål för eliminering av överföring av hiv till 2030
          </head>
          <p xml:id="i-ATGnSpqy5R88fkg6y7x2hH">
            I enlighet med de mål som etablerats av FN:s generalförsamling
            för de globala målen samlade i Agenda 2030 ska världens länder
            enskilt och i samverkan verka för att elimi­nera nya infektioner
            av hiv till år 2030. Sverige saknar i sina nuvarande strategier
            ett eget mål för att så ska ske för överföring i landet.
          </p>
          <p xml:id="i-HGNj1udsVekTYKKb9UemEE">
            För att uppfylla våra internationella åtaganden behöver därför
            den kommande natio­nella strategin explicit uttrycka att målet
            för eliminering av nya infektioner i Sverige till år 2030 står
            fast.
          </p>
          <head xml:id="i-8tBEiCa6skRNZY8i7Jq2TB" type="h2">
            Mål för Sveriges arbete med hiv fram till 2026 i enlighet med
            Unaids strategi
          </head>
          <p xml:id="i-BkCVZbHLk8Z1EHBKSe8FUi">
            År 2021 fastslog Unaids nya uppdaterade mål för perioden 2021–2026
            för att utvecklingen globalt med målen för bekämpningen av hiv
            inom Agenda 2030 ska kunna uppnås. Där fastslås att det är avgörande
            att varje land implementerar strategier och arbetssätt och ger
            resurser för att som delmål nå de tre uppdaterade så kallade 95-målen
            samt även stärker arbetet för livskvalitet för personer som lever
            med hiv. I detta arbete är det centralt att fortsätta att arbeta
            för att motverka stigma. 95-målen innebär att 95 procent av de
            som är infekterade med hiv ska ha en diagnos och känna till sin
            status. Av dessa ska 95 procent ha tillgång till effektiva retrovirala
            behandlingar och av dessa ska i sin tur 95 procent ha uppnått
            viral repression som gör virusöverföringsrisken så låg att den
            inte har epidemiologisk relevans.
          </p>
          <p xml:id="i-XGBvdsxeVzaQzYSNUkDSft">
            Sverige har goda förutsättningar att kunna nå detta delmål med
            rätt insatser – men idag når vi inte dessa tre fullt ut, vilket
            gör att vi inte heller ligger i nivå med flera andra jämförbara
            länder. Det är därför viktigt att en kommande strategi är tydlig
            med att målet är att uppfylla Unaids delmål till 2026, vilka också
            står i samklang med de strategier och insatser som WHO rekommenderar
            i kampen mot hiv.
          </p>
          <head xml:id="i-9oW7E9ZGot1K68rdAHGMKw" type="h2">
            Stärk arbetet för livskvalitet för personer som lever med hiv
          </head>
          <p xml:id="i-gcCFGzPpbnf4Vk5UqeGeZ">
            Unaids och WHO lyfter fram att arbetet med att verka för att
            personer som lever med hiv har en fullgod livskvalitet med låg
            påverkan från sin kroniska sjukdom fortsatt är av mycket hög vikt.
            Detta perspektiv återfinns också tydligt i det underlag som Folkhälsomyndigheten
            lämnat till regeringen. Detta blir också alltmer viktigt när vi
            som ett glädjande resultat av alltmer verksamma behandlingar ser
            en generation som nu lever så länge att de åldras med sitt tillstånd.
            Studier visar samtidigt på fler och tidigare sam­sjukligheter
            för personer som lever med hiv som leder till både sämre livskvalitet
            och potentiellt ökade vårdkostnader. Inte minst är det värt att
            påminna om de psykosociala aspekter som följer av det fortsatt
            höga stigma som finns kring hiv och aids som ger grund för psykisk
            ohälsa och negativ social påverkan för många individer.
          </p>
          <p xml:id="i-9Kp3qituJ3pJ4N6As2bqtn">
            Det är därför av vikt att en uppdaterad nationell strategi för
            hiv tydligt anger att insatser inom hela fältet från prevention
            till vård – inklusive äldreomsorg – ska ge personer som lever
            med hiv en så god livskvalitet som möjligt, som i så liten grad
            som möjligt avviker från den övriga befolkningens.
          </p>
          <head xml:id="i-CbZCXUebQ4CYpbSHQknGBZ" type="h2">
            Stärk civilsamhällets insatser för att nå nationella mål kring
            hiv och minska stigma
          </head>
          <p xml:id="i-6tz4MVcJMwJiVnFy3aoqtU">
            Stigma kring hiv och aids är ett fortsatt globalt och nationellt
            problem med stora negativa konsekvenser för personer som lever
            med hiv men också för arbetet med prevention, testning och vård.
          </p>
          <p xml:id="i-GbMNKdGoX4yv734kMwoAXT">
            Olika psykosociala insatser riktade till personer som diagnosticeras
            med hiv eller tillhör riskgrupper kommer därför fortsatt att vara
            en central del för att nå målen om eliminering och god livskvalitet.
            Parallellt kommer behovet av information, utbildning och andra
            insatser till personal som möter de som direkt påverkas av sjukdomen
            och till allmänheten att behöva intensifieras om stigmat ska kunna
            brytas.
          </p>
          <p xml:id="i-6kKd1bhMJRK7GiU5oPtQFZ">
            Som även Folkhälsomyndigheten lyfter fram i sitt underlag är
            civilsamhället och särskilt de organisationer som har som sitt
            huvuduppdrag att organisera personer som lever med hiv eller stå
            för insatser inom prevention, testning och information kring sjuk­domen
            centrala för att lyckas. Att skapa en tydlig brygga mellan vården
            och idéburna organisationer som fokuserar på hiv för gemensamma
            insatser efter ställd ny diagnos och under den livslånga behandlingen
            är därför avgörande. Att kunna komplettera vårdens egna stödinsatser
            med direkt så kallad peer-support från personer i samma livssituation
            är ofta avgörande för att bryta stigma och isolering och motverka
            potentiell risk för svårigheter att följa sin behandling och även
            suicid eller andra självskadebeteenden.
          </p>
          <p xml:id="i-FShpTekrEc79kG3Sho3M4p">
            Det är därför centralt att den nya nationella strategin lyfter
            fram att civilsamhällets insatser är avgörande för att vi ska
            kunna nå de nationella målen. I detta behöver det bli tydligt
            att civilsamhället behöver långsiktiga förutsättningar att bygga
            och bibehålla en löpande verksamhet och kompetens för att kunna
            fullfölja den centrala delen med peer-support. Projektmedel för
            specifika och utvecklande insatser kan tillkomma men inte ersätta
            det löpande arbetet.
          </p>
          <head xml:id="i-4vbTWdp3SQMsxdvBWv9XCQ" type="h2">
            Förstärk arbetet med att erbjuda fler som migrerar till Sverige
            möjlighet till testning för hiv, diagnos och behandling
          </head>
          <p xml:id="i-SRKpKJP9HkRyhEPEt7ZUde">
            Som ett resultat av arbetet med preventiva insatser, tillgång
            till profylax för riskgrupper och effektiv behandling som gör
            att den med välinställd behandling inte kan överföra viruset till
            andra, ser vi i Sverige att antalet nya diagnoser efter en virusöverföring
            som skett i landet minskar. En allt större andel av de nya fallen
            sker vid resor till regioner med högre prevalens för hiv eller
            i det fall en person migrerar till Sverige från samma områden.
          </p>
          <p xml:id="i-8kPuiWYfXZCB6ByTj5Csig">
            Sverige erbjuder idag hälsotest för den som söker asyl i Sverige
            där även ett frivilligt hivtest ingår. Det är viktigt för att
            ge dessa individer möjlighet att snabbt få behandling för att
            minska sjukdomens påverkan på både kort och lång sikt. En välinställd
            behandling innebär ju också att viruset inte kan föras vidare.
            Sverige erbjuder förstås även screening för alla som är gravida
            för att i tid upptäcka om det finns risk för överföring av hiv
            till barnet.
          </p>
          <p xml:id="i-2kwnNEKxrvVsVEbbQtaLcx">
            I den alltmer globala värld som Sverige är en del av måste vi
            fortsätta med våra insatser för att stoppa den fortsatta globala
            hivepidemin – bland annat genom att erbjuda fler personer insatser
            i syfte att nå en alltmer heterogen grupp som av olika skäl rör
            sig till och från Sverige. Som exempel behöver möjlighet till
            test för hiv även erbjudas den som anhöriginvandrar. Ett balanserat
            och kunskapsbaserat förhållningssätt till detta måste vara en
            central del i den kommande nationella hivstrategin.
          </p>
          <head xml:id="i-EsJcRty5r1H8YJz7eMC4Ay" type="h2">
            Säkerställ tillgång till PrEP-behandlingar för alla relevanta
            riskgrupper
          </head>
          <p xml:id="i-Fs11FkTntmrfsLKA9zN155">
            Så som rekommenderas från bland andra Världshälsoorganisationen,
            WHO, bör per­soner som tillhör riskgrupper för att få hivviruset
            överfört få tillgång till PrEP-behandlingar (pre-exposure prophylaxis)
            för att minska risken för hivinfektion. I en kommande nationell
            hivstrategi måste vikten av tillgång gällande alla som befinner
            i Sverige och tillhör en riskgrupp tydliggöras. Köerna för bedömande
            samtal måste bli kortare och en översyn göras regelbundet för
            att säkerställa att alla riskgrupper är inkluderade och får tillgång
            till behandlingarna.
          </p>
        </div>
        <div type="motSignatures">
          <list>
            <item xml:id="i-6fX9bxRMgvx6XHka6iwERQ" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
