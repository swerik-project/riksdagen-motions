<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00463">
  <teiHeader>
    <fileDesc>
      <titleStmt>
        <title>Det livslånga lärandet och högre utbildning</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det livslånga lärandet och högre utbildning</title>
          <idno type="rdwebb">GV02Ub463</idno>
          <rs type="number">Ub463</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub463/text</ref>
          <ref type="dokument_url_html">http://data.riksdagen.se/dokument/GV02Ub463</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub463</ref>
          <ref type="doc">http://data.riksdagen.se/fil/B16AEBFC-6D4A-43E6-88FF-3DE3967F3294</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LbWCxBEDxeCDANf7GYCLL" type="signed"/>
        <correspContext corresp="i-LbWCxBEDxeCDANf7GYCLL">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-VhAPHtDbXzmUeiVRSdRFGD"/>
        </correspContext>
        <correspAction type="referral" xml:id="i-J6MAJZzgHvDZi5hBumtQHV">
          <date when="2007-10-16"/>
        </correspAction>
        <correspAction type="dismissal" xml:id="i-JarVfHfMBESt8VLbAdWQ4E">
          <date when="2007-10-16"/>
        </correspAction>
        <correspAction type="numbering" xml:id="i-VuMsUQtdEdMjLWSMqGwn2B">
          <date when="2007-10-08"/>
        </correspAction>
        <correspAction type="submission" xml:id="i-SUpMHovCrEuaMr1xSS64y1">
          <date when="2007-10-05"/>
        </correspAction>
        <correspAction type="transfer" xml:id="i-WyFHF83651DjRr3eLw61z9">
          <date when="2007-10-03"/>
        </correspAction>
        <correspAction type="assigned" xml:id="i-GUkoHR836ec2VRiNAHj8iz"/>
        <correspContext corresp="i-GUkoHR836ec2VRiNAHj8iz">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6AePJxDA3rBLNMgZWUtzRG">
            Förslag till riksdagsbeslut
          </head>
          <p xml:id="i-6eqSEon7pyDy6W8VczFenH">
            Riksdagen tillkännager för regeringen som sin mening vad som
            anförs i motionen om det livslånga lärandet och högre utbildning.
          </p>
        </div>
        <div type="motContent">
          <head type="h1" xml:id="i-RSwxF7zcGz19HhUjV9nsGo">
            Motivering
          </head>
          <p xml:id="i-EtGz6sWMLTynaRxdnMh2FG">
            Alla har rätt till en god utbildning och kunskapsnivå. I alltfler
            länder sätts utbildnings- och forskningspolitiken i fokus. För
            att Sveriges position som kunskapsnation ska stärkas behövs offensiva
            investeringar i förskolan, skolan, vuxenutbildningen, högskolan
            och forskningen. Utmaningen är att bygga ett lärande samhälle
            med breda satsningar på utbildning på alla nivåer som ansluter
            till välfärdspolitikens klassiska uppgifter att driva på förändring
            och modernisering av samhället.
          </p>
          <p xml:id="i-Aih7EvB3rDNE5UbMAmup1p">
            I det nya samhälle som växer fram har utbildningen en avgörande
            betydelse för en persons framtida liv och yrkesliv. Det är därför
            det är så viktigt att utbildning görs tillgängligt för alla, inte
            bara för några! Den borgerliga regeringen har startat sitt arbete
            på det utbildningspolitiska området med att införa ett regelverk
            som går i helt motsatt riktning.
          </p>
          <p xml:id="i-Ybg6KGNyo7UgdjcYkSzziy">
            Det mål vi socialdemokrater satte upp att minst 50 procent av
            ungdomskullarna skulle gå över till högskolan överges. Det blir
            svårare att ta sig in på högskolan och all gymnasieutbildning
            kommer inte at ge högskolebehörighet. På område efter område byggs
            återvändsgränder in i utbildningssystemet. Barn och ungdomar som
            gör fel val i ungdomsåren eller av en eller annan anledning inte
            klarar av skolans krav kommer att få det allt svårare att ta igen
            detta senare. Statliga resurser till komvux har minskat med en
            tredjedel och de fördelas inte längre efter behov utan ingår i
            det generella bidraget till kommunerna.
          </p>
          <head type="h1" xml:id="i-7wMubPNGfiKBRHjwWyEy63">
            Det livslånga lärandet
          </head>
          <p xml:id="i-KitQy9QaLnZeXs7czEKNrC">
            Att skapa goda förutsättningar till livslångt lärande har betydelse
            såväl för den enskilda individen som för samhället i dess helhet.
            För den enskilda individen ger det möjlighet till personlig utveckling
            och möjlighet att bättre möta nya utmaningar i en föränderlig
            miljö. För samhället innebär det en möjlighet att också i framtiden
            kunna utveckla välfärden och skapa fortsatt ekonomisk tillväxt
            genom att ha ett avancerat och konkurrenskraftigt näringsliv präglat
            av kunskap och teknisk kompetens.
          </p>
          <p xml:id="i-5mFep3ezCH6mzAg82Gs4wd">
            Vi vill att alla människor ska ges möjlighet till återkommande
            kompetensutveckling och fortsatt lärande, genom hela livet. Att
            ha tillgång till kunskap och möjlighet att förvärva ny kunskap
            genom hela livet är viktigt på en alltmer kunskapskrävande arbetsmarknad.
          </p>
          <p xml:id="i-XP9gSk5rSS1ZMb8kcVGE9a">
            Vi tror på ett system där människor kan välja en utbildning också
            en bit in i sitt yrkesliv utan alltför stora privatekonomiska
            insatser. Valet ska kunna göras oberoende av om utbildningen anknyter
            till arbetet, blir början till en ny yrkesinriktning eller enbart
            syftar till personlig utveckling och till att skaffa sig ny och
            rikare kunskap på något område.
          </p>
          <p xml:id="i-mgBtxzKudeGiwQLUXGiAh">
            Dagens snabba tillväxt av kunskaper innebär att utbildning inte
            bara kan förläggas till uppväxtåren. Lärande blir en livslång
            process, där perioder av yrkesarbete växlar med studieperioder.
          </p>
          <p xml:id="i-WdRVxuxEneVk2Z85DYV1dC">
            Det är angeläget att alla elever i gymnasieskolan får en gemensam
            kunskapsgrund när det gäller kärnämnena. Grundläggande högskolekompetens
            är en viktig bas även för de elever som väljer ett yrkesinriktat
            gymnasieprogram då behovet av dessa kunskaper många gånger avgör
            hur de lyckas i sitt arbetsliv efter studierna och att de även
            direkt kan gå vidare till kvalificerad yrkesutbildning eller högskoleutbildning.
            Grundläggande högskolebehörighet är en kunskapsnivå som man även
            behöver för att fungera väl som medborgare.
          </p>
          <p xml:id="i-ZXjVz4ViBQjtWoMkEScix">
            Det behövs utvidgade och förstärkta former för vuxenutbildning,
            kompetensutveckling och kvalificerad yrkesutbildning. Högskolan,
            arbetsmarknadsutbildningen och folkbildningsarbetet är alla betydelsefulla
            för detta, inte minst i skogslänen där den genomsnittliga utbildningsnivån
            är lägre än riksgenomsnittet.
          </p>
          <p xml:id="i-9w8bNdLmMghkye1Q5Hxcm3">
            För att vi inte ska stå inför en besvärande arbetskraftsbrist
            är det enligt vårt sätt att se det angeläget att göra en översyn
            av hur utformningen av eftergymnasial yrkesutbildning ska se ut
            framgent. En satsning på ett ökat antal kvalificerade yrkesutbildningar,
            så att det kan finnas ett större utbud och en ökad tillgänglighet,
            är ytterst angelägen utifrån det behov av rätt utbildad arbetskraft
            som samhället i stort behöver och inte minst utifrån skogslänens
            behov.
          </p>
          <p xml:id="i-UuVYMUaChKP3s1RWaVbjii">
            En utbyggd kvalificerad yrkesutbildning och en struktur som tydligt
            visar vad de olika eftergymnasiala yrkesutbildningarna ger, hur
            de värderas, vad som skiljer dem ifrån högskoleutbildningar och
            hur man som student finansierar sina yrkesstudier skulle underlätta
            betydligt för dagens unga att påverka sina framtida yrkesliv.
          </p>
          <p xml:id="i-BstMUKM44jajiSL8KFZqgE">
            När det t.ex. gäller vidareutbildning av redan yrkesverksamma
            är det angeläget att man erkänner och tillvaratar människors faktiska
            och reella kunskap och kompetens oberoende av hur den har förvärvats.
            Det handlar om kunskaper som man skaffat sig i arbetslivet, i
            studiecirkeln eller på sin fritid. Validering är betydelsefull
            inte minst för personer som skaffat sina formella och informella
            kunskaper i andra länder och i andra skolsystem. Dessa personer
            har i dagsläget ofta svårt att bli bedömda och värderade efter
            sin verkliga kompetens. Det är angeläget att metoden att validera
            kunskap och kompetens inom olika nivåer i utbildningssystemet
            och i arbetslivet radikalt utvecklas och finns tillgänglig i hela
            landet.
          </p>
          <p xml:id="i-WyR3wHB48GEDkkdLDxFMFi">
            Detta förutsätter att resurser ställs till förfogande för att
            utveckla valideringsinstrumentet.
          </p>
          <p xml:id="i-82P5B7YzE3MrStx3AgfCh8">
            Folkbildningen utgör för många vuxna ingången i vuxenstudielivet.
            Anslagen till folkbildningen måste öka! För att alla ska få plats
            i det moderna kunskapssamhället måste utbildningssystemet klara
            av att förbereda och motivera alla till fortsatt kunskapssökande
            och lärande. Där har folkbildningen en stor uppgift att fylla
            . Vi ser utbildningssystemet i dess helhet som en kedja av länkar
            för livslångt lärande där förskolan utgör första länken följd
            av grundskolan, gymnasieskolan och högskolan. Men lärandet slutar
            inte där. Det fortsätter hela livet. Och där har de regionala
            universiteten en viktig roll att spela.
          </p>
          <head type="h1" xml:id="i-UixMiMqxgXqXyN3asz27XT">
            Regionala universitet
          </head>
          <p xml:id="i-TLjzf8cJ2AcxUkNvqYnnvt">
            De regionala universitetens roll kan inte underskattas. De har
            stor betydelse för regionernas utveckling på flera olika sätt.
            I samarbete med företag och andra intressenter i regionerna utgör
            universiteten en fantastisk drivkraft samtidigt som de på ett
            viktigt sätt deltar i regionernas utveckling.
          </p>
          <p xml:id="i-5N4jKuiYBejEAQDvMqX3xo">
            Regioners framgång bygger i mångt och mycket på samarbetet mellan
            universitet eller högskola, näringslivet och staten, regionen,
            landstinget eller kommunerna. Det gäller särskilt de regioner
            som inte har riktigt stora städer inom sig, såsom skogslänen.
            Därför måste samarbetet mellan näringslivet och de olika lärosätena
            intensifieras för att det ska kunna ske en utveckling i våra regioner.
          </p>
          <p xml:id="i-EMjgxNdfQHoVLz11bS4mUp">
            Utbildning har också alltmer uppmärksammats som en avgörande
            faktor för att öka tillväxten i samhället. Länder med en välutbildad
            befolkning har högre tillväxt. Ny kunskap och forskning har avgörande
            betydelse för att skapa nya jobb och företag. Forskarutbildningen
            är snabbt på väg att etablera sig som en spetsutbildning för alltfler
            personer för användning såväl inom som utanför högskolan.
          </p>
          <p xml:id="i-9U2xMYwTowJJFyUFu4m4cM">
            Det är oerhört angeläget att forskningsresurser tillförs de olika
            lärosätena så att inte en oproportionerlig andel hamnar på de
            gamla universiteten. Att detta sker är viktigt utifrån de olika
            lärosätenas utveckling. Det kan till och med vara så att forskningsmedel
            till de mindre högskolorna och nya universiteten skapar mer eftersom
            dessa har bättre samarbete och anknytning till näringslivet i
            regionen.
          </p>
          <p xml:id="i-Mz1S8QioC61uev5kFa7zCe">
            Ett tydligt exempel på detta är den FoU-verksamhet som pågår
            inom klustret Paper Province och Packaging arena i Värmland. Liknande
            framgångar kan ses inom turismforskningen på Mittuniversitetet
            eller inom materialteknikforskningen på Högskolan i Dalarna.
          </p>
          <p xml:id="i-PjDFurSWVGV7nFUaph1sAx">
            För att stötta nya innovationer och företagsidéer är det nödvändigt
            att stödet till s.k. företagskuvöser/inkubatorer fortsätter!
          </p>
          <p xml:id="i-2zrGMeVBiEBFGPNcDS8SkU">
            De regionala universitetens samhällsnytta kan man inte ifrågasätta.
            Av detta skäl bör läkarutbildningen i Umeå utökas kraftigt. En
            del av denna samhällsnytta är att förse regionerna och landet
            med kompetent arbetskraft. Trenderna kring hur ungdomar söker
            utbildningar på universiteten är dock väldigt otydliga. För att
            bättre kunna anpassa studenter och universitet till varandra behöver
            dessa frågor undersökas.
          </p>
          <p xml:id="i-JmKT8GmbiJ1BknXGS8146t">
            En annan viktig del i detta är att universiteten ska förse regionerna
            med den kompetens de är i behov av. Därför vill vi att Högskoleverket
            ska få i uppdrag att studera vilka sökandemönster som gymnasisterna
            har när de söker utbildningar på högskola och universitet. Den
            medvetna utbyggnaden har skapat starka universitet och högskolor
            i hela landet. De fungerar som drivkrafter för den regionala utvecklingen
            på många olika sätt. De ger högt kvalificerad arbetskraft, skapar
            möjligheter för givande utbyten med andra delar av världen, de
            hjälper företag att få nödvändig spetskompetens m.m.
          </p>
          <p xml:id="i-SK6bvgV58WXiaTsnfEN6uG">
            Den kraftiga utbyggnaden av högskolan som vi socialdemokrater
            startade saknar motstycke i historien och är avgörande för Sveriges
            utveckling. Vi måste nu fortsätta på den inslagna vägen inte ta
            flera steg tillbaka. Framför allt har den stora utbyggnaden givit
            en positiv knuff för många regioner. Där fungerar den utbyggda
            högskolan som en viktig del i den regionala utvecklingen. Ökade
            forskningsresurser till de mindre lärosätena är ett måste.
          </p>
          <p xml:id="i-7gArbkGhc9r5REcFRgEmrx">
            Denna utbyggnad har också varit av stor betydelse för att minska
            den sociala och etniska snedrekryteringen. Detta är självklart
            av stor betydelse för oss inom skogslänen där studietraditionen
            är svagare och snedrekryteringen tydligare än i andra delar av
            landet. Vår ambition måste vara att högskoleutbildning ska vara
            en levande möjlighet i varje hem.
          </p>
          <p xml:id="i-TTtaWw1hjWAptv4chjxFKG">
            Vi måste göra mer för att göra högskola och universitet till
            en reell valmöjlighet för alla.
          </p>
          <p xml:id="i-EFB7HELJDkjg39vysvLrV1">
            Därför vill vi att universiteten ska öka folkhögskolekvoten vid
            intagningar till utbildningar och kurser.
          </p>
          <p xml:id="i-QzFzKeAdjwh3V31iDCbXU8">
            Framtiden för Sverige ligger mångt och mycket i att ha en välutbildad
            befolkning. Vi kan inte och ska inte konkurrera med låga löner.
            Framgångsreceptet är i stället hög kompetens, både nationellt
            och regionalt. Därför måste det fortsatt vara ett mål att 50 procent
            av dem som går ut gymnasiet ska börja studera på högskolan.
          </p>
          <p xml:id="i-7LGWcQRaZUWAyRcBU1qabY">
            Men den andra halvan av årskullen har också ett stort behov av
            ett rikt utbud av eftergymnasiala yrkesutbildningar. En översyn
            och en breddning av detta utbud är av stor vikt. Detta utbud ska
            också vara fördelat över hela landet, och inte minst i skogslänen.
          </p>
          <p xml:id="i-WfTMbGnNzr4nYkBbkgG9A6">
            Ansökningar till gymnasieskolans yrkesförberedande program har
            ökat, och det kommer att innebära att dessa elever kommer att
            vilja ha någon form av påbyggnad på sina yrkesinriktade studier.
          </p>
          <p xml:id="i-3YqLfjWaLWAc9u1tcnkF62">
            Att börja studera innebär en stor förändring både ekonomiskt
            och socialt. Inte minst studenter från studieovana miljöer känner
            en tveksamhet inför högre studier. Med en väl utbyggd högskola
            och med goda möjligheter till distansutbildning kan trösklar till
            högre utbildning sänkas. Ur ett rättvise- och ett jämlikhetsperspektiv
            är det oerhört angeläget med ökad satsning på utbildningsplatser,
            ytterligare spridning av dessa och större möjligheter till distansstudier
            i hela landet.
          </p>
          <p xml:id="i-9GBKSjY5mKTqRHtFYmBeU3">
            Vi socialdemokrater arbetar för att jämna ut tillgången till
            högskoleutbildning mellan människor från olika samhällsklasser,
            etnisk bakgrund och bostadsort. Det har gett resultat. Den sociala
            och regionala snedrekryteringen minskar, och personer med utländsk
            bakgrund studerar nu i lika hög grad på högskolan som resten av
            befolkningen. Majoriteten av de studerande på högskolan är kvinnor.
          </p>
          <p xml:id="i-B2X5Ao4VQ71DV1TRu5tNpG">
            Möjligheten till distansutbildning är viktig, inte minst för
            de mindre tätbefolkade delarna av vårt land. Distansutbildning
            gynnar lärande i vuxen ålder. Det underlättar för dem som av familjeskäl
            har svårt att flytta till större orter och det leder till kompetenshöjning
            generellt utanför städerna. Ökade resurser till distansutbildningen
            är angeläget och pedagogiken kan ytterligare utvecklas. När det
            gäller finansieringen måste den utformas så att den stimulerar
            lärosätena att erbjuda distansutbildning.
          </p>
        </div>
        <div type="motSignatures">
          <list>
            <item xml:id="i-VKkc4txdqQHcZLgRgRBpVj">
              Berit Högman (s)
            </item>
            <item xml:id="i-KdgyLifUSWo3nbWuEB1ntp">
              Carin Runeson (s)
            </item>
            <item xml:id="i-86bTSKLoChThAYzynnoxot">
              Per Svedberg (s)
            </item>
            <item xml:id="i-93RkpuQPVBJQFnfQ8cU8NW">
              Hans Stenberg (s)
            </item>
            <item xml:id="i-8Po3XcWmgx7nrVdEx6DisC">
              Berit Andnor (s)
            </item>
            <item xml:id="i-13WNr2sZJGnhgKNmYYZrt7">
              Lars Lilja (s)
            </item>
            <item xml:id="i-2TUnP3nQpjUGyoHHUzvMA4">
              Karin Åström (s)
            </item>
          </list>
        </div>
      </div>
    </body>
  </text>
</TEI>
