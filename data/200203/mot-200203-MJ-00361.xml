<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0361/mot_200203_MJ_0361-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ361 pnr: kd692
          </p>
          <p>
            Motion till riksdagen 2002/03:MJ361
          </p>
          <p>
            av Rosita Runegrund (kd)
          </p>
          <p>
            Långsiktigt och hållbart fiske
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att säkra ett långsiktigt och hållbart fiske.
          </p>
          <p>
            Motivering
          </p>
          <p>
            Den aviserade överenskommelsen om ett ensidigt svenskt stopp
            för torskfiske i Östersjön och Västerhavet från årsskiftet 2002/2003
            skulle slå mycket hårt mot fiske- och beredningsindustrin i Sverige.
            Torskfisket utgör idag ca 30 procent av det totala infisket i
            Sverige, vilket under förra året motsvarade ca 350 miljoner kronor.
            Det är oklart om, och i så fall hur, detta inkomstbortfall skulle
            kompenseras. Sverige kan inte ge ett ekonomiskt stöd till fiskenäringen
            för att kompensera för inkomstbortfall vid ett ensidigt infört
            fiskestopp eftersom det strider mot EU:s konkurrensregler. Detta
            är endast möjligt vid ett gemensamt beslut om fiskestopp i EU.
            Och det är tveksamt om EU vill betala ut ett stöd för att vi väljer
            att inte använda de kvoter vi har fått oss tilldelade.
          </p>
          <p>
            Klart är att det kommer bli svårt för ett stort antal fiskare
            att få sin verksamhet att gå runt. Tyvärr drabbar det då främst
            de mindre fiskebåtarna och det kustnära fisket då dessa, till
            skillnad från de större trålarna, är mindre flexibla och har begränsade
            möjligheter att fiska på andra vatten och andra fiskarter. En
            sådan åtgärd skulle alltså än mer späda på obalansen i det svenska
            fisket mellan det lokala kustfisket och de större trålarna. Ett
            stopp för torskfisket skulle dessutom få enorma konsekvenser för
            de lokala företag som förser kustfisket med redskap, förnödenheter
            samt verkstäder och varv. Även beredningsindustrin skulle få stora
            svårigheter. Risken är stor att vi får fler kustsamhällen som
            till stor del kommer att bestå av sommarboende befolkning. Det
            rimmar illa med regeringens tal om en levande skärgård. Det råder
            delade meningar om huruvida de kvoter som Sverige har tilldelats
            kommer att fiskas upp av andra länder eller inte vid ett ensidigt
          </p>
          <pb facs="riksdagen-motions-pdf/data/200203/mot_200203_MJ_0361/mot_200203_MJ_0361-0002.pdf"/>
          <p>
            2002/03:MJ361
          </p>
          <p>
            10
          </p>
          <p>
            svenskt fiskestopp. Kvoten kommer inte att formellt tas ifrån
            oss, men genom att den svenska fiskeflottan försvinner skapar
            vi ett ökat utrymme för övriga nationer. Det är då högst troligt
            att det i realiteten innebär att även vår kvot .ommer att fiskas
            upp. Det vore lämpligt att åtminstone förvissa sig om att så inte
            är fallet innan man beslutar sig för att införa ett stopp som
            i så fall knappast skulle uppfylla sitt syfte. Den främsta åtgärden
            för att säkra ett långsiktigt torskbestånd är att omma till rätta
            med det omfattande ”fuskfisket” i framförallt Östersjön. Fiskeribiologer
            uppskattar att det varje år fiskas ungefär 40 000 ton torsk utöver
            den gemensamma kvoten för länderna runt Östersjön på 76 000 ton.
            Detta skall jämföras med det svenska fisket som ligger på 15 000
            ton per år. De svenska fiskeflottorna som kontrolleras relativt
            noga kommer att ersättas av andra länders flottor där kontrollen
            lämnar mycket övrigt att önska. En verklig insats för torskbeståndet
            som skulle gynna alla är att komma till rätta med detta. Inför
            betydligt hårdare kontroller för samtliga berörda länders lottor
            och öka resurserna för sjöbevakningen så att de kvoter och regler
            som inns efterlevs. Kännbara sanktioner skall införas mot dem
            som inte fiskar enligt tilldelade kvoter. Även det kustnära fisket
            måste kunna kontrolleras. För att säkra ett långsiktigt hållbart
            fiske krävs gemensamma strategier och samarbete mellan länderna
            kring fiskevattnen. Den förvaltningsplan som upprättats av Fiskerikommissionen
            för Östersjön, som består av representanter från samtliga strandstater
            kring Östersjön, i början på september i år innehåller ytterligare
            åtgärder för att säkra fiskbestånden. Flera åtgärder gällande
            torskfisket beslutades som t ex ökade minimått för landningsstorlek,
            ökad maskstorlek i torsktrål, det förlängda sommarstoppet för
            riktat torskfiske fortsätter att gälla, och det totala fiskeförbudet
            i Bornholmsdjupet fortsätter att gälla. Detta är åtgärder som,
            till skillnad från enskilda länders ageranden, ger resultat för
            fiskbestånden.
          </p>
          <p>
            Stockholm den 21 oktober 2002
          </p>
          <p>
            Rosita Runegrund (kd)
          </p>
        </div>
      </div>
    </body>
  </text>
</TEI>
