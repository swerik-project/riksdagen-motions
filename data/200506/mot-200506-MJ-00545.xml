<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_545/mot_200506_MJ_545-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ545 pnr: c142
          </p>
          <p>
            Motion till riksdagen 2005/06:MJ545
          </p>
          <p>
            av Claes Västerteg m.fl. (c)
          </p>
          <p>
            Utgiftsområde 20 Allmän miljö- och naturvård
          </p>
          <p>
            Förslag till riksdagsbeslut
          </p>
          <p>
            1. Riksdagen beslutar att uppta ett nytt anslag Rädda Östersjön.
            Riksdagen beslutar att uppta ett nytt anslag för forskning och
            utveckling av förnybara drivmedel. 3. Riksdagen anvisar med följande
            ändringar i förhållande till regeringens förslag anslagen under
            utgiftsområde 20 Allmän miljö- och naturvård enligt följande uppställning:
          </p>
          <p>
            Anslag, tkr Regeringens Anslags- förslag förändring 34:1 - Naturvårdsverket
            334 000 —-17 000 34:3 — Åtgärder för att bevara den biologiska
            1923 000 -300 000 mångfalden 34:9 — Statens strålskyddsinstitut
            108 000 —5 000 34:10 Statens kärnkraftinspektion: 98 000 —5 000
            Förvaltningskostnader 34:12 Bidrag till SMHI 263 000 —-20 000
            Nytt — Alternativa drivmedel, forskning m.m. +300 000 Nytt Rädda
            Östersjön +100 000 Summa för utgiftsområdet 4 556 166 +53 000
            Motivering
          </p>
          <p>
            Idag vet vi ganska väl vad som är problemet och det finns även
            mycket ny spännande teknik och vetenskap ute på marknaden eller
            i forskningsinstitut världen över. Teknik och kunskap som om den
            användes fullt ut, världen över, skulle kunna minska belastningen
            av växthusgaser och miljögifter. Men även utarmning av arter och
            naturområden osv. skulle med kunskap kunna
          </p>
          <pb facs="riksdagen-motions-pdf/data/200506/mot_200506_MJ_545/mot_200506_MJ_545-0002.pdf"/>
          <p>
            2005/06:MJ545
          </p>
          <p>
            vändas. Dilemmat är att teknikskiftet och kunskapsspridningen
            inte går fort nog, det finns en enorm tröghet hos systemen i världen
            och i Europa. Centerpartiet vill att vi i Sverige skall gå före
            och stå för nytänkandet. Vi måste genomföra teknikskiftet för
            det är endast genom modern teknik som vi kan ställa om till ett
            hållbart samhälle. Miljöpolitiken tar sin utgångspunkt i människors
            och regeringars engagemang för att komma till rätta med miljöproblemen.
            För att miljöfrågorna skall ges utrymme på den globala politiska
            agendan måste miljöfrågor diskuteras och lösas i ett internationellt
            perspektiv. Miljön skall sättas i fokus för att tillväxt och utveckling
            skall kunna svara upp till en hållbar utveckling. Den kortsiktiga
            vinningen måste ställas i relation till den långsiktiga rikedom
            som miljösatsningar ger. Centerpartiet anser att den miljödrivna
            teknikutvecklingen utgör en stor potential i detta sammanhang.
            Miljön som drivkraft skapar nya tillväxt- och utvecklingsmöjligheter
            för näringslivet. Genom att vi i Sverige använder lagstiftning
            och ekonomiska styrmedel för att skydda naturen, kan vi alltså
            göra en tjänst för de företag som satsar på miljöarbete och ny
            teknik. Det är möjligt att tjäna pengar på att förbättra vår miljö!
            Det är den absolut starkaste drivkraften för att driva på en omställning
            mot ett hållbart samhälle.
          </p>
          <p>
            Anslagsberäkning
          </p>
          <p>
            Vi måste satsa ännu mer pengar och resurser i forskning och utveckling,
            men vi behöver nu även börja använda den kunskap som redan finns.
            Vi behöver skapa incitament och förutsättningar för att implementeringen
            av den befintliga nya tekniken och kunskapen skall ske snabbare.
            Centerpartiet ser här två stora områden som behöver extra starka
            insatser, nämligen Östersjön och arbetet för att minska växthuseffekten.
            Det kommer larmrapport efter larmrapport men inget händer, det
            pratas och skrivs rapporter, det forskas och studeras och regeringen
            samlar andra regeringar till samtal, och samtidigt försämras tillståndet
            hela tiden för vårt unika innanhav, Östersjön, dör. En utveckling
            som kräver konkreta beslut och åtgärder i alla länder som har
            sina gränser mot detta värdefulla ekosystem. Centerpartiet vill
            se en förändring, vi vill rädda Östersjön och därför föreslår
            vi riksdagen att inrätta ett nytt anslag för Östersjön. Anslaget
            skall gå till att ta fram en heltäckande forsknings- och aktionsplan
            för Östersjöns miljö, ökade forskningsinsatser samt till ett åtgärdspaket
            och för att stärka samarbete som skall bidra till att alla länder
            kring Östersjön arbetar tillsammans med direkta och snabba åtgärder.
            Nya forskarrön menar att växthuseffekten går fortare än vad som
            förut har antagits, samtidigt ser vi idag inte den minskningen
            av växthusgaser som skulle behövas, snarare blir vi allt mer varse
            om klimatproblemets komplexitet. Nu krävs det snabbare och effektivare
            politiska beslut och insatser världen över. Därför satsar vi ännu
            mer på att förverkliga Sveriges mål om halverade utsläpp av växthusgaser
            till år 2050. Centerpartiets mål om
          </p>
          <pb facs="riksdagen-motions-pdf/data/200506/mot_200506_MJ_545/mot_200506_MJ_545-0003.pdf"/>
          <p>
            att det efter 2015 skall det vara förbjudet att sälja nytillverkade
            fordon som enbart kan drivas av fossila bränslen blir allt viktigare.
            För att lyckas genomföra en sådan stor omställning behövs det
            en ökad satsning på alternativa drivmedel. Glädjande nog kan vi
            konstatera, i årets budgetproposition, att även regeringen insett
            behovet av detta när man åter höjer anslaget för energiforskning
            i det syftet. Centerpartiet väljer ändå att under detta utgiftsområde
            behålla vårt förslag från föregående år då vi anser att det nu
            krävs ännu kraftigare insatser för att lyckas genomföra ett sådant
            här stort teknikskifte. Samtidigt ser vi en stor tillväxtmöjlighet
            för Sverige inom detta område, både då vi har inhemska naturresurser
            som med rätt
          </p>
          <p>
            teknik kan ge oss ett försprång på biobränslemarknaden, och då
            vi som ett av världens bästa länder på forskning och utveckling
            kan bli ledande inom den teknik som krävs för en omställning av
            transportsektorn. Anslaget skall användas till forskning men också
            till olika typer av stöd till anläggningar för framställning av
            förnybara drivmedel. Det är viktigt att forskningsinsatser görs
            i samarbete med = fordonsindustrin samt drivmedelstillverkare.
            Det handlar dels om olika typer av stimulansåtgärder för människor
            som väljer att köra på förnybara bränslen som leder till minskade
            skatteintäkter, dels om satsningar på forskning och utveckling.
            För att frigöra budgetmedel föreslår Centerpartiet att anslagen
            34:1 Naturvårdsverket, —34:9 Statens = strålskyddsinstitut, 34:10
            Statens kärnkraftsinspektion: Förvaltningskostnader minskas med
            5246, vilket motsvarar 17,5 respektive 5 miljoner kronor. 34:12
            Bidrag till SMHI, minskas med 20 miljoner kronor. Därtill bör
            anslaget 34:3 Åtgärder för att bevara den biologiska mångfalden
            reduceras med 300 miljoner kronor genom att medlen för inköp av
            skogsmark minskas. Detta mot bakgrund av att Centerpartiet förordar
            en annan modell för bevarande av skyddsvärd skogsmark (naturvårdsavtal
            m.m.) och inom utgiftsområde 23 förstärker vi insatserna för rådgivning
            och biotopskydd inom skogsbruket. Miljöproblemen i världen är
            en säkerhetsrisk och i många fall en orsak till konflikter. På
            grund av dagens överutnyttjande och bristfälliga hantering av
            naturresurser, utsläpp, snabba befolkningsökningar, diverse demografiska
            aktorer och välståndsklyftor är det lätt att se hela det ekologiska
            systemet som hotat. Ovan nämnda hot mot framtidens säkerhet kommer
            att kräva ett
          </p>
          <p>
            helt nytt fokus på internationellt samarbete med miljön i fokus
            då många av miljöproblemen kräver lokala, regionala eller globala
            lösningar, som inkräktar på nationella regeringars rättigheter.
            Sveriges befolkning har ett stort ansvar och en enorm utmaning
            i att minska våra ”ekologiska fotavtryck”, för att vi inte skall
            fortsätta att stjäla miljöutrymme av andra människor och kommande
            generationer. Som nation har vi också ett stort ansvar i att bistå
            fattigare änder i deras miljöarbete. Vi väljer därför att vidmakthålla
            vårt krav om att Sverige skall satsa pengar på miljöbistånd. Anslaget
            är på 300 miljoner och återfinns under utgiftsområde 7.
          </p>
          <p>
            2005/06:MJ545
          </p>
          <pb facs="riksdagen-motions-pdf/data/200506/mot_200506_MJ_545/mot_200506_MJ_545-0004.pdf"/>
          <p>
            2005/06:MJ545
          </p>
          <p>
            Stockholm den 4 oktober 2005
          </p>
          <p>
            Claes Västerteg (c)
          </p>
          <p>
            Jan Andersson (c) Margareta Andersson (c) Birgitta Carlsson (c)
            Kenneth Johansson (c) Birgitta Sellén (c)
          </p>
        </div>
      </div>
    </body>
  </text>
</TEI>
