<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-SoU-00009">
  <teiHeader>
    <fileDesc>
      <titleStmt>
        <title>med anledning av prop. 1999/2000:149 Nationell handlingsplan för utveckling av hälso- och sjukvården</title>
        <author corresp="i-PTF5wvZAe6S7xqLKP2h8kQ i-PTF5wvZAe6S7xqLKP2h8kQ">av Kerstin Heinemann m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1999/2000:149 Nationell handlingsplan för utveckling av hälso- och sjukvården</title>
          <idno type="rdwebb">GO02So9</idno>
          <rs type="number">So9</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GO02So9/text</ref>
          <ref type="dokument_url_html">http://data.riksdagen.se/dokument/GO02So9</ref>
          <ref type="dokumentstatus_url_xml">http://data.riksdagen.se/dokumentstatus/GO02So9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PDRRRaXKabL6avxH1jYjid</idno>
            <name>Harald Nordlund </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDRRRaXKabL6avxH1jYjid</idno>
            <name>Harald Nordlund</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-EHMBqgVLaq54RKSEU9gFMD"/>
        <correspContext corresp="i-EHMBqgVLaq54RKSEU9gFMD">
          <ref>Proposition 1999/2000:149</ref>
        </correspContext>
        <correspAction xml:id="i-pBTT55DkMrqVK6qv6LBAA" type="signed"/>
        <correspContext corresp="i-pBTT55DkMrqVK6qv6LBAA">
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-PDRRRaXKabL6avxH1jYjid"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-PDRRRaXKabL6avxH1jYjid"/>
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction type="reviewing" xml:id="i-9hwfdbRq6mBhPGdT12ZKXu">
          <date when="2000-10-03"/>
        </correspAction>
        <correspAction type="referral" xml:id="i-LCHCVgFaT5M1sEruPuW2SK">
          <date when="2000-10-03"/>
        </correspAction>
        <correspAction type="dismissal" xml:id="i-1dz7CSkaeFeLyAbPWXD5J">
          <date when="2000-09-26"/>
        </correspAction>
        <correspAction type="submission" xml:id="i-4YjoYvU2WgzJBiQDQq6VBC">
          <date when="2000-09-22"/>
        </correspAction>
        <correspAction type="referral" xml:id="i-Kamf32rcNdd27dfFFQAKqj">
          <date when="2000-10-03"/>
        </correspAction>
        <correspAction type="dismissal" xml:id="i-9jvExfES6YbTRE7TUahe9Z">
          <date when="2000-09-26"/>
        </correspAction>
        <correspAction type="submission" xml:id="i-LVof76rF8D2r1YyJ1qAhfq">
          <date when="2000-09-22"/>
        </correspAction>
        <correspAction type="assigned" xml:id="i-N32wLo7qbuEiGr9gp3ALU2"/>
        <correspContext corresp="i-N32wLo7qbuEiGr9gp3ALU2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_So_0009/mot_200001_So_0009-0001.pdf"/>
      <div type="motHeader" xml:id="i-AtKU3jLWdZLHFvNX834Uo2">
        <div type="motTitle" xml:id="i-E4Z7xgbFZTwfXKNb3R9MGx"/>
        <div type="motSubmissionInfo" xml:id="i-EwpNxkPAfWPDi4YSX8Tuou"/>
      </div>
      <div type="motBody">
        <div>
          <p>64</p>
          <p>2000/01 mnr: So9 pnr: fp1102</p>
          <p>Motion till riksdagen 2000/01:S09</p>
          <p>av Kerstin Heinemann m.fl. (fp) med anledning av prop. 1999/2000:149</p>
          <p>Nationell handlingsplan för utveckling av hälso- och sjukvården</p>
          <p>Förslag till riksdagsbeslut</p>
          <p>1. Riksdagen begär att regeringen lägger fram förslag till husläkarlag inne- hållande etableringsfrihet för specialister i allmänmedicin i enlighet med vad som anförs i motionen. 2. Riksdagen begär att regeringen lägger fram förslag om etableringsfrihet för geriatriker, pediatriker, gynekologer, sjukgymnaster och barn- morskor. 3. Riksdagen begär att regeringen lägger fram förslag om en vårdgaranti för primärvården i enlighet med vad som anförs i motionen. 4. Riksdagen begär att regeringen lägger fram förslag till nytt avtal om utvecklingsinsatser inom vården och omsorgen för åren 2002-2004 med Landstingsförbundet och Svenska Kommunförbundet i enlighet vad som anförs i motionen.</p>
          <p>5. Riksdagen begär att regeringen lägger fram förslag om konkurrens- neutralitet mellan offfentliganställda och privata vårdgivare. 6. Riksdagen begär att regeringen lägger fram förslag om valfrihet i barnhälsovården i enlighet med vad som anförs i motionen. 7. Riksdagen begär att regeringen lägger fram förslag om valfrihet i mödrahälsovården i enlighet med vad som anförs i motionen. 8. Riksdagen begär att regeringen lägger fram förslag till en utredning som bl.a. ser över behovet av en rättighetslagstiftning för de psykiskt sjuka. 9. Riksdagen tillkännager för regeringen som sin mening vad i motionen i övrigt anförs om psykiatrin.</p>
          <p>Inledning</p>
          <p>Regeringens proposition om en nationell handlingsplan för hälso- och sjukvården gör inte skäl för namnet. Det är ett för tunt och för fragmentariskt dokument för att kallas för en nationell handlingsplan. Av en nationell</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0002.pdf"/>
          <p>2000/01:S09</p>
          <p>65</p>
          <p>handlingsplan förväntas att den ska behandla vårdens alla verksamheter på ett övergripande sätt. Det gör den inte. Handlingsplanen uppfyller inte förväntningarna på att bli den signal om nytänkande och innehåller inte det strukturella övergripande grepp om verksamheterna som sjukvården så väl behöver. Den saknar realistiska förslag som både medborgare och personal har rätt att vänta sig. Primärvårdens — och vårdens — stora problem och framtidsfrågor om tillgänglighet, patientmakt, personalens arbetsmiljö och vårdens struktur m.m. år inte ens sin början på en lösning i regeringens handlingsplan. Det är för svensk sjukvård mycket glädjande att Socialdemokraterna efter ett kvartssekels motstånd nu tar flera steg framåt i frågan om husläkarna. Förslagen är inte tillräckliga för att snabbt öka antalet husläkare och därmed häva krisen i primärvården. Folkpartiets uppfattning är att det för att uppnå målet att alla som vill ska kunna få en husläkare behövs en lagreglering — en husläkarlag — som garanterar en etableringsfrihet för alla specialister i allmänmedicin och konkurrensneutralitet mellan offentliganställda och privatpraktiserande husläkare. Vi kommer att utveckla vår politik för sjukvården ytterligare under den allmänna motionstiden i en partimotion om hälso- och sjukvården.</p>
          <p>Husläkare</p>
          <p>Efter tjugofem år av motstånd har Socialdemokraterna kommit fram till att en fast läkarkontakt är något mycket bra. Regeringen skriver: ”Alla invånare som så önskar bör få tillgång till och kunna välja en egen läkare, en familjeläkare. Familjeläkaren och distriktssköterskan svarar tillsammans med andra yrkeskategorier i primärvården genom en långsiktig relation för invånarnas grundläggande vård- och rehabiliteringsbehov och fungerar som patientens rådgivare och samordnare av olika vårdinsatser.” Märkligt nog försvarar regeringen samtidigt sitt avskaffande av husläkar- lagen för sex år sedan. Dock erkänner man att husläkarlagens huvudingre- diens om en långvarig relation mellan patient och läkare var motivet till att regeringen föreslog bibehållandet av skyldigheten för landstingen att behålla en fast läkarkontakt i primärvården. Regeringen räknar också upp ett flertal skäl för den fasta läkarrelationen. Samtidigt konstateras på sidan 148 i propositionen: ”Enligt regeringens bedömning finns dock inte i dagens primärvård tillräckligt tydliga och praktiska förutsättningar för var och en i befolkningen att etablera en långvarig relation med en egen läkare — en familjeläkare.” I det avtal med Landstingsförbundet som ska förverkliga och implementera ambitionerna i handlingsplanen står det: ”Landstingen svarar för att: Alla invånare som så önskar får en tillgång till och kan välja en egen läkare/familjeläkare” samt att ”läkartätheten inom primärvården avsevärt förstärks.”</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0003.pdf"/>
          <p>Detta är en vällovlig om än sen insikt om behovet av en fast läkarkontakt och de krav det behovet ställer för att kunna bli verklighet, men det räcker inte för att garantera en fast läkarkontakt och för att öka läkartätheten. Problemen i primärvården är många och omfattande. Många gånger får patienter vänta länge för ett läkarbesök eller för en telefontid. Vi tycker det är rimligt att en vårdgaranti, med rätt till att träffa husläkaren inom ett par dagar, införs inom primärvården. Det är flera som skriver under på svårigheterna i primärvården. I propositionens bilagedel säger bland andra Björn Olsson, allmänläkare i Luleå, att det finns över 1 000 allmänläkare som inte jobbar i primärvården och efterlyser åtgärder som lockar dem tillbaka till primärvården. Meta Wiborg, ordförande i SFAM (Svenska föreningen för allmänmedicin), efterlyser också fler allmänläkare som skulle vilja arbeta som husläkare. Carl-Erik Thors, distriktsläkare, Sveriges Läkarförbund, säger att ”den avgörande orsaken till dagens situation är brist på allmänläkare...” och att ”endast 7-8 landsting har nått målet med 1 allmänläkare per 2 000 inne- vånare.” I tjugofem år har Folkpartiet drivit kravet på en tillgänglig och patientnära primärvård. Vi har kallat vår primärvårdsläkare för ”husläkaren”. Vi anser också att den benämningen är betydligt mer modern än regeringens tal om familjeläkare som riskerar att upplevas som missvisande för dem som inte har familj och för de familjer där man av någon anledning inte vill ha samma ”familjeläkare”. Regeringen föreslår inrättandet av ett familjemedicinskt institut. Det är emellertid oklart vad det begreppet åsyftar och det är dessutom behäftat med samma problem som begreppet familjeläkare. Nästan all vårdforskning stöder tesen att det är rätt att satsa mycket på vårdkedjans allra första länk. Där det sker får det positiva effekter på de övriga länkarna i vårdkedjan. Patienten hamnar med hjälp av sin husläkare på</p>
          <p>rätt vårdnivå. Men kravet på husläkare har mött mycket politiskt motstånd. Folkpartiet föreslog husläkare redan 1974 och drev frågan i valet 1976 och därefter mot bland annat hårt socialdemokratiskt motstånd. Som ett resultat av den borgerliga valsegern 1991 började husläkarreformen genomföras fr o m 1993. Socialdemokraterna avskaffade efter regeringsskiftet reformen hösten 1994. Samtidigt med  husläkarlagen avskaffades också den = fria etableringsrätten för bl a allmänläkare och sjukgymnaster. Regeringen räknar inte med att lösa problemen med allmänläkarbristen inom överskådlig tid. Målsättningen om en läkare per 1 500 invånare kräver drygt 1 500 nya allmänläkartjänster. Trots att regeringen ger intrycket att de inventerat alla till buds stående medel kommer de inte att nå upp till denna nivå förrän om tio år. Regeringen skriver att: ”antalet specialister i allmänmedicin i primärvården bör genomsnittligt öka med 170 per år fram till år 2010.” En nivå som är en självklarhet i många andra länder. Samtidigt som regeringen verkar försöka sitt yttersta för att få fram fler allmänläkare så utlovas också nya och höjda ambitionsnivåer i primärvården vad gäller läkarinsatserna. De äldre ska få bättre tillgång till läkare i det</p>
          <p>2000/01:S09</p>
          <p>66</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0004.pdf"/>
          <p>2000/01:S09</p>
          <p>67</p>
          <p>särskilda boendet, och i hemsjukvården måste självfallet läkartimmarna stiga jämfört med i dag. En kraftfull satsning utlovas också i den psykiska vården för äldre, barn och ungdomar och funktionshindrade. Dessutom ska vård- centraler hållas öppna dygnet om. Sammantaget ställer det självklart primärvårdens läkarinsatser under stor press. Det är helt enkelt svårt att se hur det ska gå ihop. Det är en stor risk att regeringens löfte just kommer att stanna vid att vara löften och aldrig nå patienternas och vårdpersonalens verklighet. Regeringens idéer är huvudsakligen fromma förhoppningar, eftersom det är landstingen och inte regeringen som bestämmer. Regeringen har nu anslutit sig till Folkpartiets målsättning att antalet specialister i allmänmedicin ska bli 1 på 1 500 invånare. Det målet kan dock aldrig nås inom rimlig tid med den takt som regeringen föreslår. Ska målet uppnås samtidigt som ambitionerna höjs för primärvården krävs det en husläkarlag och en lag om utökad etableringsfrihet för fler specialister. Under åren 1991-1994 ökade antalet verksamma husläkare snabbt. Det tillkom i genomsnitt över 450 allmänläkare om året. Därmed sjönk antalet invånare per husläkare, enligt Riksdagens revisorer, från ca 3 450 till ca 2 250. Under åren 1994-1998 stannade utvecklingen upp helt och hållet. Utan en ordentlig husläkarreform kommer allmänläkarbristen och de långa väntetiderna i primärvården att bestå. Regeringen borde studera exempelvis Stockholm för att se hur utbyggnaden med fler husläkare går till. Sedan ett och ett halvt år genomförs redan allt det som regeringen talar om, både utbildning och utbyggnad. Och Stockholm jobbar mycket fortare än regeringens nationella plan. På flera mottagningar har Stockholm redan i dag nått det mål regeringen sätter upp om tio år. Även om rekryteringsunderlaget är bättre i Stockholm än i många andra delar av landet så visar det ändå att regeringens målsättningar kan nås med en god politisk vilja utan regeringens yrvakna intresse för läkartäthet och privata vårdgivare. I andra delar av landet kan det behövas andra metoder för att rekrytera fler allmänläkare m fl än de som använts i Stockholm. På en viktig punkt skiljer sig dock Stockholms strategi från regeringens. Folkpartiet i Stockholm menar att det också behövs många fler distrikts- sköterskor och andra personalgrupper och inte bara fler allmänläkare. Folkpartiet tycker det är väsentligt att det kan finnas fler specialister tillgängliga i primärvården än endast allmänläkare. Många patienter har behov av att exempelvis också träffa en geriatriker, ortoped eller pediatriker i primärvården. Därför bör vi sträva efter att föra över en del personalresurser rån sjukhusen till primärvården. De skulle kunna verka i primärvården på onsultbasis. Det skulle öka tillgängligheten för patienterna. I Stockholm har etableringsfrihet visat sig vara ett mycket kraftfullt medel ör att locka tillbaka personal till primärvården. Det finns i Sverige mer än tillräckligt med utbildade allmänläkare för att klara hela den planerade utbyggnaden. Men många av dem har lämnat primärvården. Det krävs bl a etableringsfrihet och att landstingen tvingas behandla offentlig och privat vård på lika villkor för att de ska komma tillbaka. Men det säger regeringen nej till.</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0005.pdf"/>
          <p>Att avskaffa bristen på läkare i primärvården var en av tankarna bakom husläkarreformen vid sidan av att öka patientens valfrihet och att ge en nära och god vård med hög kvalitet. Husläkarreformen och den fria etablerings- rätten för specialister i allmänmedicin bidrog till att fler privata vårdgivare etablerade sig vilket kraftigt minskade allmänläkarbristen. Denna utveckling bröts dock tvärt när Socialdemokraterna avskaffade husläkarlagen och började försvåra för de privata vårdgivarna. Vid sidan av åtgärder för att häva läkarbristen krävs också åtgärder för att å igång en fungerande vidareutbildning som är kompetenshöjande för personalen i vården och möjlighet för allmänläkare att forska samtidigt som de tjänstgör som allmänläkare. Socialstyrelsens undersökningar av distriktssköterskornas arbetssituation har visat att deras arbete under senare år förskjutits alltmer mot sjukvård på bekostnad av förebyggande arbete. Med de nya uppgifter som ålagts primär- vården — mer hemvård, patienter med större vårdtyngd o s v — krävs en för- ändring av distriktssköterskornas grundutbildning samt fortbildning. Ytterst handlar det om att tillgodose en god patientsäkerhet. Med en bättre fort- bildning skulle distriktssköterskorna kunna ta ett bättre ansvar för patienter med folksjukdomar som diabetes, astma, högt blodtryck m m.</p>
          <p>Fler privata vårdgivare</p>
          <p>För att lösa primärvårdens problem krävs det fler privata vårdgivare. Regeringen har goda ambitioner i handlingsplanen för att öka mångfalden av vårdgivare. Men återigen är problemet att det inte föreligger några garantier för att detta verkligen kommer att ske. Landstingen blir de som ska genomdriva förändringarna, och med tanke på den väl belagda fientlighet som återfinns hos den socialdemokratiska majoriteten i många landsting så talar det för att även denna ambition kommer att stanna vid att vara just en ambition. Det finns flera jämförelser mellan privat och offentlig vård som visar att den privata vården ofta ger mer vård för pengarna. Den privata vården skapar en kostnadspress som resulterar i ett bättre utnyttjande av resurserna i form av personal, organisation av arbetet, lokalutnyttjande m.m. Det leder i sin tur till att patientkontakten ofta är bättre och att det som lite diffust kallas för vårdkvaliteten ofta blir bättre inom den privata vården. De jämförelser som har gjorts mellan offentlig och privat vård har berört flera olika verksamheter inom vården. I en stor undersökning i Stockholm jämfördes drygt 40 privatmottagningar med nästan 20 offentliga sjukhus- mottagningar (Kostnadsjämförelser, Landstingsförbundet 1997). Två andra undersökningar kan också nämnas, en om privat och offentlig primärvård i Norrköping och en om privat och offentlig mödravårdsverksamhet i Östergötland (utförda av forskare vid CMT, Centrum för utvärdering av medicinsk teknologi vid Linköpings universitet). Den statliga utredningen, Klara spelregler, Samverkansdelegationen, har också låtit göra undersök-</p>
          <p>2000/01:S09</p>
          <p>68</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0006.pdf"/>
          <p>2000/01:S09</p>
          <p>69</p>
          <p>ningar om familjeläkarna i Västmanland och en jämförelse mellan privata och offentliga specialistläkare i sex landsting. Dessa undersökningar och utredningar visar samstämmigt att den privata vården är mer kostnadseffektiv, och den har lika eller högre vårdkvalitet. En del av förklaringen är att de privata specialisterna kan planera sin egen verksamhet bättre och inte störs av annat arbete på exempelvis en avdelning på ett sjukhus. De privata specialisterna har nästan genomgående mer tid för patientkontakt på mottagningen, vilket ökar produktiviteten av läkarbesök ytterligare. Organisationen kan lättare ”toppas” på en mindre mottagning där allting är mer överskådligt och lättare att påverka än på en större mottagning eller ett sjukhus. Det ger ett bättre resursutnyttjande av såväl schemaläggning för personal och lokaler som för patientkontakt. Friheten för de anställda i möjligheten att påverka sitt arbete är helt enkelt större, vilket bidrar till en bättre vård. Ofta visar sig patienterna vara mer nöjda med den privata vården än med den offentliga. Det visade sig bland annat tydligt i undersökningen om mödravården i Östergötland. Bemötande, information, tillgängligheten i form av väntetider m.m. uppgavs i regel vara bättre på de privata mödravårdscentralerna än på de offentliga, o s v. Det finns således inga erfarenhetsmässiga belagda slutsatser som kan dras av dessa studier som ger en motsatt bild. Den privata vården har helt enkelt gett mer nöjda patienter, mer nöjd personal samtidigt som den bättre utnyttjat resurserna. Så ser den privata vårdens verklighet ut. Detta borde tala för en mer positiv politik mot privata vårdgivare — en politik som uppmuntrar mångfald i vården. Inte en politik som minskar antalet privata vårdgivare och försvårar för de få kvarvarande. Ett frisläppande av de privata vårdgivarna skulle relativt snabbt fylla igen de luckor i vården där det råder brist på läkare — inte minst inom primärvården. För att främja tillväxten av privatpraktiserande läkare även i framtiden är det viktigt att det finns möjlighet för privatpraktiserande läkare med specialistkompetens att överlåta sin praktik till en annan läkare med samma eller likartad specialistkompetens. Denna rätt fanns tidigare men avskaffades av Socialdemokraterna. Vi vill återinföra denna möjlighet för de privata specialistläkarna. Privata såväl som offentliga vårdgivare skall också få fortsätta sin verksamhet även efter det att de fyllt 65 år. Remisstvånget motverkar tillgängligheten för patienterna och fyller heller ingen stor funktion men verkar hindrande för den privata vården. Det finns flera exempel där socialdemokratiskt styrda landsting har använt remisskravet i motverkande syfte för de privata vårdgivarna. Det bör därför snarast avskaffas. En återinförd etableringsfrihet för privata allmänläkare ökar valfriheten. Vi vill även att den fria etableringsfriheten förutom allmänläkare även skall omfatta sjukgymnaster, geriatriker, barnläkare, gynekologer och barnmorskor. All öppenvård bör konkurrensutsättas för att på det sättet dels öka effektiviteten, dels underlätta för privata alternativ att få större utrymme.</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0007.pdf"/>
          <p>Det skall krävas kvalitetscertifikat för all den verksamhet som upphandlas efter  konkurrensutsättningen. Utan detta  kvalitetscertifikat — ingen upphandling. Kraven på kvalitet kan utformas i form av en standardmall av Socialstyrelsen och tillämpas av kommuner och landsting. Beställarfunktionen måste stärkas så att brister i upphandlingen motverkas. Det skall vara obligatoriskt att läkare och sjuksköterskor skall ingå i beställarstaben. Deras ord måste väga tungt när de olika anbuden på den konkurrensutsatta verksamheten skall bedömas. Socialstyrelsen skall tillsammans med den medicinska professionen intensifiera arbetet med att utveckla och genomdriva rikstäckande vårdprogram för olika diagnosgrupper. Det stärker den enskilde patientens rätt till vård på lika villkor.</p>
          <p>Valfrihet i mödravården</p>
          <p>På några ställen i landet har landstinget skrivit avtal med privata barnmorskor för att öka patienternas valfrihet inom mödrahälsovården. I de landsting som har slutit avtal begränsas dock ofta valfriheten genom olyckliga avtalskonstruktioner. Orsaken är främst tak för antalet inskrivna per år. Det innebär, att de som blir gravida i slutet av året inte kan vara säkra att de kan erbjudas en valmöjlighet. Detta är naturligtvis inte rättvist. Blivande föräldrar ska i alla landsting kunna välja vilken barnmorska de ska gå till. Vi anser att kostnaden för mödrahälsovård bör följa föräldrarna, som en mödravårdspeng. De mottagningar som har vårdavtal med landstinget bör få ersättning för de föräldrapar som valt dem. Eftersom det inte finns fler ersättningar att betala ut än antalet föräldrapar bör det inte bli något problem med totalkostnadskontrollen.</p>
          <p>Valfrihet också i barnhälsovården</p>
          <p>De allra flesta föräldrar vill ha sin barnhälsovård i sin geografiska närhet. Barnavårdscentralerna och motsvarande barnmottagningar hos vissa di- striktssköterskor i landstingets regi ger en mycket god barnhälsovård med hög kvalitet. Även i framtiden kommer huvuddelen av familjerna att söka sig till denna vårdform. En del föräldrar vill dock få sin barnhälsovård hos någon annan. Vi vill därför införa en form av barnhälsovårdspeng, så att föräldrarna själva kan välja barnhälsovårdsmottagning. Samma kvalitetskrav ska gälla för den privata verksamheten som inom landstingets verksamhet.</p>
          <p>2000/01:S09</p>
          <p>70</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0008.pdf"/>
          <p>2000/01:S09</p>
          <p>71</p>
          <p>Psykiatrin</p>
          <p>Regeringen begränsar sig till att tala om psykiatrin för äldre, barn och ungdomar och funktionshindrade men utelämnar andra patientgrupper inom denna verksamhet. Det är inte acceptabelt. I fråga om barn och ungdomar så har vi från vår sida väntat på att Barnpsykiatrikommittén (SOU 1998:31) skulle resultera i en proposition. Så verkar inte bli fallet. Istället verkar regeringen försöka portionera ut utredningens resultat vid varjehanda tillfällen. Detta är givetvis inte heller acceptabelt. Frågan om barn- och ungdomspsykiatrin är alldeles för allvarlig ör att endast resultera i ett par sidor i en tunn handlingsplan som knappt örtjänar namnet. Under senare år har det skett stora förändringar inom den psykiatriska vården. Alltfler psykiskt sjuka personer, som förr tillbringade större delen av sina liv på mentalsjukhus eller vårdhem, bor numera utanför institutionerna och får sin vård på hemorten. För att detta skall fungera väl måste vården och servicen samordnas mellan de olika vårdgivarna och anpassas till patientens behov. De psykiskt störda är utsatta människor. Som regel har de betydligt sämre levnadsförhållanden än andra. Psykiatriutredningen fastslog att de problem som gällde b I a inom äldreomsorgen med det dubbla huvudmannaskapet i lika stor utsträckning gällde de psykiskt långtidssjuka. I utredningen föreslogs också att det borde införas nya styrformer med syfte att ge kommunerna incitament att prioritera alternativ till den dåvarande vården. Den borgerliga regeringen lade fram en psykiatriproposition som antogs av riksdagen och började gälla den 1 januari 1995 som i stor utsträckning byggde på Psykiatriutredningen. Den innebar att ansvaret för service och vård till personer med långvariga och allvarliga psykiska störningar skall preciseras, och att de också skall omfattas av ett kommunalt betalningsansvar, på samma sätt som gäller för äldre personer och personer med funktionshinder. Kommunerna fick alltså ett obligatoriskt betalningsansvar för vissa psykiskt långtidssjuka. Kommunerna skall tillgodose behovet av service, sysselsättning, stöd och vård men inte nödvändigtvis själv producera dessa insatser. De skall också se till att den psykiskt störde får ett ombud som kan tillvarata dennes rättigheter. För unga människor som drabbas av psykoser är det viktigt att psykosförloppet stoppas och hävs så fort som möjligt för att undvika ett livslångt lidande. En förutsättning för att detta skall kunna ske är att vården är lättillgänglig för såväl patienter som anhöriga. Vård i hemmet fungerar om denna lättillgänglighet till akuta vårdinsatser finns. Vi föreslår att en utredning tillsätts som ser över patientens behov av rätt diagnostik på ett tidigt stadium. Denna utredning skulle också kunna se över behovet av en rättighetslagstiftning liknande den för människor med funktionshinder, LSS och LASS, även för vissa kategorier av människor med psykiska sjukdomar. Ett annat relativt nytillkommet problemområde är invandrare med psykiska problem. Det är viktigt att vårdpersonalen inom psykiatrin och</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0009.pdf"/>
          <p>primärvården är väl förtrogen med de psykiska problem som olika invandrargrupper kan förete mot bakgrund av vad de tidigare upplevt i livet. Kunskap om följdverkningar av tortyr bör också förekomma. I de få studier som utförts över betydelsen av tillgång till psykosocial kompetens (kurator, psykolog, socionom) på vårdcentraler visar att de kan slå en brygga över till andra discipliner i samhället väsentliga för rehabiliteringen av patienterna. Dessutom kunde handläggningstiden förkortas genom att rehabiliteringen kunnat planeras på ett tidigare stadium och olika instanser samordnas. Kuratorsverksamheten ledde också till att psykosociala problem kunde upptäckas bakom den medicinska diagnosen vilka på så sätt kunnat åtgärdas på ett effektivare sätt. Samtidigt skall man inte sticka under stol med att på vissa håll har det uppstått samarbetsproblem mellan personal med hälso- och sjukvårdsutbildning å ena sidan och personal med socialtjänstkompetens å den andra. I de få studier över patienters tillfredsställelse med kuratorsinsats som föreligger visas att majoriteten av patienterna var nöjda med kuratorsinsatsen. I Socialstyrelsens uppföljning av primärvården — framlagd 1998 — skriver styrelsen ”att antalet kuratorer och psykologer nu ökat i primärvården och att de finns på mer än var tredje mottagning av vårdcentralstyp. Denna utveckling ökar primärvårdens förmåga att ansvara för ett basalt omhändertagande när det gäller krisreaktioner och andra psykiska insufficiensreaktioner.” Mot bakgrund av de erfarenheter som hittills gjorts av att i primärvården inrymma också psykosocial kompetens anser vi att de husläkarmottagningar som ännu inte har denna kompetens måste tillföras</p>
          <p>sådan. Regeringen skriver att psykiatrireformens huvudinriktning om att med tidiga insatser reducera framtida funktionsnedsättningar bör ligga fast. Men de säger inget om hur detta ska gå till. Regeringen skriver också i avtalet om att äldre med psykiatriska vårdbehov ska identifieras och erbjudas behandling. Men det står inget om att det fordras utbildning och fortbildning av såväl läkare som annan personal för att detta ska kunna bli verklighet. Det finns utöver det redan uppräknade en rad av punkter som vi tror är viktiga för att förbättra situationen i psykiatrin. Det preventiva arbetet måste utvecklas. Potentiella högriskgrupper inom psykiatrin måste identifieras. Sådana grupper är barn till psykiskt sjuka, personer som gjort självmordsförsök, nyinsjuknade i psykoser m fl. Det är viktigt att det finns en god beredskap inom psykiatrin för att ta hand om dessa grupper av patienter. Uppföljning och utvärdering av psykiatrivården måste bli bättre. Psykiatrin innehåller i större utsträckning än andra verksamheter inom vården behandlingsmetoder som är mer kontroversiella. Därför är det viktigt att utvärderingar och uppföljningar av behandlingar fungerar tillfredsställande. Som ett underlag för detta bör ett register med vissa basfakta om klinikernas verksamhet, om patienterna och om behandlingsresultat införas. Precis som regeringen efterlyser så måste övergången mellan barn- och ungdomspsykiatrin och vuxenpsykiatrin förbättras. Den fixa åldersgränsen vid 18 år mellan de bägge verksamheterna är inte alltid adekvat med tanke på</p>
          <p>2000/01:S09</p>
          <p>72</p>
          <pb facs="riksdagen-motions-pdf/data/200001/mot_200001_So_0009/mot_200001_So_0009-0010.pdf"/>
          <p>2000/01:S09</p>
          <p>23</p>
          <p>hur mognadsprocessen varierar mellan de olika individerna och likaså med tanke på hur debutåldern för olika psykiska sjukdomar ser ut. Det behövs insatser baserade på samverkan mellan psykiatrins verksamheter för åldersgruppen 15—25 år. Rekryteringen av personal på tio-femton års sikt behöver planeras. Som utvecklingen ser ut i dag kommer en bristsituation på personal att uppstå inom den tidsperioden. Detta måste planeras för redan nu. Psykiatrins roll i den lokala samverkan måste stärkas. Primärvården behöver konsultation och utbildning från psykiatrin. Skolhälsovården måste få ökade resurser och intensifiera samarbetet med psykiatrin. Socialtjänsten måste långsiktigt planera insatser för grupper av klienter som behöver stöd för psykiskt funktionshinder. Sådana planer bör innehålla insatser om mobila team, individuella vårdplaner m.m. De privatpraktiserande psykiatrikerna har i dag ofta ringa eller ingen kontakt med den offentliga psykiatrin. Här bör nya modeller för en samverkan uppmuntras. Patienters och anhörigas roll i psykiatrin måste stärkas. Det finns fortfarande på sina håll stora brister i bemötandet av patienter och anhöriga inom delar av psykiatrin. Bemötandet av patienter och anhöriga bör bli en integrerad och kontinuerlig del av personalens utbildningar. Erfarenheterna från brukarråd och liknande bör också tas tillvara inom verksamheten. Tillgängligheten i den psykiska vården måste bli bättre. Informationen till patienterna och deras anhöriga måste bli bättre. Inte endast om den egna psykiatriska verksamheten utan även om primärvårdens och socialtjänstens resurser.</p>
          <p>Stockholm den 22 september 2000</p>
          <p>Kerstin Heinemann (fp) Bo Könberg (fp) Harald Nordlund (fp) Johan Pehrson (fp)</p>
        </div>
      </div>
    </body>
  </text>
</TEI>
