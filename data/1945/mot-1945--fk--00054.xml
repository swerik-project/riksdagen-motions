<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00054">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__54/mot_1945__fk__54-001.pdf"/>
      <fw xml:id="i-7h6fF6DtP4874NSHt4Zjp8">
        Motioner i Första kammaren, nr 54. 1
      </fw>
      <div xml:id="i-D2vFu8SDBFX8fEtzU8AADx" type="motHeader">
        <div xml:id="i-7U68ewLPbyBmBU59E3dWa7" type="motTitle"/>
        <div xml:id="i-Cdo7FkijMGvCDFfWNRhJcX" type="motSubmissionInfo"/>
      </div>
      <div xml:id="i-3eVVqfUpNAuWYVrCLT7ZaQ" type="motBody">
        <div xml:id="i-XcDs9DP1FPK2nWeFGFXWdL">
          <p xml:id="i-E7bqonaTZYasiwCVSoKcdc">
            Nr 54,
          </p>
          <p xml:id="i-YW4kmCsrFQpQoNXGHcE717" type="titleString">
            Av herr Arrhén m.fl., angående vidgad rätt till avdrag vid beskattning
            av förvärvsarbetande hustrus arbetsinkomst.
          </p>
          <p xml:id="i-NKghNJpfbpNXtXSoYYS5w">
            Numera har det blivit mycket vanligt, att hustrun en avsevärd
            tid efter giftermålet bibehåller det förvärvsarbete hon hade före
            äkten- skapets ingående. Denna utveckling kan iakttagas i flera
            samhälls- grupper, men den är särskilt framträdande inom tjänstemannaklassen.
            Detta torde framför allt ha sin grund i det särskilda system,
            efter vilket tjänstemannalönerna i regel bestämmas. Tjänstemannalönerna
            såväl i allmän som enskild tjänst förete nämligen normalt den
            utvecklingen, att de vid tidigare levnads- och anställningsår
            äro mycket låga och därefter successivt stiga på grund av ålderstillägg
            och befordran. Topp- lönen uppnås i allmänhet först i den högre
            medelåldern. I början av tjänstemannens yrkesverksamhet ligga
            hans kontanta löneförmåner under arbetarnas i motsvarande leynadsålder.
            Detta har stor betydelse med hänsyn till att det är under denna
            tid som familjebildningen i. regel äger rum med de starkt stegrade
            omkostnader som detta innebär, särskilt om familjen sätter barn
            till världen. Därtill kommer att i den mån studieskulder finnas
            — något som torde vara förhållandevis van- ligt bland tjänstemännen
            — dessa skulder skola amorteras under denna tid. Allt detta medför,
            att för tjänstemännen, i vart fall ända upp till iedelåldern,
            hustruns kontanta arbetsinkomst ofta utgör en nödvän- dig beståndsdel
            i hushållsbudgeten; och detta gäller med särskild styrka, om familjen
            har barn och framför allt om den har flera barn. Därest mannens
            inkomst icke förslår till skäligt uppehälle för familj med barn
            och om hustrun av ett eller annat skäl icke kan bereda sig arbets-
            inkomst, underlåter man att sätta barn till världen. De påtalade
            förhållandena utöva säkerligen ett icke ringa inflytande på nativiteten
            inom ifrågavarande medborgargrupper. Med hänsyn till befolkningsutvecklingen
            i vårt land anses det allmänt, att den gifta kvinnans möjligheter
            till förvärvsarbete böra underlättas. Men åt- minstone när det
            gäller tjänstemännen har detta icke skett i tillräcklig utsträckning,
            något som sannolikt bidragit till att just tjänstemanna- kategorierna
            uppvisa osedvanligt låga födelsetal. Av det ovan sagda torde framgå,
            att i åsyftade fall en gift kvinnas förvärvsarbete icke kan betraktas
            såsom ett i och för sig mindre önsk- värt medel att tillförsäkra
            familjen en onödigt hög levnadsstandard, utan att förvärvsarbetet
            i regel är dikterat av en ekonomisk nödvändig- het. För övrigt
            torde det med hänsyn till den successiva minskningen
          </p>
          <p xml:id="i-BeWkaZ8iWBYnL2oxgnHJZM">
            00: 1
          </p>
          <p xml:id="i-CmsqoW78mYameVd57VyoWm">
            Bihang till riksdagens protokoll 1945. 3 saml. Nr 54
          </p>
          <pb facs="riksdagen-motions-pdf/data/1945/mot_1945__fk__54/mot_1945__fk__54-002.pdf"/>
          <fw xml:id="i-JG2cRforUDVeVC9VcZeCB5">
            2 Motioner i Första kammaren, nr 54.
          </fw>
          <p xml:id="i-WBwg45wJztHCjwehoHupRq">
            av de arbetsföra åldrarnas storlek vara av vikt ur nationalekonomisk
            synpunkt, att kvinnan även efter giftermålet i viss utsträckning
            ägnar sig åt yrkesarbete utom hemmet. Detta gäller framför allt,
            om kvinnan förvärvat kvalificerad utbildning eller yrkeskunskap,
            vilken ur sam- hällets synpunkt bör utnyttjas. Ur det stora problemkomplex,
            som föreligger beträffande förvärvs- arbete för sådana kvinnor,
            som ha barn, kunna vissa specialfrågor ut- skiljas, vilka med
            fördel kunna upptagas till särskild behandling. Hit höra främst
            vissa skattefrågor. Såsom den nuvarande skattelagstiftningen är
            konstruerad medför den en extra belastning av makars inkomster
            för det fall hustrun har förvärvsarbete och särskilda anordningar
            måste vidtagas för barnens vård. Om exempelvis i en familj mannen
            har en inkomst av 4 000 kronor om året och hustrun en inkomst
            av 3 000 kronor om året och familjens kostnader för av hustruns
            förvärvsarbete nödvändiggjord hemhjälp för barnens skötsel uppgår
            till 1800 kronor om året betyder detta, att familjens verkliga
            inkomst uppgår till 5 200 kronor om året. Har där- emot uteslutande
            mannen förvärvsarbete med en inkomst av 7000 kronor, och ägnar
            sig hustrun helt åt hemmets skötsel, i vilket fall hem- hjälp
            i regel icke anses nödvändig, är familjens verkliga inkomst 7
            000 kronor. Trots att i det förra fallet familjens verkliga inkomst
            är avsevärt lägre än i det senare fallet utgår praktiskt taget
            lika hög skatt i bägge fallen. Man skulle kunna uttrycka saken
            också på det sättet, att en gift yrkeskvinna ur skatteteknisk
            synpunkt ”bestraffas” därför att hon får barn och därigenom ådrager
            sig en för den fortsatta arbetsinkomstens förvärvande nödvändig
            omkostnad. Det nu medgivna avdraget av 200 kronor vid beskattning
            av förvärvs- arbetande hustrus arbetsinkomst har icke gjorts beroende
            av om famil- jen har barn eller ej, och det är icke tillfyllest
            för att bereda rättvisa åt familjer med barn, där hustrun har
            förvärvsarbete, vilket nödvän- diggör hennes frånvaro från hemmet
            och därigenom medför vissa sär- skilda omkostnader, som äro oundvikliga.
            För barnens skötsel måste familjen antingen anställa särskild
            hemhjälp eller, när det gäller små barn, lämna dem till barnkrubba.
            Bägge dessa anordningar medföra väsentliga kostnader, vilka kunna
            anses utgöra omkosinader för hustruns förvärvande av arbetsinkomsten
            och ur denna synpunkt äro lika ofrånkomliga som exempelvis en
            företagares kostnader för av- löning av medhjälpare eller en anställds
            kostnader för resor till och från arbetsplatsen. Redan detta utgör
            ett starkt skäl för att man nu på allvar tar upp frågan om en
            sådan ändring i skatteförfattningarna, att rätten till avdrag
            för gift kvinna med barn utvidgas så, att avdraget kommer att
            stå i rimlig proportion till de nödvändiga omkostnaderna för arbetsinkomstens
            förvärvande. Därtill kommer, att, såsom ovan
          </p>
          <pb facs="riksdagen-motions-pdf/data/1945/mot_1945__fk__54/mot_1945__fk__54-003.pdf"/>
          <fw xml:id="i-36KpE8mAYh7tPPDbM9CXtm">
            Motioner i Första kammaren, nr 54. 3
          </fw>
          <p xml:id="i-JoeyKB7bkHt3fnfBWUbcdj">
            antytts, särskilt befolkningsfrågans akuta läge gör det nödvändigt
            att underlätta för gift kvinna med barn att utöva inkomstbringande
            arbete utom hemmet. Det är så mycket mera angeläget, att man snarast
            möj- ligt vidtager erforderliga åtgärder i sådant syfte, som det
            gäller att stimulera naltivitetsökningen i de just nu relativt
            stora grupperna av kvinnor i reproduktiv ålder, ty dessa grupper
            komma under de när- mast följande åren att hastigt minskas på
            grund av den nuvarande åldersfördelningen inom vårt folk. Frågan
            om en ändring av avdrags- rätten i förevarande hänseende ingriper
            icke i de allmänna princip- frågorna om familjeavdrag och liknande
            skattelättnader för barnrika familjer eller i spörsmålen om andra
            bidragsformer till dylika familjer och kan därför lösas fristående
            från dem. När det gäller frågan om avdragets storlek förefaller
            det vara ur olika synpunkter lämpligast, att det icke göres beroende
            av de verk- liga kostnader, som förelegat i varje särskilt fall
            för hemhjälp och bar- nens vård. Avdraget kan i stället, på sätt
            som skett beträffande det nu existerande avdraget för gift kvinna
            med förvärvsarbete, fastställas till visst bestämt belopp, avpassat
            efter de kostnader, som i genomsnitt kunna beräknas utgå för den
            vård av barnen, som hustrun på grund av förvärvsarbete icke själv
            kan åtaga sig. Däremot torde det såväl med hänsyn till de faktiska
            omkostnaderna som med utgångspunkt från befolkningspolitiska synpunkter
            vara lämpligt, att avdragets storlek sättes i relation till barnantalet.
            På grund av vad sålunda anförts hemställes,
          </p>
          <p xml:id="i-EZYNrg21mWPeZDZgx6cK4S">
            att riksdagen i skrivelse till Kungl. Maj:t måtte be- gära utredning
            med förslag till sådan ändring i skatte- författningarna, att
            förvärvsarbetande gift kvinna med minderåriga barn medgives skäligt
            avdrag för de av förvärvsarbetet nödvändiggjorda omkostnaderna
            för barnens skötsel.
          </p>
          <p xml:id="i-DpBrVs2Jwhp4QJ3UMZeNUN" type="date">
            Stockholm den 18 januari 1945.
          </p>
          <div xml:id="i-3jrWa56mH5nkbsnm9z23Di" type="signatureBlock">
            <list xml:id="i-H69UECNDtFDRHmuJ6wRTFp">
              <item xml:id="i-WSRu2FQHGfGMAvxSbGxPoz" who="i-N9AjjY11HAeYEZv7pS9mmC" type="signature">
                Erik Arrhén
              </item>
              <item xml:id="i-TR6ETGQtAgcP3EGB8xcyZ8" who="i-3dCbfHyU9MxJcgj1TW7upt" type="signature">
                Josef Hagman
              </item>
              <item xml:id="i-QYSSEghMuh5WEKnyNhzUsD" who="i-7NJGhWZzuhPwCAawWis5wT" type="signature">
                Lennart Bondeson
              </item>
            </list>
          </div>
        </div>
      </div>
    </body>
  </text>
</TEI>
