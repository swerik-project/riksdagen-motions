<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-00320">
  <teiHeader>
    <fileDesc>
      <titleStmt>
        <title>Förslag för ökad cyklism i Sverige</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:320 av Rickard Nordin (C)</title>
          <idno type="rdwebb">H802320</idno>
          <rs type="number">320</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H802320/text</ref>
          <ref type="dokument_url_html">http://data.riksdagen.se/dokument/H802320</ref>
          <ref type="dokumentstatus_url_xml">http://data.riksdagen.se/dokumentstatus/H802320</ref>
          <ref type="docx">http://data.riksdagen.se/fil/A12243BB-9E19-4B09-B7E3-09BD430F5701</ref>
          <ref type="pdf">http://data.riksdagen.se/fil/052B07B1-2CF5-4152-AB4D-888631A98426</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9SczGBaPQAAs5vwSYYHhZW" type="signed"/>
        <correspContext corresp="i-9SczGBaPQAAs5vwSYYHhZW">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-6hDi6z6zhwfudcdWhRFwuU" type="submitted">
          <date when="2020-09-23"/>
          <time when="15:04:02"/>
        </correspAction>
        <correspAction xml:id="i-X2BVYeqZrHnTsaRmaRh2pH" type="reviewed">
          <date when="2020-09-23"/>
          <time when="16:08:06"/>
        </correspAction>
        <correspAction xml:id="i-2KsYGK8XTa7C4qQqXS6fPq" type="referred">
          <date when="2020-10-14"/>
        </correspAction>
        <correspAction xml:id="i-G8JBC96yM9K1HjpDnMHmNg" type="assigned">
          <date when="2021-01-27"/>
          <time when="16:28:15"/>
        </correspAction>
        <correspContext corresp="i-G8JBC96yM9K1HjpDnMHmNg">
          <ref type="assignedTo">Trafikutskottet</ref>
        </correspContext>
        <correspAction xml:id="i-D6V7DM4o5ZCZ71G5cXLKmC" type="behandlas_i"/>
        <correspContext corresp="i-D6V7DM4o5ZCZ71G5cXLKmC">
          <ref type="uppgift">2020/21:TU3</ref>
          <ref type="ref_dok_id">H801TU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU3</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F22HfH3uLNDX95VAiLft2P" type="motHeader">
        <div xml:id="i-EMfHEoqiCghgjFrS5Aord4" type="motTitle">
          Motion till riksdagen 2020/21:320 av Rickard Nordin (C) Förslag
          för ökad cyklism i Sverige
        </div>
      </div>
      <div xml:id="i-9B8bZvHJdMujJrmS6ZCzMu" type="motBody">
        <div xml:id="i-LKd2WNc9UEQKRzozGW4WiM" type="motProposal" subtype="förslag">
          <head xml:id="i-DmFqMxH9jbm8EpgTKxJVdM">
            Förslag till riksdagsbeslut
          </head>
          <list xml:id="i-UUFBqHD9mkfisgGMas721j" style="ol">
            <item xml:id="i-Rsiva6tXQdX119hXG1HLvM">
              Riksdagen ställer sig bakom det som anförs i motionen om hänsyn
              till samtliga trafikslag vid vägbyggnationer och tillkännager
              detta för regeringen.
            </item>
            <item xml:id="i-4y69dCC9Ytgj23zqEkwhHz">
              Riksdagen ställer sig bakom det som anförs i motionen om att
              ställa krav på minimerande av döda vinkeln på tunga fordon och
              tillkännager detta för regeringen.
            </item>
            <item xml:id="i-V1Ne4ytXQfkL9SXXfz3EdX">
              Riksdagen ställer sig bakom det som anförs i motionen om standardisering
              av nya cykelbanor och tillkännager detta för regeringen.
            </item>
            <item xml:id="i-Huxbpyf5ExgYh7kzhJZVEV">
              Riksdagen ställer sig bakom det som anförs i motionen om att
              standardisera färgsättning av cykelbanor och tillkännager detta
              för regeringen.
            </item>
            <item xml:id="i-6Qf24GcB9TfjRxpeNr1x1T">
              Riksdagen ställer sig bakom det som anförs i motionen om att
              se över reglerna för väjningsplikt mellan cyklister och biltrafik
              och tillkännager detta för regeringen.
            </item>
          </list>
        </div>
        <div xml:id="i-HteGrABWq7fa4ox4gAAb1n" type="motContent">
          <head xml:id="i-6zG3XLGdd4nhy6XuqZGyyM" type="h1">
            Motivering
          </head>
          <p xml:id="i-8LsDtMkEadVkm5XGnZnwAV">
            För att nå de klimatmål som Miljömålsberedningen enats om är
            det viktigt att minska utsläppen från resande. Ett viktigt sätt
            att göra detta är att ändra färdsätten som männi­skor nyttjar.
            Allra bäst ur ett miljö- och hälsoperspektiv är om vi går eller
            cyklar. Men för att göra det möjligt finns det ett flertal åtgärder
            som behöver genomföras för att underlätta för cyklismen och skapa
            tydligare och enklare regler.
          </p>
          <p xml:id="i-JMz36S6Soae3GffE1Y1iQt">
            Många vägar i Sverige har behov av underhållsåtgärder och förbättringar.
            Det hand­lar bland annat om att förverkliga nollvisionen om inga
            döda och allvarligt skadade i trafiken. I det arbetet är det vanligt
            att göra om vägar till mötesfria vägar med två-plus-ett-sträckning
            med räfflor i vägbanan. Detta är en viktig åtgärd för att minska
            antalet bilolyckor.
          </p>
          <p xml:id="i-UvxZAj7GA2DkoL7Z876tw3">
            Tyvärr för detta ibland också med sig, på sträckor där man inte
            breddar vägbanan på ett bra sätt, att cyklister, elcyklister och
            mopedister trängs undan och inte vågar köra längs med vägen längre,
            eftersom utrymmet för bilar teoretiskt sett minskar där vajer­räcken
            och räfflor gör att bilister ogärna väjer över på motsatt körbana
            för att köra om. Räfflorna på sidan av vägbanan gör det också
            många gånger svårt för andra transport­slag att använda vägen.
          </p>
          <p xml:id="i-CoMJaKMX6j3tvGqDgPXzRf">
            Här krävs ett helhetstänk och en annan syn från planerande myndigheter.
            Både cyklister, elcyklister och mopedister berörs i allra högsta
            grad av dessa förändringar till det sämre. Det är två transportslag
            som vi ju gärna ser mer av, eftersom de är förhållan­devis miljövänliga
            relativt bilen. Elcyklarna har också fått ett verkligt genomslag
            och är nu ett reellt alternativ till bilpendling för många. Det
            är därför viktigt att skapa utrymme för alla typer av transportslag
            och ha fler än bara bilister i åtanke när vägar underhålls och
            förbättras.
          </p>
          <p xml:id="i-FgRnC6QbBoYb1Em1Ack56S">
            Det är därför av största vikt att regeringen ger i uppdrag till
            de myndigheter och be­slutande församlingar som ansvarar för vägar
            och deras byggnation att se till samtliga trafikslag.
          </p>
          <p xml:id="i-75JJn6dT4R5MyR4pa6VioE">
            Många olyckor i stadsmiljö sker mellan cyklister och tunga fordon.
            Här finns ett stort behov av att säkerhetsanpassa den tunga trafiken
            och minska döda vinkeln. Själv­klart är en viktig del i arbetet
            för tryggare cyklism att öka antalet separerade körbanor, men
            i städer kommer det alltid att finnas tillfällen då trafikslagen
            blandas. De tunga for­donens förare har ofta svårt att se cyklister,
            dels för att de sitter högt upp, dels för att det finns en död
            vinkel. Det finns dock studier som visar att tunga fordons döda
            vinkel vari­erar, beroende på modell, mellan 0 och 1,9 m. Tekniken
            finns alltså för att radera ut den döda vinkeln. Att ställa sådana
            krav skulle inte bara öka trafiksäkerheten utan också för­bättra
            arbetsmiljön för de som kör tunga fordon.
          </p>
          <p xml:id="i-7nHEUCYsKrXwUgdYuUnygu">
            Många kommuner som arbetar aktivt med trafiksäkerhet väljer att
            markera hela eller delar av cykelbanan med färg, exempelvis vid
            trafikkorsningar. Detta gör man för att uppmärksamma bilar och
            andra trafikanter på att det är en cykelbana. Ambitionen är god
            och på många håll eftertraktad. Det finns dock ingen standardisering
            kring färgval, och färger som röd, blå eller grön används. Genom
            en nationell standardisering av färg­val ökar tydligheten och
            trafiksäkerheten. Det finns inte heller någon standardisering
            generellt när det gäller cykelbanors utformning. Det gör att hjulet
            uppfinns på nytt runt om i Kommunsverige och det skapar onödig
            byråkrati och administrativ hantering. En enhetlig standard för
            cykelbanor skulle kunna tas fram av Trafikverket och kan under­lätta
            arbetet med cykeltrafiken.
          </p>
          <p xml:id="i-TR38m1AzicS7g6BGKYBJFt">
            Reglerna kring vem som har väjningsplikt, eller om vem som ska
            ges tillfälle att passera, är många gånger snåriga. En hel del
            tror att cyklister alltid har väjningsplikt mot bilister, men
            så är icke fallet, även om det gäller i många fall. Här finns
            mycket att göra, inte minst när det gäller skillnaden mellan cykelpassager
            och cykelöverfarter, som knappast kan ha blivit tydligt för gemene
            man. Ett exempel på där lagstiftningen skulle kunna förenklas
            är att bilister på väg både in i och ut ur en rondell ska ha väjningsplikt
            mot korsande cykelbana (som ju ofta finns i en yttre cirkel runt
            rondellen) – en föränd­ring och förenkling som ligger i linje
            med både trafiksäkerhetsintresset och samhällets mål att öka cyklismen.
          </p>
          <p xml:id="i-TdqK7ADAFi88jRkC4qq1YF">
            Om cyklismen ska kunna nå samma framgång i svenska städer som
            i flertalet utländ­ska, måste den börja prioriteras. Samma resurser
            per användare bör läggas som på bil­trafiken eller kollektivtrafiken
            och den behöver prioriteras högre, inte minst för att få smidigare
            flöden och kortade pendlingstider. Genom ökad cyklism vinner vi
            inte bara klimatfördelar, vi vinner också en ökad folkhälsa och
            ökad yta i städerna att nyttja till andra ändamål eftersom stillastående
            bilar inte behöver samma utrymme som stillastå­ende cyklar. Det
            finns med andra ord allt att vinna på att öka cyklismen.
          </p>
        </div>
        <div xml:id="i-TDpTqiKGrUtDEf82EW1my" type="signatureBlock">
          <list xml:id="i-6utVBLHUrWBUqtLtKauYDR">
            <item xml:id="i-WFRuvMur2zGwCpyLmyrH6N" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
