<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__321/mot_1949__ak__321-001.pdf"/>
      <fw xml:id="i-74T23BDWMkM5ugwFvderoB">
        2 Motioner i Andra kammaren, nr 321.
      </fw>
      <div type="motHeader" xml:id="i-TAJN96A9HkEtP4SUc95LTy">
        <div type="motTitle" xml:id="i-Nf2KXVhtmekbPrXzcnLDzw"/>
        <div type="motSubmissionInfo" xml:id="i-9E7SSRHKfRybMs3zTY1CZM"/>
      </div>
      <div type="motBody" xml:id="i-NCK2fjedvzWha81DBx8DwK">
        <div xml:id="i-5HU29YMrVVA15wWb7m3ryR">
          <p xml:id="i-J8rSyPPd41BLje7GgJF5kQ">
            Nr 321.
          </p>
          <p xml:id="i-LSE13MYysLJdjVkQQntMPD">
            Av fru Gärde Widemar m. fl., i anledning av Kungl. Maj:ts propo-
            sition, nr 93, med förslag till föräldrabalk, m. m.
          </p>
          <p xml:id="i-GEfy9uJRGorxTrhuFZsUTM">
            I proposition nr 93 vid årets riksdag har Kungl. Maj:t lagt fram
            förslag till föräldrabalk m. m. Den omarbetning av gällande lag
            som här föreslås torde i stort sett vara väl avvägd. På vissa
            punkter har man dock anledning att befara mindre lyckliga verkningar
            av de föreslagna bestämmelserna. I fråga om fastställandet av
            faderskap till barn utom äktenskap gäller för närvarande en presumtion
            att den som haft samlag med modern under kon- ceptionstiden skall
            anses såsom barnets fader, såvida det ej är uppenbart, att barnet
            ej avlats vid samlaget. Sådana omständigheter, som kunna göra
            faderskapet tvivelaktigt utan att likväl utesluta möjligheten
            av detsamma, sakna rättslig betydelse enligt nu gällande lag.
            Intresset att såvitt möjligt fastställa faderskapet i enlighet
            med verkliga förhållandet har gjort, att i det föreliggande förslaget
            liksom även i det sakkunnigförslag, som ligger till grund för
            detsamma, medgivits ett visst utrymme för sannolikhetsbe- dömning.
            Därvid sägs, att bevisning i vissa fall skall kunna föras därom,
            att modern haft samlag även med annan än den uppgivne barnafadern.
            Skulle dylikt samlag kunna styrkas, minskas givetvis sannolikheten
            för den uppgivne mannens faderskap. De sakkunniga ha förordat,
            att faderskaps- presumtionen skall falla, om det är &gt;»uppenbart
            osannolikt&gt;, att barnet avlats vid samlag med den utpekade barnafadern.
            Propositionen går här ett steg längre och föreslår, att ordet
            &gt;uppenbart&gt; skall utgå, enär det för presum- tionens hävande synes
            »vara tillräckligt, att det framstår som osannolikt att barnet
            avlats vid samlaget i fråga». Redan den omständigheten att möj-
            lighet beredes mannen att förebringa bevisning om moderns samlag
            med annan man kan innebära, att mödrarna bli utsatta för trakasserier
            och rykten och torde leda till ett ökat antal faderskapsprocesser.
            Rätt att före- bringa sådan bevisning skall enligt förslaget icke
            heller medgivas annat än när den verkligen är av betydelse. Svårigheten
            för att inte säga omöjligheten att på vetenskapens nuvarande ståndpunkt
            med säkerhet fastställa fader- skapet till barn gör att presumtionen
            för den av modern uppgivne mannens faderskap måste upprätthållas.
            Det synes oss angeläget, att lagen här får en sådan utformning
            att presumtionen brytes endast när det är uppenbart osannolikt,
            att han ej är far till barnet. Då man giver sannolikhetsbevis-
            ningen en ändå större betydelse, har man slagit in på en linje,
            som ytterst kan leda därtill, att mannen kan undgå konsekvenserna
            av ett faderskap,
          </p>
          <pb facs="riksdagen-motions-pdf/data/1949/mot_1949__ak__321/mot_1949__ak__321-002.pdf"/>
          <fw xml:id="i-QdVuoTRK5PdYxjAk4nMsdR">
            Motioner i Andra kammaren, nr 321. 3
          </fw>
          <p xml:id="i-LWBvCyUhZkmF2NosqRPnZX">
            så snart han kan förebringa någon omständighet som sätter hans
            faderskap i tvivelsmål. Den sannolikhetsbedömning som sålunda
            införes vid fastställandet av faderskap genom rättegång saknar
            enligt förslaget motsvarighet, då det gäller fastställande av
            faderskap genom avtal. Vi anse att motsvarande regler för konsekvensens
            skull böra införas i dylikt fall. Den som frivilligt erkänt ett
            faderskap bör ej försättas i sämre läge än den som instämmes till
            domstol. I all synnerhet som sådant erkännande är avsett att kunna
            göras jämväl före barnets födelse och det då icke finnes möjlighet
            att taga hänsyn till vare sig barnets utvecklingsgrad eller arvsanlag.
            Den nuvarande bestäm- melsen att erkännandet blir gällande, »där
            ej visas att han är barnets fader», bör utbytas mot »om det ej
            är uppenbart osannolikt att han är barnets fader&gt;. I kapitlet
            om adoption återfinnes den nuvarande bestämmelsen om tjugu- fem
            år såsom minimiålder för adoption. I fråga om adoption av eget
            barn utom äktenskap eventuellt gemensamt med make har understundom
            fram- kommit önskemål, att sådan adoption må kunna ske även före
            tjugufem års ålder. Det är vanligt, att de utomäktenskapliga barnen
            födas av unga mödrar. Det vore önskvärt, att de, så snart de inginge
            äktenskap, hade möj- lighet att tillsammans med maken adoptera
            barnet. Det borde vara till gagn för barnet att så tidigt som
            möjligt få den rättsliga status som det sedan kommer att få. I
            de fall då mödrar själva adoptera sina utomäktenskapliga barn
            medför detta ingen ändring i barnets förhållanden, varför det
            icke heller torde kunna medföra några olägenheter med en sänkt
            adoptionsålder. Vi föreslå, att stadgandet angående adoptionsålder
            erhåller ett tillägg, vari- genom den som fyllt tjuguett år blir
            berättigad att själv eller tillsammans med make adoptera eget
            barn utom äktenskap. Redan enligt gällande lag finnes möjlighet
            för make att inträda som med- adoptant till andra makens adoptivbarn.
            I de fall däremot där den tidigare adoptionen skett gemensamt
            med make i annat äktenskap finnes icke sådan möjlighet, utan lagen
            synes då fordra, att den ursprungliga adoptionen först häves och
            att frågan om ny adoption därefter i sin helhet prövas. Det synes
            oss önskvärt, att möjlighet beredes make i senare äktenskap att
            inträda som medadoptant till andra makens adoptivbarn från föregående
            äktenskap i de fall då det kan anses ske till barnets bästa. Propositionens
            kap. 6 $ 3 upptager bestämmelsen, att föräldrar för barnets tillrättavisande
            skola äga »använda de uppfostringsmedel som med hänsyn till dess
            ålder och övriga omständigheter må anses lämpliga». Stadgandet
            ersätter de förutvarande bestämmelserna om rätt för föräldrar
            att tukta
          </p>
          <p xml:id="i-Fv3QYxhTvnJsPUzSiZXeg">
            sina barn och har motiverats därmed, att kroppsaga mot barn skulle
            — om bestämmelsen borttoges — bli likställd med rättsstridig misshandel.
            Vi
          </p>
          <p xml:id="i-LbH4MNRWSrLZbSwWZJ7Cfo">
            kunna icke dela denna uppfattning och vilja bestämt uttala, att
            det icke
          </p>
          <pb facs="riksdagen-motions-pdf/data/1949/mot_1949__ak__321/mot_1949__ak__321-003.pdf"/>
          <fw xml:id="i-KhCSa9wY8F4EG5PQGRmakS">
            4 Motioner i Andra kammaren, nr 321.
          </fw>
          <p xml:id="i-2Qn6Zdo1z9N16ELVFW8fdv">
            någonsin eller i något sammanhang är försvarligt att legalisera
            misshandel mot barn. De fall som kommit till allmänhetens kännedom
            om felaktigt utövad kroppsaga eller kroppsstraff mot barn giva
            vid handen, att sådant förfarande ofta fått vådliga följder för
            barnet, t. o. m. i några fall lett till döden. En lämplig tillrättavisning
            av ett barn får aldrig innebära så mycket våld att det kan inrymmas
            under begreppet misshandel. Därest tillrättavis- ningen övergår
            till misshandel, dvs. åstadkommer kroppsskada eller inne- fattar
            smärtor eller lidanden av stark intensitet, bör den som gör sig
            skyldig till dylikt icke undantagas från det straffansvar för
            misshandel som stadgas i lagen. I den mån vår strafflag ger begreppet
            misshandel en annan innebörd torde frågan om ett förtydligande
            på denna punkt kunna överlämnas till straffrättskommittén. Såvitt
            vi kunna finna, torde den lindriga form av fysisk tillrättavisning
            som bör få förekomma kunna tillgripas av föräldrar utan något
            uttryckligt stöd i lagen. Den föreslagna bestämmelsen bör därför
            utgå. Dess förekomst i lagen kan nämligen lätt ge intryck därav,
            att avsikten är att i vissa fall upphäva straffet för misshandel.
            Vem av föräldrarna som skall få vårdnaden om barnen är en fråga,
            som intager en mycket central plats såväl vid uppgörelser i godo
            som vid förhand- lingar inför domstol angående skilsmässa. I kap.
            6 $ 7 stadgas bl. a. att, om föräldrarna ej äro ense, skall rätten
            avgöra vårdnadsfrågan »efter vad med hänsyn till barnens bästa
            finnes skäligt». Givetvis är det barnens bästa, som här bör vara
            ensamt avgörande. Övriga synpunkter och skäl måste vika, och barnen
            få icke bli offer för de slitningar och misshälligheter som kunna
            råda mellan föräldrarna. Det är barnens rätt det gäller, inte
            föräldrarnas. Enligt nu gällande praxis får modern som regel vårdnadsrätten
            för barnen, om båda föräldrarna äro lika skickade härför. Detta
            anse vi tillfredsstäl- lande. Vem av makarna som bär huvudsakliga
            skulden till äktenskapets upplösning har här kommit att spela
            en allt mindre roll. Detta synes oss riktigt, då skuldfrågan knappast
            kan ha någon betydelse för vårdnaden sett ur barnens synpunkt.
            I sistnämnda lagrum stadgas vidare, att om en av föräldrarna bär
            huvudsakliga skulden till sammanlevnadens hävande och de äro lika
            skickade att hava vårdnaden om barnen, vare den andre närmast
            därtill. I de fall då båda föräldrarna önska erhålla vårdnaden
            om barnen vållar förekomsten av denna bestämmelse ofta onödiga
            stridigheter. Tvisten mellan makarna inriktas på att söka överbevisa
            den andre om skuld. Ofta är det mycket svårt även vid en relativt
            fullständig utredning att avgöra, vem av makarna som bär skulden
            till ett misslyckat äktenskap. även om den ene gjort sig skyldig
            till någon påvisbart oriktig handling, är det icke säkert, att
            det är just denna, som vållat söndringen i äktenskapet. Den omständig-
            heten att ena maken övertygas om skuld bör enligt vår mening icke
            i och för sig giva företrädesrätt åt den andre till vårdnaden.
            Vi anse därför, att ifrågavarande bestämmelse bör utgå ur lagrummet.
          </p>
          <pb facs="riksdagen-motions-pdf/data/1949/mot_1949__ak__321/mot_1949__ak__321-004.pdf"/>
          <fw xml:id="i-NeikVAAzbSzst6UV14tcPd">
            Motioner i Andra kammaren, nr 321. 5
          </fw>
          <p xml:id="i-Ks4zj3sRBvv24c6zxP4JUq">
            Den av föräldrarna som blir skild från vårdnaden av barnen har
            vanligen en viss umgängesrätt med dem. Denna utformas som regel
            schablonmässigt och kan leda till stora skador hos barnen. Vådan
            för ett känsligt barn av att t. ex. varannan lördag och söndag
            bli ryckt ur sin egen miljö — kanske genom handräckning från myndigheter
            — ligger i öppen dag. Det vore önsk- värt, om stadgandet kunde
            kompletteras med en bestämmelse att umgänges- rätten skulle få
            en sådan utformning att den icke kunde inverka menligt på barnets
            kroppsliga eller själsliga hälsa. även borde tilläggas, att omprövning
            av fastställd umgängesrätt skall kunna ske, då ändrade förhållanden
            så påkalla. Ytterligare ett önskemål beträffande alla dessa barn,
            där föräldrarna tvista om vårdnadsrätt och umgängesrätt, är att
            rätten i dylika fall skall kunna förordna, att barnen skola stå
            under tillsyn av barnavårdsman. I fråga om barns underhållningsskyldighet
            gentemot föräldrar kan ifråga- sättas, huruvida icke i 7 kap.
            3 $ bör inrymmas en undantagsbestämmelse, enligt vilken underhåll
            ej skall utgå till föräldrar, där det med hänsyn till omständigheterna
            är uppenbart obilligt. I detta sammanhang vilja vi även understryka
            det i en tidigare motion framförda önskemålet, att adoptivbarn
            må befrias från den dubbla under- hållsskyldighet, som nu åvilar
            dem, nämligen mot såväl egna föräldrar som adoptivföräldrar. Under
            åberopande av vad ovan anförts hemställa vi,
          </p>
          <p xml:id="i-BzsBeS7Jm5hreo2AsVnPjz">
            att riksdagen vid behandlingen av Kungl. Maj:ts proposition nr
            93 ville vidtaga de ändringar i lagtexten som påkallas av ovan
            framförda erinringar.
          </p>
          <p xml:id="i-QJLEq9JeP6YphSq7Y3popL" type="date">
            Stockholm den 22 mars 1949. Ingrid Gärde Widemar.
          </p>
          <p xml:id="i-HCTzbSykAbD6aat5UAqyVm">
            Daniel Wiklund. Bertil von Friesen. Yngve Häckner.
          </p>
        </div>
      </div>
    </body>
  </text>
</TEI>
