<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00410">
  <teiHeader>
    <fileDesc>
      <titleStmt>
        <title>Hantverkets villkor</title>
        <author corresp="i-788GHtzSVWps3NNq8zFMiq i-4BfdTWABvwYtdUHg7su5aZ">Ingemar Eliasson och Lars De Geer (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hantverkets villkor</title>
          <idno type="rdwebb">GA02N410</idno>
          <rs type="number">N410</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N410/text</ref>
          <ref type="dokument_url_html">http://data.riksdagen.se/dokument/GA02N410</ref>
          <ref type="dokumentstatus_url_xml">http://data.riksdagen.se/dokumentstatus/GA02N410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4BfdTWABvwYtdUHg7su5aZ</idno>
            <name>Lars De Geer</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AFq9ZEdeM7u3qFvVVKxAJn" type="signed"/>
        <correspContext corresp="i-AFq9ZEdeM7u3qFvVVKxAJn">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-4BfdTWABvwYtdUHg7su5aZ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_410/mot_198687_n_410-001.pdf"/>
      <div xml:id="i-qHrUA6mCh113oDb9tdMaP" type="motHeader">
        <div xml:id="i-3n22xYWADE7A3fpikNfAFi" type="motTitle"/>
        <div xml:id="i-DxLtBdL5xgzdJZgsP82xZn" type="motSubmissionInfo"/>
      </div>
      <div xml:id="i-Hp6tyYPGPL5yduuMC99q1m" type="motBody">
        <div xml:id="i-W9KAw2BLoQWWtnoFg9Zpnz">
          <p xml:id="i-QuPrRRXGjrZittUTWcSAa9">
            Motion till riksdagen 1986/87:N410
          </p>
          <p xml:id="i-5TJbuqm2vU58KRzNo4wMax">
            Ingemar Eliasson och Lars De Geer (fp) Hantverkets villkor
          </p>
          <p xml:id="i-EertCt3iSxSKfZRwXq62v2">
            Ett levande hantverk är ett viktigt komplement till industrins
            framställning. Det är också av kulturhistoriska skäl angeläget
            att förvalta ett genom generationer förvärvat kunnande. Hantverk
            i olika former kan dessutom ge ett väsentligt bidrag till sysselsättningen.
            Det finns därför också ett beredskapsskäl att hålla hantverkskunnande
            vid liv. Problemet är att hantverkskunnande inte kan stoppas i
            ”malpåsar”. Levande hantverk kan bara överleva om det efterfrågas
            av den verksamma generationen och att den förs vidare till nästa.
            Glädjande nog synes intresset för att bevara yrkeskunnande inom
            hantverk nu växa på olika håll. Ansvaret för att ta vara på och
            nyttiggöra oss av hantverkskunnandet i stället för att göra oss
            urarva på det, åvilar oss alla. Staten måste emellertid känna
            ett särskilt ansvar för att initiera och samordna resurser på
            olika områden. I boken Händernas verk visar författarna Bo och
            Elsbeth Rosén vilken nytta och inte minst glädje vi kan ha av
            hantverkets många olika grenar. Boken är ett utmärkt uppslagsverk
            för alla hantverksintresserade men framför allt en lysande och
            övertygande argumentering för bättre villkor för hantverk i dess
            vidaste mening.
          </p>
          <p xml:id="i-RxGXMaZGPUr4SX1HQtiEmf">
            Den äldre tekniken kan befrukta den nya
          </p>
          <p xml:id="i-Gr8m1aizYSsPW7ypf7dSD1">
            Dagens tekniker behöver känna till den äldre tekniken för att
            förstå och analysera de tidiga samhällena. Studium av äldre teknik
            lär oss hur beroende vi är av naturen. Den vidgar med sin mångfald
            av lösningar teknikbegreppet och stryker under sambanden mellan
            olika delar av mänskligt liv och kunnande. I dag används detta
            erfarenhetsarkiv alltför litet. Hantverkskun- nande — förvärvat
            genom generationers praktik — kan stödja dagens teknik och initiera
            morgondagens.
          </p>
          <p xml:id="i-G62U5iS7W7BUk4u7h9Yfo1">
            Gammal byggnadsteknik
          </p>
          <p xml:id="i-DKgePt18M9a4KnRyjbd6X1">
            Upprustning av äldre bostäder och byggnader är i dag omfattande.
            Det är emellertid inte ovanligt att byggföretag i sådana sammanhang
            har svårt att få tag på yrkesarbetare och hantverkare som behärskar
            äldre byggteknik och material. Dagens utbildning av byggtekniker
            och byggnadsarbetare tar inte tillräcklig hänsyn till att reparationer
            och upprustning av äldre hus kommer att bli en betydande del av
            deras kommande arbetsuppgifter. Bristfälligt
          </p>
          <pb facs="riksdagen-motions-pdf/data/198687/mot_198687_n_410/mot_198687_n_410-002.pdf"/>
          <p xml:id="i-TE3H7sGaEYTV4Eva9NZryo">
            kunnande kan driva upp kostnaderna för att restaurera äldre byggnader
            — ibland till den grad att vi inte anser oss ha råd att bevara
            kulturhistoriskt värdefulla byggnader.
          </p>
          <p xml:id="i-964NJ34BQsEqUFBZGh1qYY">
            Tillgång till service
          </p>
          <p xml:id="i-EnggaEVdNShf7sda6DFuDY">
            Ofta vaknar vi upp för hantverkets villkor först när vi upptäcker
            att det blivit svårt att få tag på den service vi efterfrågar.
            Ett typiskt exempel är skomakerierna. Det verkar som om de högre
            skopriserna ökat vår efterfrå- gan på skoreparationer och att
            därmed en viss ökning av antalet skomakerier skett. Men det är
            osäkert, då det inte finns någon riktigt bra statistik över hantverkens
            förekomst. Hantverksutövarna är beroende av ändamålsenliga och
            billiga lokaler. Ofta rycks marken för deras verksamhet undan
            när stadsdelar saneras. Det är angeläget att sådan upprustning
            och sanering sker på ett sätt så att hantverkets villkor och önskemål
            kan beaktas.
          </p>
          <p xml:id="i-AfCz8UPZDz74HyptdmJcaY">
            Kulturarvet
          </p>
          <p xml:id="i-3mnBV9YUMdsvhwVtUoZAN7">
            Pietetsfull reparation av gamla och museala föremål kräver ingående
            kännedom om äldre framställningssätt och material. Behovet av
            sådant kunnande finns inte enbart hos museer och hembygdsgårdar.
            Antalet byggnader och föremål i enskild ägo är också stort. För
            att vårda och bevara kulturföremål i såväl offentlig som enskild
            ägo finns behov av kunniga hantverkare av många slag.
          </p>
          <p xml:id="i-HiFhSgnHhcktGvisBVS6Tv">
            Sysselsättningen
          </p>
          <p xml:id="i-5wcEC5Ye2VETH2nr1mJDYQ">
            En expansion av hantverket skulle kunna ge ett värdefullt tillskott
            till sysselsättningen. Hasselbladsindustrierna är ett exempel
            på en avancerad produktion, som hade sin upprinnelse som hantverksföretag.
            De flesta hantverk återfinns inom servicesektorn, men även inom
            industrin finns behov av hantverkskunnande. Det finns industrier
            som tillämpar tillverkningsmetoder som pendlar mellan oersättligt
            hantverk och datastyr- ning. Även dagens högrationaliserade industri
            behöver hantverkare. Volvo har t. ex. en verkstad, där man tack
            vare skickliga och idérika hantverkare kan förbättra tillverkningsprocesser
            och bl.a. göra arbetet bekvämare och människovänligare. En ny
            bilmodell måste, när den formges i full skala, byggas upp av modellsnickare,
            sadelmakare, tunnplåtslagare m.fl. På motsvarande sätt förhåller
            det sig vid flygplanstillverkningen hos Saab- Scania eller i verkstadsföretaget
            ASEA.
          </p>
          <p xml:id="i-8UwTrncjeX58qxwWQuTCwB">
            Central instans
          </p>
          <p xml:id="i-MskwGWVTjz8ZMSN9wcMZBp">
            Det finns, som framgått, många och goda skäl för att från det
            offentligas sida ta ett större ansvar för överlevnad och expansion
            av hantverket. För att hantverket inte bara skall kunna överleva
            utan även utvecklas måste det
          </p>
          <p xml:id="i-CN2orArFuGrQG3cy1pyRoz">
            Mot. 1986/87 N410
          </p>
          <pb facs="riksdagen-motions-pdf/data/198687/mot_198687_n_410/mot_198687_n_410-003.pdf"/>
          <p xml:id="i-H7EBatSmMsrwm6jPsfSUrU">
            finnas en central instans med speciell uppgift att ta vara på
            hantverkets intressen. Denna fråga har prövats i olika sammanhang.
            Det är angeläget att regeringen snarast förelägger riksdagen förslag
            härom baserat på den skrivelse den särskilde utredningsmannen
            presenterade industridepartemen- tet i oktober 1982.
          </p>
          <p xml:id="i-D9RDw1ez5KG9F5yHJScfK4">
            Länsstyrelserna
          </p>
          <p xml:id="i-Gf4YgZmrpR8wzZB1DJxtxR">
            En stor del av samhällets ansvar för hantverkets villkor faller
            på länsstyrelser- na. Intresset för att göra något av detta ansvar
            skiftar. Några län har dragit i gång en omfattande verksamhet
            för att stödja och främja hantverket i dess olika varianter. Västernorrlands
            län är ett bra exempel. Där vävs turismen samman med hemslöjd
            och upprustning av fäbodar och andra byggnader. Linodling och
            fårskötsel blir både inslag i landskapsvården och i råvaruför-
            sörjningen. Stöd ges till formgivning och produktutveckling inom
            hantver- ket. Även länsstyrelserna i Norrbottens och Stockholms
            län lägger ned ett medvetet arbete på att främja hantverket. Det
            finns emellertid anledning för riksdagen att stryka under alla
            länsstyrelsers ansvar för en gynnsam utveckling av hantverket.
          </p>
          <p xml:id="i-CmVj6S2rFfYLyhmVzShZGL">
            Utvecklingsfonderna
          </p>
          <p xml:id="i-NCERrGEAscrrksgQTP3AvT">
            De regionala utvecklingsfondernas uppgift är att främja utvecklingen
            av små och medelstora företag. Det torde också innefatta hantverket.
            Omfattningen av fondernas stöd till hantverket växlar emellertid
            starkt. Av tämligen naturliga skäl måste fonderna koncentrera
            sin verksamhet till projekt som förväntas ge störst utbyte. Att
            försumma hantverket — även om det är mycket småskaligt — torde
            emellertid även i en sådan strategi vara kortsynt. Om hantverket
            ges god service och ekonomiskt stöd kan det sammantaget säkert
            ge väl så många sysselsättningstillfällen som färre stora och
            mer spektakulära projekt. Viktigast är dock att hålla i minnet,
            att industrin och hantverket behöver varandra och att en god och
            stabil utveckling av näringslivet måste bygga på mångfald. Även
            om utvecklingsfonderna i sin instruktion har fått inskrivet att
            främja hantverket torde det vara nödvändigt att precisera denna
            uppgift ytterligare. Det kan ske genom att inrätta en särskild
            sektion inom utvecklingsfonderna med särskilt ansvar för hantverket
            och fåmansföretagen.
          </p>
          <p xml:id="i-V14UzPvL5vPQaapMUFW1AN">
            Utbildningen
          </p>
          <p xml:id="i-7SMCL7ssociuERcjUqHrLJ">
            Statsmakterna måste också känna ansvar för att hantverkskunnandet
            sprids och förs över till nästa generation. Det sker ofta bäst
            i form av lärlingsutbild- ning. I annan motion från folkpartiet
            föreslår vi kraftigt utbyggd lärlingsut- bildning. Det är angeläget
            att en sådan expansion kommer till stånd och får anordnas på de
            olika hantverksgrenarnas skiftande villkor.
          </p>
          <p xml:id="i-UoDtABgtVZ3vSvqvSHjiyi">
            Mot. 1986/87 N410
          </p>
          <pb facs="riksdagen-motions-pdf/data/198687/mot_198687_n_410/mot_198687_n_410-004.pdf"/>
          <p xml:id="i-VY6tZGqRcAtKVt9V8SREMH">
            Hantverkscentrum i Leksand
          </p>
          <p xml:id="i-BYozKnT3aUWATUzALDPm6M">
            Intresset för hantverket har ökat och utbildningsmöjligheterna
            växer inom gymnasieskolan. S:t Görans gymnasiums kurser för hotade
            hantverksyrken är ett glädjande exempel. Vi menar att denna utbildning
            bör förlängas till tre år. Först då har man fått rutin och kan
            leva på sitt arbete. En nämnd har bildats — Centrala hantverksnämnden
            — med säte i Leksand och på initiativ av SHIO-Familjeföretagen
            med uppgift att handlägga vissa hantverksfrågor. Inom nämnden
            har förslag väckts att göra Leksand till ett nordiskt hantverkscentrum.
            I Leksand finns redan Hantverkets folkhögskola och i närbelägna
            Insjön ligger Sätergläntan, hemslöjdens kursgård. Vi anser att
            denna tanke bör realiseras. Centrala hantverksnämnden får ett
            mindre anslag av industriverket. Detta anslag bör höjas. För att
            ge tillräcklig tyngd åt nämnden borde den ges samma status som
            nämnden för hemslöjdsfrågor som sorterar direkt under industriverket
            och har ett par miljoner i anslag!
          </p>
          <p xml:id="i-EgibPtX4JSnJJRGsHRtwYS">
            Hemställan
          </p>
          <p xml:id="i-HSESqg6oG21WFsXZigX4RC">
            Med stöd av det ovan anförda hemställs 1. att riksdagen hos regeringen
            begär förslag angående central instans med uppgift att tillvarata
            hantverkets intressen, 2. att riksdagen hos regeringen begär förslag
            till ändring i utveck- lingsfondernas instruktion i syfte att
            tillförsäkra hantverket viss andel av fondernas medel, 3. att
            riksdagen som sin mening ger regeringen till känna vad i motionen
            anförts om länsstyrelsernas ansvar för hantverkets utveck- ling,
            4. att riksdagen som sin mening ger regeringen till känna vad
            i motionen anförts om Leksand som ett nordiskt hantverkscentrum.
          </p>
          <p xml:id="i-9cCJPWDy3JL3vAckqacwde" type="date">
            Stockholm den 26 januari 1987
          </p>
          <p xml:id="i-WcctkAQJdQ1GdhLijmS41u" type="signatureBlock">
            Ingemar Eliasson (fp) Lars De Geer (fp)
          </p>
          <p xml:id="i-MHVicp5wn8UAdYxbAetgFT">
            Mot. 1986/87 N410
          </p>
        </div>
      </div>
    </body>
  </text>
</TEI>
