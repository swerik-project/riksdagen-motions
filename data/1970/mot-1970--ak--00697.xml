<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__697/mot_1970__ak__697-001.pdf"/>
      <fw xml:id="i-T1mEZSPg3PS8i7K3LN5rSm">
        Motion i Andra kammaren, nr 697 år 1970 3
      </fw>
      <div type="motHeader" xml:id="i-3H7jLfDGaKuCtBLyDCsRhL">
        <div type="motTitle" xml:id="i-8hR7KyrDfxQUwVsGwgLwKW"/>
        <div type="motSubmissionInfo" xml:id="i-P82bbtuAcYU1NVCaxzo4YN"/>
      </div>
      <div type="motBody" xml:id="i-DXoJerfYbJTfLC51Vq1Kz5">
        <div xml:id="i-VB5rrS1j7GtfzNz76rXTPX">
          <p xml:id="i-BmgU9hiAzu5swNiJoTnkhM">
            Nr 697
          </p>
          <p xml:id="i-KACitTdVZh622D8iNEF11H">
            Av fru Lewén-Eliasson och fru Hjelm-WaHén, angående skolmil-
            jön.
          </p>
          <p xml:id="i-XxiWHDj3mnCofWDW53nrCS">
            (Lika lydande med motion nr 595 i Första kammaren)
          </p>
          <p xml:id="i-MRgjDQFYE6gUkk7jzMRvNx">
            I årets statsverksproposition, utbildningsdepartementet punkt
            D, uttalar departementschefen inledningsvis att »ett centralt
            mål för utbildningspoli- tiken är att öka jämlikheten i samhället».
            Efterkrigstidens skolreformer har alla haft denna målsättning.
            Det har gällt att ge alla barn och ungdomar samma chans oavsett
            familjens sociala bakgrund, ekonomi och bostadsort. Men reformarbetet
            måste fortsätta för att bryta de tendenser till social selektion
            som fortfarande består inom ut- bildningssystemet. Den sociala
            bakgrunden har visat sig vara mer avgörande än individens begåvning
            för studieframgång och därmed studieväg och yrke. Gustav Jonsson
            har i sina jämförande undersökningar av Skå-pojkar och vanliga
            Stockholmspojkar visat hur det sociala arvet slår igenom. Undersök-
            ningarna visar också att skolans former för att stödja de socialt
            belastade eleverna slår slint. Hälften av Skå-pojkarna har gått
            i specialklass, de flesta i observationsklass. De har varit störande
            i den vanliga klassen och därför hamnat i observationsklass. Det
            är en åtgärd som är mycket sällsynt för de vanliga Stockholmspojkarna.
            Skå-pojkarna har också gått i hjälpklass, läs- klass och fått
            enskild undervisning långt mera än de vanliga pojkarna. Men ändå
            kom de att hamna på Skå. Den totala förändringen av skolsystemets
            struktur har alltmera kommit att rikta uppmärksamheten på skolans
            inre arbete. Skolsamhället i dag är en spegelbild av samhället
            utanför skolan med alla dess spänningar. Bland de elever som har
            svårt att anpassa sig till skolans arbetsmönster återfinnes, som
            visats i Gustav Jonssons undersökningar, de som har en bristfällig
            hemmiljö och därför ringa stöd i sitt skolarbete. I linje med
            den nya skolans intentioner måste erbjudas ett särskilt stöd för
            den gruppen. Det heter i den nya läroplanen för grundskolan: »En
            god omvårdnad om eleverna utgör underlaget för all skolans verksamhet.
            Varje elev skall kunna känna sig tillhöra skolans gemenskap, kunna
            påräkna dess stöd och vara föremål för dess omvårdnad. För att
            uppnå dessa mål krävs inte endast speciella elevvårdande åtgärder
            av skilda slag. De uppställda målen måste sätta sin prägel på
            skolans hela verksamhet och leda till att särskilda an-
          </p>
          <p xml:id="i-FEJVBSmvrtirXYFg5tFRaZ">
            1: — Bihang till riksdagen protokoll 1970. 4 saml. Nr 697—701
          </p>
          <pb facs="riksdagen-motions-pdf/data/1970/mot_1970__ak__697/mot_1970__ak__697-002.pdf"/>
          <fw xml:id="i-KxqC9RbfV7wpGWEt7MsBuv">
            4 Motion i Andra kammaren, nr. 697 år 1970
          </fw>
          <p xml:id="i-K66tzCcQQzSbAuPyxqg2XT">
            strängningar görs för att stödja de elever som har det svårast
            i skolarbetet. Skolans elevvårdande uppgifter kan endast fullgöras
            genom samverkan med eleverna och mellan alla dem, som har erfarenhet
            av och ansvar för eleverna. Ett huvudansvar måste dock vila på
            klassföreståndare, skolledning och skol- styrelse.» I statsverkspropositionen
            understrykes också att utformandet av en god skolmiljö är särskilt
            angeläget med hänsyn till de elever som har speciella svårigheter
            i skolan. Åtgärder i detta syfte måste ta sikte på att föra in
            och behålla elever med handikapp — av fysisk, psykisk eller social
            karaktär — i gemenskap med övriga elever. Enkla patentlösningar,
            som nu åter förs till torgs från skolreaktionära grupper, för
            att lösa uppkommande problem ge- nom en segregerad skola måste
            tillbakavisas. Målsättningen måste vara att skapa en miljö som
            gör alla elever motiverade för skolarbetet. Det är känt att man
            arbetar med dessa problem i både departementet och skolöverstyrelsen.
            Detta utredningsarbete har emellertid en mer generell inriktning
            mot hela skolsystemet. Den ökade insikten om föreliggande pro-
            blem ger anledning till en komplettering av pågående utredningsarbete
            med särskilda studier inriktade på de svagpresterande, respektive
            underpreste- rande eleverna. Det behöver komma till stånd en probleminventering
            och en kartläggning av hur specialundervisningen fungerar. Pågående
            forsknings- projekt bör snarast få vägleda utvecklingsarbetet.
            Nära sammanhängande med de pedagogiska frågorna för elever med
            handikapp eller anpassningsproblem är de rent skolsociala. Beaktansvärda
            ansträngningar göres från skolöverstyrelsen — främst genom SISK-gruppen
            — att finna de rätta formerna för samverkan i skolan och utvecklandet
            av skoldemokrati. Men man kan inte vänta sig att den vägen lösa
            samverkans- problemen för den elevgrupp som här åsyftas. Tyvärr
            kan man inte heller via en samarbetsnämnd nå erforderliga kontakter
            med här åsyftade hem. Föräldraföreningarna kan inte heller utnyttjas
            som kontaktled. Därför be- hövs särskilda insatser av uppsökande
            karaktär för att bygga upp en kontakt mellan skola och hem som
            kan ge eleven ett stöd i skolarbetet. En viktig grupp att uppmärksamma
            i detta sammanhang är immigrant- barnen, som ofta får lida för
            att ingen kontakt etablerats mellan skolan och föräldrarna på
            grund av att dessa av språkliga skäl isolerar sig från skolan.
            Det kan ifrågasättas om den nuvarande uppdelningen av arbetsuppgif-
            terna på olika befattningshavare i skolan är den bästa. Vad gäller
            det fåtal elever som har uttalade anpassningssvårigheter måste
            eftersträvas ett när- mare samarbete mellan skolan och samhällets
            andra organ såsom barna- vårdsnämnd, socialnämnd etc. För den
            större grupp elever som någon tid — kortare eller längre — är
            skoltrött eller har liknande problem måste finnas andra former
            för stöd. Givetvis önskar man en samverkan mellan alla hem och
            skolan, men det
          </p>
          <pb facs="riksdagen-motions-pdf/data/1970/mot_1970__ak__697/mot_1970__ak__697-003.pdf"/>
          <fw xml:id="i-48p8rVvZxsqLWPRjD547DK">
            Motion i Andra kammaren, nr 697 år 1970 5
          </fw>
          <p xml:id="i-KdxjQUG93H6SikpFA7xya8">
            är bara en mindre del av hemmen som har en kontinuerlig kontakt
            med skolan — ofta i omvänd proportion till det behov av kontakt
            som föreligger. En uppsökande verksamhet för att skapa kontakter
            torde höra till undan- tagen om det inte »hänt» något. Det kan
            ifrågasättas om rektor, klassföreståndare och tillsynslärare med
            hänsyn till övriga uppgifter som åvilar dem skall ha huvudansvaret
            även för här beskrivna problem. En omfördelning av dessa skolsociala
            uppgifter till en mera fristående grupp befattningshavare borde
            prövas. I en sådan grupp kunde ingå för skolan helt nya befattningshavare,
            som har fastlagda kon- takter med andra samhällsorgan och organisationer.
            Framgångsrika försök har gjorts att i skolan placera socialarbetare
            från barnavårdsnämnden för kurativa och sociala uppgifter. De
            s. ck. skolvärdinnorna har också visat sig vara av värde. Ett
            annat exempel är det arbete som fullgöres av elevvårdskonsulenter
            och internatföreståndare vid vissa skolor. En sådan ny arbetsgrupp'i
            skolan kun- de också vara centrum för kontakter med föräldrar,
            stimulera elevernas fri- tidsverksamhet, dela elevernas ansvar
            vid skolfester o. d. Olika organisatio- ners medverkan i skolsamhället
            kunde likaså slussas den vägen. Med hänvisning till vad sålunda
            anförts hemställes, att riksdagen i skrivelse till Kungl. Maj:t
            begär att 'en expertgrupp med lekmannainflytande får i uppdrag
            att kartlägga hur specialundervisningen fungerar, att göra en
            inventering av olika elevgruppers situation i skolan, med särskilt
            beaktånde av deras sociala förhållan- den, samt | att framlägga
            förslag om hur skolan i nya former kän angripa anförda sociala
            problem. Stockholm den 28 januari 1970
          </p>
          <p xml:id="i-BpcRrHZiS2MgotMMFivnpA">
            Anna Lisa Lewén-Eliasson (s) &gt; Lena Hjelm-Wallén (s)
          </p>
        </div>
      </div>
    </body>
  </text>
</TEI>
