<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00668">
  <teiHeader>
    <fileDesc>
      <titleStmt>
        <title>Åtgärder till stöd för vissa utländska barn</title>
        <author>Birgitta Dahl m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder till stöd för vissa utländska barn</title>
          <idno type="rdwebb">G502668</idno>
          <rs type="number">668</rs>
          <ref type="dokument_url_text">http://data.riksdagen.se/dokument/G502668/text</ref>
          <ref type="dokument_url_html">http://data.riksdagen.se/dokument/G502668</ref>
          <ref type="dokumentstatus_url_xml">http://data.riksdagen.se/dokumentstatus/G502668</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YUKjmPPD3LmjeCPdQWkuEh</idno>
            <name>BIRGITTA DAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Asq7NRpmkGRyqdnCrfGpjH</idno>
            <name>EVERT SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SftjZkfkccEWbWRMJEbd7c</idno>
            <name>LAHJA EXNER</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3BM3QXcxsmbdtcVkXacTaW" type="signed"/>
        <correspContext corresp="i-3BM3QXcxsmbdtcVkXacTaW">
          <note type="signatory" corresp="i-YUKjmPPD3LmjeCPdQWkuEh"/>
          <note type="signatory" corresp="i-Asq7NRpmkGRyqdnCrfGpjH"/>
          <note type="signatory" corresp="i-SftjZkfkccEWbWRMJEbd7c"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__668/mot_198182__668-001.pdf"/>
      <fw xml:id="i-GYWHvUASxS5Q6R1z3PgqGt">
        Mot. 1981/82:668 5
      </fw>
      <div xml:id="i-G7DDM3tVRs6STiXzg5fqKo" type="motHeader">
        <div xml:id="i-SLsn8GaT8A7m5mjk1kkBg5" type="motTitle"/>
        <div xml:id="i-EXTbeBk9tXJdFGVt4H7hjF" type="motSubmissionInfo"/>
      </div>
      <div xml:id="i-MXuQTWVpcNP998HHezDSKJ" type="motBody">
        <div xml:id="i-L32TQVoJybVvfvyxXcEgvn">
          <p xml:id="i-HZC8u12EbpTey2tNi99Smm">
            Motion
          </p>
          <p xml:id="i-SNHUgmYpAB4zrD66ddV4i5">
            1981/82:668
          </p>
          <p xml:id="i-C77SacwLYhzmpjJg8c52Lt">
            Birgitta Dahl m. fl. Åtgärder till stöd för vissa utländska barn
          </p>
          <p xml:id="i-Lq3sp1FmCDeQKSiv3w9BTk">
            Barn som vistas i Sverige, medan de och deras familjer väntar
            på beslut om de ska få stanna i landet resp. på beslut om och
            verkställighet av avvisning eller utvisning, lever ofta i svåra
            förhållanden. De har ofta svåra upplevelser bakom sig innan de
            kom hit. Det är besvärligt att finna sig tillrätta i en ny och
            främmande miljö. De långa väntetiderna, den påtvingade sysslolösheten
            under tiden, ovissheten om framtiden och rädslan för vad som kan
            hända om de skickas tillbaks till de förhållanden de lämnat, innebär
            svåra påfrestningar på familjerna. Detta drabbar barnen särskilt
            hårt. Det förekommer varje år fall då barn sätts i häkte, då familjemedlemmar
            åtminstone periodvis skiljs åt, då avvisning eller utvisning verkställs
            på ett inhumant sätt. Det förekommer också att barn kommer hit
            eller lämnas kvar här ensamma utan någon nära familjeanknytning.
            Den situation dessa barn ofta under lång tid lever i är klart
            olämplig och innebär risk för bestående skador. Den svarar inte
            mot de krav som vi eljest ställer på barns och ungdomars uppväxtmiljö,
            såsom de uttrycks i svensk lagstiftning eller i FN:s allmänna
            deklaration om de mänskliga rättigheter- na. Därför måste vi,
            alldeles oavsett vad skälet är till att dessa barn råkat i den
            svåra situation de befinner sig i, allvarligt pröva vad som kan
            göras för att förbättra deras levnadsvillkor och minska risken
            för framtida skador. En självklar utgångspunkt bör då vara att
            alla barn som vistas i Sverige — oberoende av vad det slutliga
            beslutet om deras rätt att stanna i landet blir — har samma behov
            av och rätt till goda och trygga uppväxtvillkor. Med hänsyn till
            de särskilt svåra förhållanden under vilka dessa barn lever bör
            de dessutom i allmänhet betraktas som barn med särskilda behov
            av stöd och hjälp. Ansvaret för dessa frågor vilar i första hand
            på de lokala barnavårdande myndigheterna, dvs. socialnämnderna.
            Detta ansvar uttrycks i socialtjänst- lagen på följande sätt:
          </p>
          <p xml:id="i-3jUPcq7LtPjkxW8CNt1qKo">
            3 $. Kommunen har det yttersta ansvaret för att de som vistas
            i kommunen får det stöd och den hjälp som de behöver. Detta ansvar
            innebär ingen inskränkning i det ansvar som vilar på andra huvudmän.
            1$f--- Socialnämnden skall även i övrigt ta initiativ till och
            bevaka att åtgärder vidtas för att skapa en god samhällsmiljö
            och goda förhållanden för barn och
          </p>
          <pb facs="riksdagen-motions-pdf/data/198182/mot_198182__668/mot_198182__668-002.pdf"/>
          <p xml:id="i-EfBeGSywZzGPQZaRyjJ1cq">
            ungdom, äldre och andra grupper som har behov av samhällets särskilda
            stöd. Socialnämnden skall i sin verksamhet främja den enskildes
            rätt till arbete, bostad och utbildning. 12 $. Socialnämnden skall
            verka för att barn och ungdom växer upp under trygga och goda
            förhållanden, i nära samarbete med hemmen främja en allsidig personlighetsutveckling
            och en gynnsam fysisk och social utveckling hos barn och sörja
            för att barn och ungdom som riskerar att utvecklas ogynnsamt får
            det skydd och stöd som de behöver och, om hänsynen till den unges
            bästa motiverar det, vård och fostran utanför det egna hemmet.
          </p>
          <p xml:id="i-YNn25oHFQZ9ymqpJyf3TRo">
            Genom inte minst formuleringen i 3 $ framgår det att detta ansvar
            också gäller dem som vistas i Sverige utan att — ännu — ha fått
            tillstånd att varaktigt stanna här. Socialtjänstlagen gäller alla
            som vistas i kommunen utan undantag. Det torde vara denna princip
            som tillämpas när socialhjälp betalas ut till personer som inte
            har (fått) rätt att vistas i landet. Motsvarande betraktelsesätt
            torde också vara skäl till att skollagens bestämmelser om allmän
            skolplikt för barn mellan 7 och 16 år tillämpas för barn som väntar
            på besked om uppehållstillstånd. Också lagen om vård av unga (LVU),
            som kan bli tillämplig vid ett omhändertagande gäller alla som
            vistas i kommunen utan undantag. I rapporten från arbetsgruppen
            för flyktingansvaret Ett lokalt omhändertagande av flyktingar
            (Ds A 1981:11) sägs också: ”Varje person som vistas i kommunen
            — sålunda också de som väntar på UAT — har rätt till bistånd från
            samhället för sin försörjning och livsföring i övrigt, om dessa
            behov inte kan tillgodoses på annat sätt, eller om inte ansvaret
            vilar på annan huvudman.” Uppfattningen att vi har samma ansvar
            för alla barn som vistas i Sverige, så länge de befinner sig i
            landet, överensstämmer också md de allmänt humanitära principer
            som det råder enighet om i vårt land. En sådan tillämpning av
            socialtjänstlagen och LVU i förekommande fall skulle göra det
            möjligt att i en rad avseenden förbättra levnadsvillkoren för
            dessa barn. Socialtjänstlagen och LVU ska sålunda tillämpas när
            det gäller vårt sätt att ta ansvar även för dessa utländska barns
            välfärd medan de vistas i Sverige och i samband med eventuell
            verkställighet av beslut om avvisning eller utvisning. Utlänningslagen
            å sin sida skal tillämpas vid bedömningen av rätten att få stanna
            i Sverige samt i de övriga frågor som regleras i utlänningslagen.
            Utlänningslagskommittén har för övrigt i sitt nyligen avlämnade
            förslag om verkställighet och förvar förutsatt ”ett nära samråd
            med de sociala myndigheterna på orten”. I regeringens beslut den
            14 januari 1982 om ändring i utlänningsförordningen i syfte att
            förhindra att barn förvaras i kriminalvårdsanstalt, allmänt häkte
            eller polisarrest sägs också: ”Det är angeläget att samverkan
            i placeringsfrågor sker med de sociala myndigheterna i kommunen.”
            Vi vill i detta sammanhang framhålla att kostnaderna för ansvaret
            för stödinsatserna för dessa barn självfallet bör delas solidariskt
            och inte ensidigt drabba de kommuner som har särskilt många sådana
            fall, något som också tidigare påpekats och föreslagits från socialdemokratiskt
            håll.
          </p>
          <pb facs="riksdagen-motions-pdf/data/198182/mot_198182__668/mot_198182__668-003.pdf"/>
          <fw xml:id="i-Td9AtY7WR5nn2GGCdrZsbk">
            Mot. 1981/82:668 6
          </fw>
          <p xml:id="i-KcY4LRTFxE3UjhLZyMoJjV">
            Vi vill här peka på några av de positiva åtgärder som skulle
            kunna vidtas för att förbättra dessa utländska barns situation:
            Socialnämnden kan i enlighet med sitt övergripande ansvar ta initiativ
            som krävs för att se till att barnen och deras familjer lever
            i goda och trygga förhållanden medan de är här. Genom uppsökande
            verksamhet och samarbete mellan socialtjänsten, barnhälsovården,
            skolan, polisen och invandrarmyndigheterna kan t. ex. åtgärder
            vidtas för att underlätta det dagliga livet och förebygga att
            svåra situationer uppstår. En förutsättning är då att polisen
            och invandrarmyndigheterna alltid underrättar de lokala sociala
            myndigheterna när ett utländskt barn eller barnfamilj anländer
            till kommunen. Genom medverkan från social myndigheter och barnhälsovår-
            den kan man också få fram bättre underlag för invandrarmyndigheternas
            beslut. Därigenom borde man också kunna förebygga krissituationer
            som skadar barnen, t. ex. att föräldrar i desperation håller barnen
            gömda. Likaså torde det underlätta arbetet på att ta fram alternativ
            till förvaring i häkte. Slutligen borde man genom medverkan från
            sociala myndigheter och barnhälsovården kunna få större säkerhet
            för att verkställighet av beslut om avlägsnande genomförs så skonsamt
            som möjligt. Vi vill i detta sammanhang erinra om de krav som
            framförts av ett flertal organisationer och myndigheter som Rädda
            barnens riksförbund och Svenska föreningen för barn- och ungdomspsykiatri,
            t. ex:
          </p>
          <p xml:id="i-2sW1ituDq5Y5ATwarvFaUB">
            att barn och föräldrar inte ska skiljas åt, att ansvarig läkare
            inom vårdområdena barnhälsovård, barnpsykiatri eller barnmedicin
            alltid bör underrättas i förväg om en förpassning liksom ansvarig
            befattningshavare inom socialvården, att vid hämtning och förpassning
            alltid en person med stor erfarenhet med barn i krissituation
            bör delta, att utredningar i enskilda ärenden görs med tillräcklig
            social, psykologisk och medicinsk kompetens, att familjerna hålls
            samman, att kroppsliga och psykiska sjukvårdsbehov inte försummas,
            att — vid verkställande — polisens gripande och förvarstagande
            görs med samma hänsyn som ingripande enligt banravårdslagen.
          </p>
          <p xml:id="i-TnAeLA32ZwgMxTdxbp6ewb">
            Vid sidan av ökade insatser från den lokala socialtjänsten och
            barnhälso- vården behövs också särskild vidareutbildning av den
            personal inom polisen, advokatkåren och invandrarmyndigheterna,
            som arbetar med dessa frå- gor. Mot bakgrund av den svåra situation
            som många av dessa barn lever i, anser vi att regeringen snarast
            bör ta de initiativ som krävs för att förbättra dessa barns levnadsvillkor
            under den tid de väntar på beslut om rätt att få stanna i landet,
            samt för att minska påfrestningarna i samband med verkställighet
            av beslut om avvisning eller utvisning. Detta bör riksdagen ge
            regeringen tillkänna. I detta sammanhang vill vi också ta upp
            frågan om ansvaret för utländska barn som vistas här utan att
            ha familjerättslig anknytning i Sverige. JO tar i
          </p>
          <pb facs="riksdagen-motions-pdf/data/198182/mot_198182__668/mot_198182__668-004.pdf"/>
          <fw xml:id="i-UxCAH4HY6wpDvMzKZSyDr">
            Mot. 1981/82:668 7
          </fw>
          <p xml:id="i-QNstBoXRw25xNAccMLzuWt">
            sin ämbetsberättelse från 1979/80 upp ett fall som berör tre
            etiopiska flickor som kommit till Sverige i sällskap med en svensk
            missionär som senare, efter att ha lämnat flickorna i ett svenskt
            fosterhem, återvände till Etiopien. JO anför:
          </p>
          <p xml:id="i-7NHKKe7Kyth3aF6nCaumPk">
            Sammanfattningsvis anser jag alltså att sociala centralnämnden
            borde ha omhändertagit de tre etiopiska flickorna för samhällsvård
            enligt 31 $ första stycket barnavårdslagen i avvaktan på att deras
            familjerättsliga ställning skulle klaras upp. En sådan åtgärd
            hade kunnat bestå ända tills de fyllt arton år. När man nu valt
            att bevaka flickornas förhållanden enbart genom fosterbarnstillsyn
            — en åtgärd jag alltså anser otillräcklig i ett fall som detta
            — borde tillsynen i allt fall ha förlängts för tiden efter det
            att flickorna fyllt sexton år. Nämnden borde dessutom ha utrett
            förutsättningarna för flickornas resa till Sverige och i den mån
            adoption inte ansågs aktuell anmäla behovet av förmyndare och
            vårdnadshavare till tingsrätten enligt 9 $ tredje stycket barnavårdslagen.
            Såvitt gäller det område som regleras av nuvarande barnavårdslag
            finns det således möjligheter att åtminstone på kortare sikt hantera
            den typ av problem som uppkommer i ärenden av här aktuellt slag.
            Som socialstyrelsen framhåller är det angeläget att dessa möjligheter
            inte beskärs i en ny sociallagstiftning. Jag delar också socialstyrelsens
            uppfattning om behovet av en samlad översyn av den lagstiftning
            som reglerar de utländska barnens familjerättsliga ställning.
            Svårigheterna att tillämpa nuvuarande regler innebär ett alltför
            svagt rättsskydd för barn som kommer till Sverige utan sina föräldrar.
            I vad mån dessa frågor bör beredas av utredningen om barnens rätt
            eller på annat sätt är det inte min sak att ta ställning till.
            Jag ser det emellertid som angeläget att denna för många barn
            avgörande fråga snarast blir föremål för uppmärksamhet i det familjerättsliga
            lagstiftningsarbetet.
          </p>
          <p xml:id="i-9fypwpeUnYVj3yQUFLK9Vw">
            JO utgår således, liksom vi, från att de lokala barnavårdande
            myndighe- terna har ett ansvar för dessa barn. Han anser vidare
            att situationen för utländska barn som vistas i Sverige utan att
            ha familjerättslig anknytning är oklar och behöver regleras bättre
            i lagstiftningen och i praxis. Sannolikt förekommer ett antal
            sådana fall varje år. Dels torde det inte vara ovanligt att barn
            tas med till Sverige av släktingar och vänner till föräldrarna
            eller av svenskar som arbetar utomlands. Dels förekommer det att
            barn, som inte påträffas när familjen ska utvisas, blir kvar i
            Sverige under ytterst tragiska och riskabla förhållanden. Ansvaret
            för dem kan inte avvisas med motiveringen att föräldrarna själva
            skapat situationen genom att gömma barnen. Det rör sig ju i allmänhet
            om desperata handlingar när familjerna befunnit sig i en sådan
            krissituation att det måste betraktas som självklart att de svenska
            sociala myndigheterna ska gripas in med stöd och hjälp. Vi delar
            därför JO:s och socialstyrelsens uppfattning att det är angeläget
            att ansvaret för dessa barns situation och de rättsliga förhållanden
            som gäller för dem snarast bör klarläggas, t. ex. inom ramen för
            arbetet i utredningen om barnens rätt. Även detta bör av riksdagen
            ges regeringen till känna.
          </p>
          <pb facs="riksdagen-motions-pdf/data/198182/mot_198182__668/mot_198182__668-005.pdf"/>
          <fw xml:id="i-BZzge2YZsw8TfBQWZjAFM7">
            Mot. 1981/82:668 8
          </fw>
          <p xml:id="i-EDesntwrkfyA3SmLAiq2CQ">
            Med hänvisning till vad som anförts i motionen föreslår vi att
            riksdagen beslutar att som sin mening ge regeringen till känna
            att regeringen bör ta de initiativ som krävs för att förbättra
            levnadsvillkoren för de utländska barn som vistas i Sverige i
            väntan på beslut om de skall få stanna här samt för att minska
            påfrestningarna i samband med verkställighet av beslut om avvisning
            eller utvisning.
          </p>
          <p xml:id="i-8Gk5NedQk51Y7iz6XsStwe" type="date">
            Stockholm den 21 januari 1982
          </p>
          <p xml:id="i-6tu4k6e1Hvsxj662NJmEXw" type="signatureBlock">
            BIRGITTA DAHL (s) EVERT SVENSSON (s) LAHJA EXNER (s)
          </p>
          <p xml:id="i-5BnXabFnJq58MuuYjdyr3Z">
            + Se även motion 1981/82:669
          </p>
        </div>
      </div>
    </body>
  </text>
</TEI>
