<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--01121">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1121/mot_1970__ak__1121-001.pdf"/>
      <fw xml:id="i-GquEuxYaVVabUoYSEWAZ21">
        14 Motion i Andra kammaren, nr 1121 år 1970
      </fw>
      <div xml:id="i-9PCpVa9SD3UCt9jieLgKNb" type="motHeader">
        <div xml:id="i-KrxXuY5RuMsVhF7vb6AerJ" type="motTitle"/>
        <div xml:id="i-K5Kz9AoLi5ttgKdNmEoevq" type="motSubmissionInfo"/>
      </div>
      <div xml:id="i-4dLqUYz3b6jLtYz82UNae1" type="motBody">
        <div xml:id="i-BbWRLDNCd9JwhdX8Q91o9z">
          <p xml:id="i-GXVAu9suoxaBd1RtqhNC6N">
            Nr 1121
          </p>
          <p xml:id="i-L1WTXyP9ARmjFybjwKfXZC">
            Av fru Hjelm-Wallén och fru Gradin, om en utredning angående
            barn- film.
          </p>
          <p xml:id="i-2ihavtq8pVc8TFa78SkeK9">
            I dag är barnens möjligheter att ta del av kvalitativ god film
            mycket begränsade. Ett studium av annonser för matinéföreställningar
            visar undermåligheten. Det är endast en ringa del av utbudet som
            från början är avsett för en barnpublik. I huvud- sak erbjudes
            barnen gamla utgångna vuxenfilmer, som nedklippts så att handlingen
            blir mycket svår att följa även för en vuxen person. De filmer
            som är direkt riktade till en barnpublik hör i allmänhet till
            en äldre repertoar. Nyproduktionen av svensk barnfilm är endast
            en eller ett par filmer per år. I stort saknar de kommersiella
            filmbolagen intresse att vare sig låta framställa eller importera
            kvalitetsfilm för barn. Ändå borde filmskapare vara intresserade
            av en så tacksam publik som barnen. Deras filmupplevelse är mera
            direkt, eftersom de i mindre grad än vuxna är låsta i förväntningar
            och fördomar. Detta medför även att barnen är lätta att påverka.
            Genom dålig barnfilm bibringas barnen en falsk verklighetsuppfattning
            och idealen blir mycket tvivelaktiga. Den unga filmpubliken är
            i högre grad än den vuxna utsatt för påverkan och filmbranschens
            spekulation, dels genom filmernas låga kvalitet, dels genom det
            begränsade urvalet. Barnfilmen är inte enbart allmänt attitydskapande
            på ett tvivelaktigt sätt. Den bildar också ett mönster av förväntningar
            hos barnen på kommande filmkonsum- tion. De undermåliga barnfilmerna
            lägger således grunden till de svårigheter som kvalitetsfilmen
            för vuxna har att nå ut till en större publik. Det är naturligt
            att filmen i dag mest betraktas som underhållning. Den borde dock
            kunna bli en del av kultursektorn, och samhället borde känna samma
            ansvar för filmen som för den övriga kulturen. Filmen är än så
            länge det mest demokratiska kulturutbudet, efter- som det praktiskt
            kan nås av de allra flesta. Undersökningar av barnfilmkonsumtionen
            visar att den är störst hos barn i de lägre socialgrupperna. För
            många av dessa barn är filmen den enda möjlighet de har till kulturupplevelse.
            Hänsyn till detta tas naturligtvis inte av de kommersiella intressen,
            som helt bestämmer över barnfilmutbudet. I stället produceras
            och visas förflackande underhållning. Har någon frågat barnen
            vad de verkligen önskar av barnfilmen? Säkerligen skulle man vid
            en sådan förfrågan få fram helt nya filmuppslag liksom en önskan
            om filmer med kortare visningstid. Hos barnen borde det finnas
            en given publik för kortfilmen, vilken i dag har stora problem
            att kämpa med, eftersom den inte är kom- mersiellt intressant.
            Barnpubliken kanske också har behov av en sakkunnig, som kunde
            introducera filmen och fungera som diskussionsledare efter visningen.
            Barn-
          </p>
          <pb facs="riksdagen-motions-pdf/data/1970/mot_1970__ak__1121/mot_1970__ak__1121-002.pdf"/>
          <fw xml:id="i-TsqQr1RYnJBa3fv6JXGUw3">
            Motion i Andra kammaren, nr 1121 år 1970 15
          </fw>
          <p xml:id="i-Y9PnWiHrQjJbNqyuy5uPfz">
            filmklubbsverksamhet i anknytning till bildningsorganisationerna
            eller andra delar av folkrörelserna är kanske en framkomstväg.
            Barnen själva borde då få medbe- stämmanderätt över det lokala
            programurvalet. Diskussionen om kvalitetsfilm har under de senare
            åren varit omfattande. Film- kunskap har fått sin plats i skolundervisningen.
            Visning av kvalitetsfilm subventio- neras i flera fall med kommunala
            medel. Den år 1968 tillsatta filmutredningen har att utreda formerna
            för stöd till filmen. Till helt övervägande del har dock intresset
            för och diskussionen om kvalitetsfilm rört sig om utbudet för
            en äldre publik. Bar- nens speciella behov av kvalitetsfilm borde
            mera uppmärksammas. Eftersom kvalita- tivt god barnfilm i dag
            med få undantag saknas, är det inte så enkelt som att ge ekonomiskt
            stöd från samhällets sida till sådan film. Att barnfilmutbudet
            är ytterst otillfredsställande råder det knappast delade me- ningar
            om. Det finns all anledning att göra en kartläggning av barnfilmsverksam-
            heten och att undersöka barnens önskemål beträffande film. Vidare
            borde förutsätt- ningslöst utredas hur sådan film skall framställas,
            hur distributionen skall skötas samt i vilka former visningen
            skall bedrivas. Med hänvisning till det ovan framförda hemställer
            vi, att riksdagen i skrivelse till Kungl. Maj:t måtte hemställa
            att 1968 års filmutredning ges tilläggsdirektiv eller särskild
            utredning tillsättes om barnfilmens ställning i enlighet med vad
            som anförts i motionen.
          </p>
          <p xml:id="i-9feazA3GdCRoA1SSmsJFh4" type="date">
            Stockholm den 28 januari 1970
          </p>
          <p xml:id="i-QSVWADzMMFaFizYiX3LnJs" type="signatureBlock">
            Lena Hjelm-Wallén (s) Anita Gradin (s)
          </p>
        </div>
      </div>
    </body>
  </text>
</TEI>
