<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03209">
  <teiHeader>
    <fileDesc>
      <titleStmt>
        <title>Lindrigare läkemedelsalternativ inom sjukvården</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3209 av Markus Wiechel m.fl. (SD)</title>
          <idno type="rdwebb">H7023209</idno>
          <rs type="number">3209</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023209/text</ref>
          <ref type="dokument_url_html">http://data.riksdagen.se/dokument/H7023209</ref>
          <ref type="dokumentstatus_url_xml">http://data.riksdagen.se/dokumentstatus/H7023209</ref>
          <ref type="docx">http://data.riksdagen.se/fil/D0EB01CB-D4C0-4AC2-9425-9311135514EF</ref>
          <ref type="pdf">http://data.riksdagen.se/fil/F2A64A50-AF8F-4D36-8F74-07A756C04DCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richthoff</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LbAD3pzms43gxReznjhggR" type="signed"/>
        <correspContext corresp="i-LbAD3pzms43gxReznjhggR">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-SvdQ9XfnG5yZsMsCuCfWst"/>
        </correspContext>
        <correspAction xml:id="i-KyShFmbTga1bqT7sbwPHkn" type="submitted">
          <date when="2019-10-03"/>
          <time when="15:58:03"/>
        </correspAction>
        <correspAction xml:id="i-L1s9E4XeSrbB4iSSR3kwj" type="reviewed">
          <date when="2019-10-03"/>
          <time when="18:50:39"/>
        </correspAction>
        <correspAction xml:id="i-C1Wf9rygDsi4Pee45daCK7" type="referred">
          <date when="2019-10-11"/>
        </correspAction>
        <correspAction xml:id="i-CXLyqEERmehHp6RCDNFpRA" type="assigned">
          <date when="2020-07-10"/>
          <time when="09:08:14"/>
        </correspAction>
        <correspContext corresp="i-CXLyqEERmehHp6RCDNFpRA">
          <ref type="assignedTo">Socialutskottet</ref>
        </correspContext>
        <correspAction xml:id="i-Rwtx1EUEzS1Go27vrHt1Mr" type="behandlas_i"/>
        <correspContext corresp="i-Rwtx1EUEzS1Go27vrHt1Mr">
          <ref type="uppgift">2019/20:SoU6</ref>
          <ref type="ref_dok_id">H701SoU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FXQweD3jHgsaLr8t6K8XnL" type="behandlas_i"/>
        <correspContext corresp="i-FXQweD3jHgsaLr8t6K8XnL">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ck2ZPoBG6if7j7rYuRwqLN" type="motHeader">
        <div xml:id="i-6i9Bp62bqNPczg7ayNg2ee" type="motTitle">
          Motion till riksdagen 2019/20:3209 av Markus Wiechel m.fl. (SD)
          Lindrigare läkemedelsalternativ inom sjukvården
        </div>
      </div>
      <div xml:id="i-5bXsxeSb2g9kDBFm2zqSNL" type="motBody">
        <div xml:id="i-VxFYEqj36ygGMhFPSUTW6d" type="motProposal" subtype="förslag">
          <head xml:id="i-5uvT5fV5jkcZsigEm3MUaw">
            Förslag till riksdagsbeslut
          </head>
          <list xml:id="i-UHo8BxKb7LcZN6fB1yz5e8" style="ol">
            <item xml:id="i-EZAoEpTQP9CrhL3KyDeFfh">
              Riksdagen ställer sig bakom det som anförs i motionen om att
              inte bestraffa personer som på ett fördelaktigt sätt använt sig
              av cannabis- och hampapreparat för att lindra en svår sjukdom,
              och detta tillkännager riksdagen för regeringen.
            </item>
            <item xml:id="i-Mu7d94QPSrKP61GNTbANfF">
              Riksdagen ställer sig bakom det som anförs i motionen om att
              utöka möjligheten för behövande patienter att få tillgång till
              medicinsk marijuana och tillkännager detta för regeringen.
            </item>
            <item xml:id="i-9wtoybKUuNx1Ci2u1SmJb1">
              Riksdagen ställer sig bakom det som anförs i motionen om att
              utreda konsekvenserna av receptbelagt cannabis- och hampapreparat
              som medicin och tillkännager detta för regeringen.
            </item>
            <item xml:id="i-2RoKgPgKxxzy8K76DfVcYV">
              Riksdagen ställer sig bakom det som anförs i motionen om en satsning
              på svensk forskning på cannabis- och hampabaserat läkemedel och
              tillkännager detta för regeringen.
            </item>
          </list>
        </div>
        <div xml:id="i-F6VUF8URWhAXprS4R9wQFL" type="motContent">
          <head xml:id="i-VHcNvf4ZBw1kuDfKbcPdCf" type="h1">
            Ingen bestraffning för svårt sjuka
          </head>
          <p xml:id="i-HNNvYSctRfGEer131hqpBg">
            Cannabis är i sig ingen drog, utan benämningen på en växt som
            innehåller 144 olika cannabisämnen och plantorna är olika så det
            går inte att utan vidare jämföra en planta med en annan. Det är
            sedan länge vetenskapligt bevisat att växten hjälper personer
            som lider av vissa sjukdomar, varför människor länge använt det
            i läkemedelssyfte såväl legalt som illegalt. I februari 2017 rapporterades
            det för första gången om tillåten privatimport av cannabisämnet
            THC i Sverige. Detta skedde då läkemedelsverket skrivit ut cannabispreparat
            till två patienter som önskade lindra smärtor och ångest. Över
            hela Europa blir nu cannabinoider allt vanligare för medicinska
            ändamål, men fortfarande finns det många som riskerar att straffas
            för att de önskar lindra eller bota en pågående sjukdom, precis
            som en av de två patienterna tidigare fick erfara då han som följd
            av sin behandling dömdes för narkotikabrott i hovrätten.
          </p>
          <p xml:id="i-Rv6J41eM7sEiLDYTebiKUv">
            Den amerikanska tidningen JAMA Internal Medicine har beskrivit
            den snabba accelerationen av opioidrelaterade överdosdödsfall
            i USA som en tydlig konsekvens av ökad användning och ökad tillgång
            till starkare opioidläkemedel. Enligt en forskningsstudie i samma
            tidning har den dödliga överdoseringen av receptbelagda värktabletter
            minskat i de stater som legaliserat medicinsk cannabis med hela
            25 procent. De senaste åren har cannabisrelaterade preparat i
            en allt större utsträckning blivit en alternativ form av läkemedel
            i olika delar av USA, men även andra delar av världen. Cannabis
            kan, om det inte används varsamt, orsaka biverkningar som exempelvis
            ångest, olust, panikkänslor och förföljelsemani. På lång sikt
            kan cannabismissbruk leda till fler skador, vilket är ett stort
            skäl till att vara försiktig med en drog tyvärr används av allt
            fler ungdomar idag i rekreationssyfte. I likhet med andra preparat
            finns även en risk att de som använder cannabis utvecklar ett
            återkommande bruk. Risken att cannabisanvändare fastnar i beroende
            är dock liten, om ens möjlig. Detta kan jämföras med hur många
            som riskerar fastna genom andra kända preparat såsom alkohol (15
            procent), kokain (25 procent) eller nikotin (32 procent). World
            Health Organization (WHO) deklarerade i en rapport från den 13
            december 2017 att medicinsk marijuana inte är beroendeframkallande
            och inte har några folkhälsorisker, men naturligtvis bör svenska
            myndigheter ta risken för att missbruk ändå kan ske på fullt allvar.
          </p>
          <p xml:id="i-RA8q7tdr5XfjduZhm7hpQj">
            Att det finns en liten risk att vissa använder preparatet felaktigt
            betyder dock inte att man ska negligera de möjligheter som finns
            att använda växten, som många länder och nu flera amerikanska
            delstater har gjort. Medicinsk marijuana är enligt WHO fördel­aktig
            för patienter med cancer, epilepsi, alzheimers, parkinsons och
            flertalet andra sjukdomar, vilket flera länder sedan en längre
            tid också har upptäckt och därför använder sig av detta inom sjukvården.
            Idag används cannabispreparat därför på ett fördelaktigt sätt
            för att lindra olika former av lidande: Patienter med aids, cancer,
            epilepsi, glaukom (grönstarr), migrän, multipel skleros (MS) eller
            som har svår smärta har och kan på olika sätt lindras och det
            används flitigt på andra håll inom den palliativa vården. Listor
            på fler sjukdomar som kan lindras genom medicinsk cannabis finns
            att tillgå genom organisationerna NORML, Americans for safe access,
            project CBD, the Cannabist och American Cannabis Nurses Association.
          </p>
          <p xml:id="i-MotmcdiLLeJjapti3nBz2Z">
            Som ett av de säkraste terapeutiska ämnen som människan känner
            till finns det stor potential att med regleringar utnyttja växten
            och framförallt dess olja för en rad olika sjukdomstillstånd samtidigt
            som man för en hård linje mot missbruk. Faktum är att man i århundranden
            använt cannabis i medicinska syften varför människor idag använder
            det såväl illegalt som legalt av medicinska skäl. I Europa har
            cannabis successivt letat sig in i läkekonsten sedan åtminstone
            1960-talet och intresset för att utnyttja preparatet ytter­ligare
            växer runt om i välden, vilket bekräftats av WHO som dessutom
            på senare år utökat insamlingen av robusta vetenskapliga bevis
            på terapeutisk användning och biverkningar av cannabis och cannabiskomponenter.
          </p>
          <p xml:id="i-DXoJvAZh14V6FntfZCpbg9">
            En förhållandevis ny klinisk studie (baserad på 2 736 patienter)
            som fokuserat på medicinsk cannabis som ett alternativ till opioider
            har publicerats av European Journal of Internal Medicine vilket
            bekräftar det andra forskare och brukare sedan tidigare sagt.
            Resultaten visade på att cannabispreparat i många fall är att
            betrakta som en vändpunkt mot ett säkert, växtbaserat alternativ
            för att mildra smärta. Professor Victor Novack och andra forskare
            vid Cannabis Clinical Research Institute vid Soroka University
            Medical Center och Ben-Gurion University of the Negev (BGU) fann
            att medicinsk cannabis kunde minska kronisk smärta avsevärt utan
            negativa effekter. Användning av medicinsk marijuana visade sig
            vara både säker och effektiv för patienter som upplever smärta
            på grund av ett annat medicinskt tillstånd, såsom cancer, multipel
            skleros, Parkinsons sjukdom, Crohns sjukdom (inflammatorisk tarmsjukdom),
            ulcerös kolit och post­traumatisk stresstörning. Av patienterna
            i studien använde 66,6 procent cannabis mot smärta och 60,8 procent
            mot cancer. Efter 6 månaders behandling visade resultaten att
            94 procent hade ett förbättrat övergripande tillstånd och en 50
            procent minskad smärta. 60 procent rapporterade förbättrad livskvalitet,
            från ”dålig” eller ”väldigt dålig” till ”bra” eller ”mycket bra”
            och 70 procent rapporterade måttlig till signifikant förbättring
            i deras tillstånd. 20 procent av patienterna svarande vidare att
            de reducerat eller helt slutat använda opioider. De vanligaste
            biverkningarna som rapporterades var mild yrsel (9,7 procent)
            och muntorrhet (7,1 procent), vilket i jämförelse med opioidläkemedel
            är betydligt lindrigare, då det inom dessa bland annat finns en
            hög andel dödsfall.
          </p>
          <p xml:id="i-NWnrseFpQeh65ACqD7YUsc">
            Enligt en studie i The Journal of Headache, kunde mer än två
            tredjedelar av patienter som lider av kronisk smärta ersätta opioider
            mot medicinsk cannabis. Uppemot 73 procent kunde i studien välja
            cannabis framför opioider, vilket blir en i mängden av många studier
            som visar på samma riktning. Undersökningen som genomfördes på
            över 2 000 patienter (med smärtrelaterade tillstånd så som kronisk
            smärta, migrän, huvudvärk och artrit) gjordes av erfarna forskare
            från både Kanada och USA.
          </p>
          <p xml:id="i-4ETa6uZC92baxZEEBeMYPA">
            Trots att man idag använder sig av förhållandevis tunga preparat
            inom sjukvården tvingas flertalet personer alltså avstå en betydligt
            mindre skadlig men samtidigt bättre fungerande behandling. Idag
            har människor som på egen hand sökt detta blivit straffade genom
            böter, samhällstjänst och i värsta fall även fängelse. På senare
            tid har dock ett antal svårt sjuka friats som följd av att de
            velat lindra sin smärta, men beroende på vilken domstol som avgör
            ärendet kan utfallet variera.
          </p>
          <p xml:id="i-Ta8DtqUyeCDDos6QEtobdH">
            Det kan inte anses vara rimligt att människor straffas för att
            de söker efter ett för kroppen betydligt lindrigare alternativ
            än vad samhället kan erbjuda. Att många idag saknar ett välfungerande
            preparat efter att ha testat diverse olika tunga mediciner råder
            det inget tvivel om. Det finns gott om vittnesmål om detta och
            vissa väljer därför att trotsa lagen enbart på grund av sin sjukdom.
            De är beredda att göra så för att cannabis anses fungera och saknar
            flera biverkningar som är vanliga hos patienter som tar andra
            och i vissa fall betydligt farligare mediciner. Personer som idag
            tar starka och beroende­framkallande bensodiazepiner mot depression
            eller ångest får helt plötsligt tillbaka livslusten när de självmedicinerat
            med cannabis. Att i det fallet låta en utbredd medicinering ske
            okontrollerat kan ge motsatt effekt i samhället och riskerar dessutom
            öka tillgängligheten till preparatet för personer utan behov.
            Regeringen bör därför se till att svårt sjuka som på ett effektivt
            sätt självmedicinerat sig med internationellt erkända cannabis-
            och hampapreparat inte ska straffas för detta till dess att det
            finns tillgängligt i en högre utsträckning i Sverige genom recept.
          </p>
          <head xml:id="i-AAe8Vkyq9LQGH16HU2XmNY" type="h1">
            Utredning kring användning av cannabis- och hampapreparat och
            ökad möjlighet för behövande patienter att få marijuana utskrivet
            för medicinskt bruk
          </head>
          <p xml:id="i-TcVVwUCb4rp9fi6ZTxNAhS">
            Flertalet läkare har i olika länder visat sig positivt inställda
            till användandet av cannabis- och hampapreparat av andra skäl
            än preparatets verkan. De ser nämligen att faktumet att beroendefrekvensen
            och bieffekten, är lägre bland cannabisanvändare än bland patienter
            med andra läkemedel gör en sådan skillnad att preparatet är mindre
            riskabelt för patientens hälsa. Som WHO deklarerat i sin rapport
            från december 2017 tyder studier till och med på att det överhuvudtaget
            inte finns något beroende kopplat till just medicinsk marijuana.
          </p>
          <p xml:id="i-EVNUZntWJxz6fFMfxiSs8c">
            Det är erkänt av Folkhälsomyndigheten att cannabis har många
            ämnen som påverkar psyket. Starkast effekt har delta-9-tetrahydrocannabinol,
            THC. Hittills har forskarna identifierat två typer av receptorer
            som cannabis binder till i kroppen och gett dem beteckningarna
            CB1 och CB2. I hjärnan är CB1 vanligast. När THC binder till dessa
            receptorer i hjärnan påverkas flera olika signalsystem. En av
            effekterna är att signal­substansen dopamin frisätts i belöningssystemet.
          </p>
          <p xml:id="i-HXArGw6SkA3jfHDk6VuLVa">
            Idag är inte all form av cannabisbaserad medicin förbjuden i
            Sverige. Läkemedlet Sativex godkändes redan 2012 för MS-sjuka
            personer, och läkare som ansökt och fått licens kan i vissa fall
            få tillstånd att skriva ut Marinol, vilket dock inte skett innan
            de två patienter som fick det utskrivet i februari 2017. Dessa
            läkemedel är dock mycket begränsade till ett fåtal grupper, och
            många patienter som sägs vara i behov av läkemedlet får det inte
            även om fler patienter än tidigare har fått cannabispreparat utskrivet
            under 2017. Ett antal läkare har tidigare ansökt om att få använda
            Bedrocan, ett läkemedel ämnat åt patienter med långvarig smärtproblematik,
            den är dock svår att få tag på i Sverige men används i bland annat
            Finland, Holland, Tyskland och Italien.
          </p>
          <p xml:id="i-XpXutW6HYpVrfiJKmBek4c">
            Vad som också är omdiskuterat är cannabisolja som vid ett flertal
            tillfällen använts som behandling mot (bland annat) cancertumörer,
            och som vid ett flertal fall sägs ha krympt elakartade cancertumörer.
            En utvecklad typ av denna olja är CBD-olja (idag ofta kallad hampaolja),
            som baseras på industrihampa. I den finns ytterst lite eller ingen
            THC, ämnet i cannabis som gör brukaren hög. CBD-olja sägs lindra
            autoimmuna och neurodegenerativa sjukdomar samtidigt som det saknar
            flera av de skadliga effekterna som THC kan föra med sig. WHO
            har efter en lång tids överläggning och utredning dragit slutsatsen
            att CBD är en användbar behandling, inte minst för epilepsi och
            palliativ vård samt helt saknar risk för missbruk.
          </p>
          <p xml:id="i-Uro2q45KX4X1w73eNK1QYj">
            Redan på 1980-talet visade forskning hur kroppen har ett endocannabinoidsystem
            som behandlar THC och andra cannabinoider, tillsammans med olika
            cannabinoid­receptorer i hela kroppen som utnyttjar dem. Tillsammans
            ger dessa två naturliga system kroppen möjlighet att dra nytta
            av cannabinoiderna som finns i cannabis, varav några inte finns
            någon annanstans i naturen. Endocannabinoidsystemet reglerar många
            biologiska funktioner: aptit, matintag, motorbeteende, reproduktion
            och flera andra funktioner. Därför har växten en så stor terapeutisk
            potential. Studier hos möss och råttor har visat att cannabinoider
            bidrar till att hämma tumörtillväxt genom att orsaka celldöd,
            blockera celltillväxt och utveckling av blodkärl som behövs av
            tumörer för att växa större. Laboratorie- och djurstudier har
            pågått för att visa att cannabinoider kan döda cancerceller samtidigt
            som de skyddar normala celler. Studier har visat att det är effektivt
            mot bland annat hjärncancer (Sofía Torres, 2011) (M Guzmán, 2006)
            (M. van der Stelt, 2001) (Paola Massi, 2004), bröstcancer (McAllister
            SD, 2012) (Alessia Ligresti, 2006) (María M Caffarel, 2010) (Luciano
            De Petrocellis, 1998), lungcancer (A Preet, 2008) (Preet A, 2010)
            (Ramer R, 2011), prostatacancer (Bianco, 2012) (Mimeault M, 2003)
            (De Petrocellis L, 2013), leukemi (Jia W, 2006) (Kristin Gustafsson,
            2006) (Sander, 2008), levercancer (Vara D, 2011), bukspottkörtelcancer
            (Arkaitz Carracedo, 2006) och muncancer (Whyte DA, 2010) och fungerar
            bra som komplement till behandlingar med kemoterapi.
          </p>
          <p xml:id="i-42m5FLxSbuNT4w8CzitJVe">
            Det är omoraliskt av en nation att inte erbjuda sjuka människor
            ett läkemedel som är väl beprövat och erkänt som ett fungerande
            preparat om sådana finns tillgängliga. Extra illa är det när samhället
            förbjuder dessa förhållandevis svaga preparat samtidigt som man
            erbjuder patienter farliga och tunga preparat som opiater eller
            bensodiazepiner. Med en välkontrollerad och receptbelagd utskrivning
            av cannabis- eller hampapreparat, efter att personer med rätt
            kompetens utrett dess verkan, kan sjuka människor erbjudas en
            säker och effektiv lindring mot sin sjukdom. Att som flera skeptiker
            inte lita på att utbildade läkare kan avgöra när en sorts läkemedel
            är bästa medicinen för en patient är problematiskt och i sig inte
            något som behövande patienter ska behöva lastas för. Patienter
            med detta behov bör kunna få sin medicin utan att välja mellan
            att begå en kriminell handling och att få en förhållandevis verkningslös
            eller plågsam behandling som dessutom inte är särskilt bra för
            hälsan. Det råkar dessutom vara så att möjligheten för människor
            i behov av den här sortens läkemedel att också få den inte ökar
            antalet unga som testar växten som drog, enligt en amerikansk
            befolkningsstudie.
          </p>
          <p xml:id="i-BYxnSxdZScLymem8dmgC1Y">
            Svensk lag bör vara tydlig i dessa frågor, då sjuka människor
            har fängslats eller belagts med böter enbart för att de önskat
            lindra sin sjukdom. Regeringen bör säkerställa att behövande patienter
            kan få en receptbelagd utskrivning av cannabis­preparat för medicinskt
            bruk (exempelvis i pillerform) samt tillsätta en utredning för
            att se vilka konsekvenser som följer dessa utskrivningar.
          </p>
          <head xml:id="i-KEtAHBwzfD4wNmAJzFP9B6" type="h1">
            Satsning på svensk forskning kring cannabis- och hampabaserat
            läkemedel
          </head>
          <p xml:id="i-LbxAgdfsEdC8VYVDTj69T2">
            Det är redan välkänt att cannabis har antiinflammatoriska, neuroprotektiva
            och anti-psykotiska effekter. Det finns således en gedigen samling
            vetenskapliga studier som visar på behovet av tillgången till
            medicinsk marijuana men som följd av att marijuanaväxter har olika
            nivåer av aktiva kemikalier kan det vara svårt att förutspå effekten
            hos olika patienter, varför mer forskning på detta område krävs.
            Den tidigare i motionen hänvisade studien som publicerats av BGU-forskare
            visar på en övertygelse om att användningen av cannabis kan minska
            användningen av andra receptbelagda läkemedel (inklusive opioider).
            BGU-forskarna uppmuntrar dock till vidare forskning i medicinsk
            marijuana, inte minst avseende den åldrande befolkningen.
          </p>
          <p xml:id="i-VmV3sKTFSoRaXZqmENeDQe">
            Forskning och vetenskap ska i huvudsak avgöra vilka mediciner
            som ska finnas tillgängliga för patienter i behov av medicinering,
            och det ska då också vara en självklarhet att det minst skadliga
            preparatet används. Det pågår enligt Folkhälso­myndigheten forskning
            för att hitta nya effektiva och säkra läkemedel som på olika sätt
            påverkar samma system i kroppen som cannabis, dock saknas forskning
            kring utvecklingen av den växt som man vet redan idag kan hjälpa
            svårt sjuka. Syntetiska cannabinoider har dock till skillnad från
            naturliga orsakat bland annat akut psykos, panikattacker, hjärtklappning,
            förhöjt blodtryck, kräkningar, kramper och till och med dödsfall.
          </p>
          <p xml:id="i-Qtzdp9ezsBrXqekAEXSWDS">
            Precis som att sjukvården ska erbjuda patienter den vård och
            de läkemedel de är i behov av måste samhället också kunna skilja
            mellan att använda preparat inom läkekonsten och som en illegal
            drog. Det ska alltid ske en noggrann kontroll så att alla preparat
            som används inom sjukvården inte används till något annat än vad
            det är avsett att användas till. Utskrivna läkemedel får helt
            enkelt inte överanvändas, kombineras felaktigt eller råka hamna
            i fel händer. Vad som idag saknas är inte bara möjligheten för
            vanliga människor att få tillgång till läkemedel som faktiskt
            fungerar för många människor, det saknas även tillräcklig forskning
            på området. Inte minst när det kommer till smärtstillande preparat
            finns det idag en lång rad olika substanser som orsakar och har
            orsakat lidande, trots att de varit till för att lindra smärta
            eller neurologiska problem. I flera länder använder man sig som
            bekant av cannabis- och hampabaserade preparat, vilket också anses
            fungera bättre för många patienter samtidigt som de medicinska
            effekterna är mer skonsamma än andra preparat. Missbruksfrekvensen
            är i jämförelse med andra preparat förhållandevis låg, och de
            skadliga effekterna blir inte alls så dramatiska som när patienter
            använder sig av tyngre preparat.
          </p>
          <p xml:id="i-5o2H3x3fWEwhviAA8avTu8">
            Det har förekommit tidiga kliniska prövningar av cannabinoider
            i behandling av cancer hos människor, men så här långt har studierna
            främst skett på djur och i laboratorier. Som följd av flera forskningsresultat
            har amerikanska National Cancer Institute bland annat gått ut
            med informationen om att marijuana har dödat och kan döda vissa
            cancerceller, vilket som bekant också är belagt genom ett antal
            labbstudier som rapporterat att THC och andra cannabinoider som
            CBD har lyckats sänka hastigheten av cancercellers tillväxt samt
            helt och hållet dödat vissa typer av cancer­celler. Djurstudier
            har även visat hur cannabinoider i vissa fall skyddat friska celler.
            I juli 2017 inleddes den första långtidsstudien i USA som undersöker
            om medicinsk cannabis minskar användandet av opiater hos vuxna
            personer med kronisk smärta. Studien, som genomförs av Albert
            Einstein College of Medicine och Montefiore Health System, finansieras
            av National Institute on Drug Abuse och ska avslutas den 30 juni
            2022.
          </p>
          <p xml:id="i-A2yLsBqrYyvZXF4ykF2EuJ">
            Det som framkommit bör vara tillräckligt för regeringen att agera
            och möjliggöra för att verka för ytterligare svensk forskning
            kring området. Regeringen bör återkomma med förslag för att utveckla
            svensk forskning kring cannabis- och hampabaserade läkemedel.
          </p>
        </div>
        <div xml:id="i-92Y4Yh6vRvESuoYaZPh2rR" type="motSignatures">
          <list xml:id="i-Xx4KokcuVQq4uCMTp1TuMS">
            <item xml:id="i-6ZA3q4qJ4HpT5eMCX53HrD" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-Knqiv9TJfzMmuiNTy3T39j" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-DexS8xaoRSXKSaySwmPYiQ" who="i-SvdQ9XfnG5yZsMsCuCfWst">
              Roger Richthoff (SD)
            </item>
          </list>
        </div>
      </div>
    </body>
  </text>
</TEI>
