<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-01383">
  <teiHeader>
    <fileDesc>
      <titleStmt>
        <title>Franchising</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1383 av Börje Vestlund (S)</title>
          <idno type="rdwebb">H3021383</idno>
          <rs type="number">1383</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3021383/text</ref>
          <ref type="dokument_url_html">http://data.riksdagen.se/dokument/H3021383</ref>
          <ref type="dokumentstatus_url_xml">http://data.riksdagen.se/dokumentstatus/H3021383</ref>
          <ref type="docx">http://data.riksdagen.se/fil/0F5F3CC9-874A-4198-8461-52B91572CC5E</ref>
          <ref type="pdf">http://data.riksdagen.se/fil/CB5FEFFE-CAE4-4546-A0CA-6930B92C583F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vn5S57tV3DCF4hdXHe1Up9" type="signed"/>
        <correspContext corresp="i-Vn5S57tV3DCF4hdXHe1Up9">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction xml:id="i-4focJKyMM9DjFnGsNQ5Gr9" type="submitted">
          <date when="2015-10-05"/>
          <time when="14:59:32"/>
        </correspAction>
        <correspAction xml:id="i-3xH2rhrrhhcA58MXteuR7P" type="reviewed">
          <date when="2015-10-05"/>
          <time when="17:58:01"/>
        </correspAction>
        <correspAction xml:id="i-Bj77cPKMF3pYcsBTLgMWxh" type="referred">
          <date when="2015-10-13"/>
        </correspAction>
        <correspAction xml:id="i-9Xt8CWj8qniBqbuy7HHRX8" type="assigned">
          <date when="2017-06-30"/>
          <time when="09:35:49"/>
        </correspAction>
        <correspContext corresp="i-9Xt8CWj8qniBqbuy7HHRX8">
          <ref type="assignedTo">Civilutskottet</ref>
        </correspContext>
        <correspAction xml:id="i-VCRitsG7RWRLHQqwsTo9c1" type="behandlas_i"/>
        <correspContext corresp="i-VCRitsG7RWRLHQqwsTo9c1">
          <ref type="uppgift">2016/17:CU6</ref>
          <ref type="ref_dok_id">H401CU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU6</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1383 av Börje Vestlund (S) Franchising
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XKX8aYUKz6z2AUqPkU9URS">
            Förslag till riksdagsbeslut
          </head>
          <list style="ol">
            <item xml:id="i-3XbomoXprMxSgXvAbnkQiv">
              Riksdagen ställer sig bakom det som anförs i motionen om förstärkt
              skydd för franchisetagare och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2kX5KvNkH76CYpFVTgWFnN" type="h1">
            Motivering
          </head>
          <p xml:id="i-QN4c8buezGaXTJx6v6n2Ex">
            En av de snabbast växande företagsformerna i dagens Sverige är
            franchising som därmed också är en viktig näringspolitisk fråga.
            Idag finns det ca 700 franchisesystem i Sverige med ca 35 000
            franchisetagare. Mer än 100 000 personer arbetar i dessa franchisesystem.
          </p>
          <p xml:id="i-YX9SjCEmeAsQotHthqfLDN">
            Franchising är en form av samverkan mellan två näringsidkare,
            franchisegivaren och franchisetagaren. Franchisegivaren upplåter
            genom ett franchiseavtal åt en eller flera franchisetagare rätten
            att mot viss ersättning sälja varor eller tjänster under visst
            namn och ett visst kännetecken som tillhandahålls av franchisegivaren.
            Franchising utmärks av ett gemensamt uppträdande utåt mot kunden
            från franchisegivarens och franchisetagarens sida. Franchisetagarens
            verksamhet bedrivs dock i eget namn och för egen räkning. Villkoren
            för verksamheten regleras vanligen genom ett standardavtal mellan
            parterna.
          </p>
          <p xml:id="i-BYgPBSfC6VjskVkw4rE4jA">
            Rätt använd är franchising en företagsform som är väl lämpad
            för den som utan alltför stor kapitalinsats vill bli egenföretagare.
            Franchising bedriven under ansvarsfulla former där båda parter
            ges förutsättningar för lönsamhet och har en ömsesidig lojalitet
            är en utmärkt form för affärsmässigt samarbete. Ett grundläggande
            problem som förknippas med franchising är dock att avtalen kännetecknas
            av ensidighet till nackdel för den svagare parten – franchisetagaren.
            Franchisetagare är typiska småföretagare som har en mycket utsatt
            ställning – ofta med tvivelaktiga och oskäliga avtalsvillkor i
            sina franchiseavtal.
          </p>
          <p xml:id="i-vE2U3qRyRiF5hBBkLX1SZ">
            Trots att franchising har existerat i Sverige under 50 års tid
            har det inte funnits någon lagstiftning om franchising eller ens
            en otvetydig definition av begreppet franchising. Redan under
            tidigt 1980-tal togs initiativ för att få till stånd en reglering
            av franchiseverksamheten. I en motion vid 1982/83 års riksmöte
            (motion 1982/83:2016) hemställdes att riksdagen skulle begära
            att regeringen skyndsamt skulle låta utreda frågan om franchising.
            Detta resulterade i att en statlig utredning tillsattes år 1984,
            ”Franchiseutredningen”. Utredningen presenterade sina förslag
            i betänkandet ”Franchising” (SOU 1987:17), som dock inte ledde
            till någon lagstiftning. Franchiseföretagen i Sverige representerar
            en hel flora av olika branscher men domineras av tjänsteföretag.
            En stark trend under senare år har varit de multinationella franchiseföretagens
            ökning i Sverige. Franchising förekommer idag inom alla områden
            där tjänsteföretag verkar alltifrån detaljhandel, snabbmatsrestauranger,
            fastighetsförmedling, biluthyrning, städföretag, försäkringstjänster,
            bensinhandel till begravningsentreprenörer.
          </p>
          <p xml:id="i-2kN5nhEi1tGZJkQwDg5tJF">
            Redan 1984 års franchiseutredning konstaterade att franchising
            hade en del negativa inslag. För att komma tillrätta med dessa
            ansåg utredningen att det var oundgängligen påkallat med en lagstiftning
            eftersom parterna inte lyckats rätta till konstaterade missförhållanden
            förhandlingsvägen. Någon lagstiftning kom dock inte till stånd.
          </p>
          <p xml:id="i-P2PuX1YJHeF6RJHwpaHfJJ">
            Med anledning av motioner i riksdagen utarbetades inom Regeringskansliet
            en promemoria, ”Upplyst franchising” (Ds 2004:55). I promemorian
            togs frågan upp om och i vilken utsträckning en lagstiftning om
            information vid franchising borde införas i svensk rätt. Det konstaterades
            i promemorian att en franchisetagare intar en underlägsen ställning
            i förhållande till franchisegivarna samt att franchiseavtalen
            dessutom är ensidigt utformade av franchisegivaren. Det beroendeförhållande
            som uppstår vid franchising kan ofta liknas vid det som förekommer
            vid anställnings-, arrende- och hyresförhållanden, framhölls det
            vidare i promemorian. I promemorian diskuterades även behovet
            av ytterligare åtgärder för att stärka franchisetagarnas ställning,
            exempelvis vad gäller bruket av och synen på skiljeklausuler i
            franchiseavtal samt behovet av särskilda regler för uppsägning
            av franchiseavtal.
          </p>
          <p xml:id="i-5mc3eNTC8MMEm9LSXX1xNP">
            Promemorians slutsats var att övervägande skäl talade för en
            lagreglering av franchisegivares informationsskyldighet. Regeringen
            lade i proposition 2005/06:98 fram förslag till en lag om franchisegivares
            informationsskyldighet som antogs av riksdagen. Lagen (2006:484)
            trädde ikraft den 1 oktober.
          </p>
          <p xml:id="i-SaNWMmNEDmyGY5vrPSxKNz">
            Kritiken mot en rad franchisekedjor har ofta varit mycket kraftig.
            Ett stort problem är att det alltjämt finns många oseriösa franchisegivare
            som utnyttjar den beroendeställning som franchisetagaren har.
            Franchiseavtalen föreskriver en bundenhet som gör att franchisetagarens
            ställning som egenföretagare i många avseenden kan ifrågasättas.
            Bundenheten är ofta så stark att kritiker av systemet talat om
            franchiseavtal som slavkontrakt eller franchisetagaren som livegen.
            Franchisetagaren är ofta utsatt för en hård kontroll, dagskassan
            ska dagligen sättas in på ett föreskrivet bankkonto, franchisegivaren
            kan när som helst uppenbara sig med en revisor för att gå igenom
            räkenskaperna. Ofta är franchisetagarens bokföring via dator direkt
            kopplad till franchisegivaren så att denne alltid kan följa franchisetagarens
            transaktioner. Lokalen där verksamheten bedrivs är ofta ägd eller
            hyrd av franchisegivaren och franchisetagaren har endast ett andrahandskontrakt
            med den otrygghet detta innebär, han är bunden till visst varusortiment,
            priser, leverantörer osv. En franchisetagare intar alltså i flera
            och väsentliga avseenden en betydligt mer beroende ställning än
            vad som är brukligt för egna företagare.
          </p>
          <p xml:id="i-GpkmsbsXKurSMSGCWKCvy">
            I en granskning av 76 franchisetagares bolag bland kiosk- och
            snabbmatskedjor som gjordes för något år sedan visade det sig
            att vart femte av de bolag som inkommit med årsredovisning till
            Bolagsverket hade förbrukat mer än hälften av aktiekapitalet vilket
            innebar att många av dem var likvidationspliktiga. Av årsredovisningarna
            framgick att 45 % av de granskade bolagen uppvisade rörelseförluster
            efter skatt. I en kedja hade åtta franchisetagare gått i konkurs.
            I en klädeskedja hade mer än en tredjedel av franchisetagarna
            gått i konkurs. Konkursrisken är med andra ord inte mindre bland
            franchisetagare än bland andra småföretagare vilket ofta påstås
            av företrädare för franchisegivarna.
          </p>
          <p xml:id="i-VjEuXAAw4ntg2K8qN1aWwd">
            2006 års lag har redan visat sig ha uppenbara brister i en rad
            avseenden. Lagen reglerar i stort sett endast franchisegivarens
            informationsskyldighet vid franchiseavtalets ingående. Viktigare
            hade varit att lagstiftaren utifrån en genomgång av franchiseavtalens
            materiella regler hade beslutat om en reell skyddslagstiftning
            för franchisetagare. Informationsskyldighet för franchisegivare
            är i och för sig bra men är inte tillräckligt. Vad som behövs
            är en lagstiftning som ger franchisetagaren och en organisation
            av franchisetagare förhandlingsrätt och regler framförallt för
            uppsägning och överlåtelse av franchiseavtal. Vidare behövs lagregler
            om konkurrensklausuler och skiljeklausuler. En sådan lagstiftning
            kan inte heller uppfattas som hinder i näringsverksamhet. Lagstiftning
            om franchising finns idag bl.a. i USA, Kanada, Frankrike, Spanien,
            Italien, Australien, Korea och Japan. Den självsanering inom branschen
            som ibland åberopas som ett skäl mot lagstiftning är otillräcklig
            och har inte fungerat. När det gäller de uppföranderegler som
            finns kan konstateras att dessa ensidigt utfärdats av franchisegivarna
            utan medverkan av den andra parten.
          </p>
          <p xml:id="i-7bS4v5ryyaDkcFve5uXRiw">
            Franchisetagare eller organisation av franchisetagare har ingen
            förhandlingsrätt. Utan lagstadgad förhandlingsrätt har en franchisetagare
            i realiteten inte någon möjlighet att påverka sin avtalssituation.
            Detta förhållande har lett till att franchisetagare ofta tvingas
            acceptera tvivelaktiga och oskäliga avtalsvillkor i de standardavtal
            som franchisegivarnas organisation utarbetat. Franchiseavtalen
            är regelmässigt så utformade att franchisegivaren alltid kan ändra
            eller lägga till moment i avtalet utan att först förhandla eller
            få ändringen godkänd av franchisetagaren. En franchisetagare däremot
            kan inte på egen hand företa någon ändring eller göra tillägg
            i avtalet. Standardavtalen innehåller alltid bestämmelser som
            ger franchisegivaren denna rätt. En vanlig formulering i dessa
            avtal lyder:
          </p>
          <p xml:id="i-RRFwqW34zWxwbgta1r2j61">
            Detta innebär dels att alla bilagor i form av sortimentslistor,
            handböcker etc. som beskriver xxxkonceptets praktiska sidor utgör
            del av avtalet och gäller lika bindande som huvudavtalets text,
            dels att dessa bilagor måste kunna ändras fortlöpande utan kontraktsuppsägning
            eller förhandling. Bilagorna är därför alltid gällande avtalstext
            i sin senaste av franchisegivaren auktoriserade utgåva.
          </p>
          <p xml:id="i-LGCM7cvSR6HsEuRtY3jV67">
            Franchisegivaren har alltså rätt att förändra t ex vissa arbetsmoment
            på ett för franchisetagaren fördyrande sätt utan att denne kompenseras
            härför. En regel som innebär att den starkare parten i ett avtalsförhållande
            utan den andra svagare partens accept kan vidta kostnadsfördyrande
            ändringar i ett gällande avtal är ingenting annat än ett skolexempel
            på oskäligt avtalsvillkor – särskilt som villkoret förekommer
            i standardavtal som utarbetats av den styrkemässigt överlägsna
            parten. Det naturliga i ett avtalsförhållande är naturligtvis
            att parterna i ett fall som detta löser problemet i en förhandling.
            Bestämmelser som denna visar klart behovet av skyddsregler för
            den svagare parten i ett franchiseförhållande.
          </p>
          <p xml:id="i-LAnbH8Xr1r2QGvRsVHMkpy">
            Föreningen ”Sveriges Franchisetagare”, som är den enda organisation
            som organiserar enbart franchisetagare har sedan 1980-talet förgäves
            sökt få förhandlingar om bl.a. standardavtal med franchisegivarnas
            organisation.
          </p>
          <p xml:id="i-VfUXa5FefDeKtwm2XRYY8W">
            Ett annat område där lagreglering är nödvändig är reglerna om
            uppsägning av avtal samt ekonomisk kompensation i samband med
            en uppsägning. När en franchisegivare exempelvis säger upp ett
            avtal i förtid föreligger ingen rätt eller skyldighet för franchisegivaren
            att lösa in franchisetagarens verksamhet. I de flesta avtal saknas
            regler om ekonomisk kompensation för franchisetagaren i dessa
            fall. I svensk lagstiftning finns regler till skydd för part som
            har en beroendeställning, t ex kommissionärer. En franchisetagare
            har en beroendeställning som är fullt jämförbar med denna grupp.
            Det förefaller rimligt att franchisetagare i likhet med t ex kommissionärer
            har rätt till ersättning för investeringar som blir onyttiga på
            grund av att avtalet sägs upp. Det kan anmärkas att kommissionslagen
            tillerkänner kommissionär ersättning oavsett om kommittentens
            avtalsbrott är väsentligt eller inte. Regler om uppsägning och
            ersättning för varulager, investeringar m.m. är bland de mest
            angelägna frågorna för en franchisetagare att få en lösning på
            lagstiftningsvägen. En uppsägning får betydande konsekvenser för
            franchisetagaren. Han mister rätten att fortsättningsvis driva
            företaget. Han har inte rätt att få tillbaka den inträdesavgift
            som han erlagt och som i regel uppgår till minst 150 000 kronor.
            Han har heller inte rätt till ersättning för den goodwill som
            han kan ha skapat. Många avtal har dessutom konkurrens- och sekretessklausuler
            som innebär att franchisetagaren inte kan utnyttja det kunnande
            han skaffat sig eller driva liknande verksamhet under viss tid
            efter det att avtalet upphört. Ett stort problem ur franchisetagarens
            synpunkt är att ett för honom bristfälligt skydd mot uppsägning
            innebär att hans styrkeposition under avtalets löptid väsentligen
            försvagas. Franchisegivarens uppsägningsrätt, kombinerat med bristfälliga
            ersättningsregler utgör ett ständigt närvarande hot.
          </p>
          <p xml:id="i-AmjA9YAUYt75zNVBJv72Jb">
            De allra flesta franchiseavtal innebär att franchisetagarens
            rätt att överlåta verksamheten är beroende av franchisegivarens
            samtycke. Risken med en sådan ordning är att franchisegivaren
            tilltvingar sig en lönsam enhet utan att betala franchisetagaren
            vad denne kunnat erhålla på öppna marknaden. Godtyckliga regler
            om samtycke vid överlåtelse – eller absolut hembudsskyldighet
            – kombinerat med bristfälliga ersättningsregler utgör återigen
            ett ständigt närvarande hot för franchisetagaren. Det finns också
            exempel på avtal som föreskriver att avtalet förfaller i händelse
            av franchisetagarens död och att enheten skall återgå till franchisegivaren.
            Även här uppkommer frågan om hur ersättning för verksamheten –
            denna gång till franchisetagarens efterlevande – ska beräknas.
          </p>
          <p xml:id="i-2QZrDFtQdsiFyT6aYh8WwM">
            Skiljeklausul är obligatorisk i ett franchiseavtal. En franchisetagare
            kan då inte gå till allmän domstol för att få en tvist med franchisegivaren
            avgjord. Skiljedom är en dyr process, något som slår hårt mot
            en småföretagare. Det förstärker ojämlikheten i ett franchiseförhållande
            där franchisetagaren redan intar en underlägsen ställning. Vid
            skiljeförfarande löper nämligen franchisetagaren risken att få
            betala hela kostnaden för skiljedomen (arvode till skiljemännen
            samt sina egna och motpartens advokatkostnader) som i normalfallet
            uppgår till 1–2 Mkr eller mer. Detta innebär att det inte är värt
            att processa om fordran understiger 1 Mkr. I allmän domstol får
            en näringsidkare ersättning för sina kostnader om han tecknat
            en rättsskyddsförsäkring. En sådan försäkring gäller oftast inte
            i skiljeförfarande. I praktiken innebär detta att en franchisetagare
            inte har råd att driva en tvist utan är i det närmaste rättslös.
            Kostnadsproblematiken innebär att den normalt ekonomiskt underlägsne
            franchisetagaren i nio fall av tio avstår från att göra aldrig
            så välgrundade rättsliga anspråk gällande. Med rättegångskostnadshotet
            hängande över sig råder för franchisetagarens del i praktiken
            inte någon likhet inför lagen. Det är statens roll att tillse
            att det finns fungerande spelregler på marknaden för att inte
            svagare parter i affärsrelationer ska utnyttjas. Problemet med
            skiljeklausuler i franchiseavtal och det faktum att domstolarna
            efter en dom i Högsta domstolen (NJA 1992 s. 290) inte jämkar
            franchiseavtal med skiljeklausul visar att spelreglerna mellan
            franchisegivare och franchisetagare inte fungerar. Skiljeklausul
            är ett oskäligt villkor i franchiseförhållanden. Regler i lag
            om att franchisegivaren i de fall där han kräver skiljeklausul
            ska betala hela eller större delen av skiljekostnaderna skulle
            kunna vara en lösning på detta problem.
          </p>
          <head xml:id="i-B4pYsaJ9pGHWiGTXMSsDuj" type="h1">
            De viktigaste reformkraven kan sammanfattas i fyra punkter.
          </head>
          <head xml:id="i-6BG6Q3uHUUSQPGrbaVsFkX" type="h1">
            1. Förhandlingsrätt för franchisetagare och organisation av franchisetagare.
          </head>
          <head xml:id="i-3ccWiSS3h2HXgSNHo29961" type="h1">
            2. Översyn av reglerna om skiljeklausuler.
          </head>
          <p xml:id="i-7KBDaWqztKXzDWK6D8T4wV">
            3. Regler för uppsägning av franchiseavtal och ekonomisk kompensation
            för franchisetagare vid uppsägning av avtalet.
          </p>
          <head xml:id="i-7oQXxCDDLn5rd4TLSejqZa" type="h1">
            4. Oskäliga villkor i franchiseavtal.
          </head>
          <p xml:id="i-311JuQj1ueA54LXuvYzXXH">
            Ett franchiseavtal ska vara ett samarbetsavtal till gagn för
            båda parter – alltför ofta är det istället ett ensidigt utnyttjande
            av den svagare parten, franchisetagaren, som behöver ett skydd
            i lag. En översyn av franchiselagstiftningen är en viktig fråga
            – inte bara för franchisebranschen utan för svenskt näringsliv
            som helhet.
          </p>
        </div>
        <div type="motSignatures">
          <list>
            <item xml:id="i-PKpzmhTeE2jWA5K3UX3GL1" who="i-MVzhVeKwRGmjHjHoSrReg9">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
