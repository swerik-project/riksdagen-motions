<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-01696">
  <teiHeader>
    <fileDesc>
      <titleStmt>
        <title>Dubbel straffbarhet för sexköp vid utlandsvistelse</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1696 av Désirée Pethrus (KD)</title>
          <idno type="rdwebb">H2021696</idno>
          <rs type="number">1696</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2021696/text</ref>
          <ref type="dokument_url_html">http://data.riksdagen.se/dokument/H2021696</ref>
          <ref type="dokumentstatus_url_xml">http://data.riksdagen.se/dokumentstatus/H2021696</ref>
          <ref type="docx">http://data.riksdagen.se/fil/1CC9C3A7-5552-4788-8576-05803B354B47</ref>
          <ref type="pdf">http://data.riksdagen.se/fil/0A910DE7-FAE5-4950-BEDA-B6C0775A93EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QomonMeDiEkv15trVvdZGz" type="signed"/>
        <correspContext corresp="i-QomonMeDiEkv15trVvdZGz">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-L6YcQKEQ7GukzwSLKEUjPw">
          <date when="2014-11-07"/>
          <time when="16:29:19"/>
        </correspAction>
        <correspAction type="reviewed" xml:id="i-Rv4nfrxKYgAb9fafSDJsGg">
          <date when="2014-11-07"/>
          <time when="18:23:51"/>
        </correspAction>
        <correspAction type="referred" xml:id="i-ViDPP4KEV6J5hCdTzZa5Cx">
          <date when="2014-11-12"/>
        </correspAction>
        <correspAction type="assigned" xml:id="i-FKBNEhKf8amKRwbYoPap8L">
          <date when="2016-10-02"/>
          <time when="22:54:37"/>
        </correspAction>
        <correspContext corresp="i-FKBNEhKf8amKRwbYoPap8L">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-4fshzN1RCdzCjYmujcgP8K"/>
        <correspContext corresp="i-4fshzN1RCdzCjYmujcgP8K">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1696 av Désirée Pethrus (KD) Dubbel straffbarhet för sexköp vid utlandsvistelse</div>
      </div>
      <div type="motBody">
        <div type="motProposal" subtype="förslag">
          <head xml:id="i-86U4uFbDy8PncuxT4X3iuC">
            Förslag till riksdagsbeslut
          </head>
          <list style="ol">
            <item xml:id="i-CS2mq2xh5ykZ83LtCe4F1e">
              Riksdagen tillkännager för regeringen som sin mening vad som
              anförs i motionen om att utreda möjligheten att göra ett undantag
              i regeln om dubbel straffbarhet så att köp av sexuella tjänster
              utomlands blir straffbart.
            </item>
          </list>
        </div>
        <div type="motContent">
          <head type="h1" xml:id="i-FgNW2KMUSFmgoYVaeVTMAK">
            Motivering
          </head>
          <p xml:id="i-8xwWY1euq2K1SJhededhwk">
            Den svenska sexköpslagen, som gör det straffbart för en person
            att köpa sexuella tjänster, var länge unik i världen. Syftet med
            lagen har alltid varit att göra en markering om att det inte är
            acceptabelt att köpa en annan människas kropp. Dessutom syftar
            den till att komma åt efterfrågan. Lagen antogs också ha en avskräckande
            effekt på sexköparna, så att antalet sexköp skulle gå ned. Det
            skulle även bidra till att minska antalet personer i gatuprostitution
            och nyrekrytering av desamma. Det framhölls också att en kriminalisering
            kunde bidra till att försvåra för olika grupper eller enskilda
            i utlandet att etablera en mer omfattande organiserad prostitutionsverksamhet
            i Sverige. Motivet till att införa sexköpslagen var att prostitution
            anses medföra allvarliga skador för både individ och samhället.
            En omfattande kriminalitet är vanlig i samband med prostitution,
            som till exempel människohandel för sexuella ändamål, misshandel,
            koppleriverksamhet och narkotikahandel.
          </p>
          <p xml:id="i-PT4ehh8XirwdWe1u965rdk">
            Under 2010 presenterades en utredning med en utvärdering av effekterna
            av sexköpslagens effekter under åren 1999–2008 (SOU 2010:49) Syftet
            var att utvärdera hur förbudet fungerat i praktiken och vilka
            effekter kriminalisering har haft för förekomsten av prostitution
            och människohandel för sexuella ändamål i Sverige. Utvärderingen
            visade på att förbudet haft avsedd effekt och utgör ett viktigt
            instrument för att förebygga och bekämpa prostitution och människohandel
            för sexuella ändamål.
          </p>
          <p xml:id="i-N1hhRKFBSXnbWb4P5z6atg">
            Många av de svenska sexköparna fortsätter dock att köpa sex utomlands.
            Om de köper sexuella tjänster av barn har de, oavsett var de befinner
            sig, gjort sig skyldiga till brott enligt den svenska lagen som
            förbjuder sexuellt utnyttjande av barn. I ett sådant fall gäller
            undantag från regeln om dubbel straffbarhet. Den svenska sexköpslagen
            skulle också kunna ha ett undantag från regeln om dubbel straffbarhet
            och därmed kunna tillämpas vid sexköp utomlands och inte bara
            i Sverige. En sådan lag finns sedan 2009 i Norge.
          </p>
          <p xml:id="i-ARJ5GungPtdXKthoQhuQzK">
            Att bevisa sexköp utomlands kan naturligtvis vara svårare än
            i Sverige men samtidigt är sexköpare utomlands mycket mer öppna
            med sina handlingar än i Sverige. Sexköpslagens normgivande effekt
            skulle även kunna vara verksam utomlands.
          </p>
          <p xml:id="i-15D5gK19sBfsFV65JkGbfM">
            Människovärdet är lika stort i exempelvis Thailand som i Sverige
            och ett övergrepp där är lika allvarligt som här. Att köpa någons
            kropp är ett allvarligt brott och det som betraktas som ett allvarligt
            brott när det begås i Sverige borde vara ett brott även om det
            sker utomlands. Ett undantag från regeln om dubbel straffbarhet
            kan göra att svenskars sexköpande minskar markant även utomlands
            så som det minskat i Sverige efter att sexköpslagen infördes.
          </p>
          <p xml:id="i-EmzfukmspuzqSg2UYgXNZu">
            I regeringens proposition 2010/11:77 Skärpt straff för köp av
            sexuell tjänst, framgår att ett stort antal remissinstanser stödjer
            en lagändring i syfte att göra undantag i regeln om dubbel straffbarhet.
            I remissvar i frågan från Försvarsmakten har man exempelvis anfört
            att alla anställda som representerar Sverige internationellt,
            oavsett vid vilken myndighet personen är anställd, bör kunna straffas
            för sexköp utomlands – även för brott som begås på fritiden. Juridiska
            institutionen vid Umeå universitet har menat att den som köper
            en sexuell tjänst utomlands och där uppfattas som företrädare
            för Sverige i mer officiella sammanhang bör kunna lagföras i Sverige.
            De anser dock att frågan om alla svenskar skulle omfattas av lagen
            behöver utredas ytterligare. Flera kvinnojourer anser att köp
            av sexuella tjänster bör undantas från kravet på dubbel straffbarhet.
          </p>
          <p xml:id="i-Cn23ZTdCaQR1fMgNnvh8XT">
            2010 ändrades lagen så att människohandel och barnpornografibrott
            undantas från kravet på dubbel straffbarhet. Dessa brott kan alltså
            bestraffas i Sverige även om de skulle vara straffria i det land
            där de begicks. I de argument som tidigare anförts gällande att
            inte undanta köp av sexuella tjänster har anförts att det inte
            råder internationell samsyn om det svenska förbudet mot sexuella
            tjänster. Detta bör inte vara ett hinder för att följa lagen för
            svenska medborgare utomlands. Det är nu dags att gå vidare med
            lagen så att den även omfattar köp av sexuella tjänster.
          </p>
        </div>
        <div type="motSignatures">
          <list>
            <item xml:id="i-FM4KiW2iH3taGr6FpZHH1i" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
