<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-01294">
  <teiHeader>
    <fileDesc>
      <titleStmt>
        <title>Skatten på arbete</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1294 av Finn Bengtsson (M)</title>
          <idno type="rdwebb">H5021294</idno>
          <rs type="number">1294</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5021294/text</ref>
          <ref type="dokument_url_html">http://data.riksdagen.se/dokument/H5021294</ref>
          <ref type="dokumentstatus_url_xml">http://data.riksdagen.se/dokumentstatus/H5021294</ref>
          <ref type="docx">http://data.riksdagen.se/fil/A94B0900-5F49-4CAE-BCDC-435DEB36D72B</ref>
          <ref type="pdf">http://data.riksdagen.se/fil/39E0CE22-4989-4266-9EC3-0A55ED278F02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-86M4y3BULak494vrfgvVJH" type="signed"/>
        <correspContext corresp="i-86M4y3BULak494vrfgvVJH">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-MtY7AePhnJ2UfBJQfRk7ru" type="submitted">
          <date when="2017-10-02"/>
          <time when="16:31:46"/>
        </correspAction>
        <correspAction xml:id="i-L818PckXw4QLgDPZ1xRKTv" type="reviewed">
          <date when="2017-10-02"/>
          <time when="17:10:03"/>
        </correspAction>
        <correspAction xml:id="i-TiWE3oHphUkEQXLzivVxob" type="referred">
          <date when="2017-10-13"/>
        </correspAction>
        <correspAction xml:id="i-6GhrcMd2bBtCHhwVjkBKBw" type="assigned">
          <date when="2018-03-28"/>
          <time when="17:45:47"/>
        </correspAction>
        <correspContext corresp="i-6GhrcMd2bBtCHhwVjkBKBw">
          <ref type="assignedTo">Skatteutskottet</ref>
        </correspContext>
        <correspAction xml:id="i-VBHGbipUKYfY46QY1m8u8p" type="behandlas_i"/>
        <correspContext corresp="i-VBHGbipUKYfY46QY1m8u8p">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1294 av Finn Bengtsson (M) Skatten
          på arbete
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-P4mFw3vRKxFgBaV6ojKkEj">
            Förslag till riksdagsbeslut
          </head>
          <list>
            <item xml:id="i-4MS7jUiNw75PUbFbcQquu4" sortKey="Yrkande 1">
              Riksdagen ställer sig bakom det som anförs i motionen om behovet
              av en fortsatt översyn av skatten på arbete i alla inkomstskikt
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HS8E96sVTQ16d98abvY6Wo" type="h1">
            Motivering
          </head>
          <p xml:id="i-TWQHZDD7ZmV5pCv4KtPHwp">
            I Sverige genomfördes under alliansregeringens korta tid vid
            makten en rad viktiga skattereformer i syfte att stödja arbetslinjen.
            Detta är förträffligt för enskilda lönearbetande. Att få behålla
            mer av sin lön efter skatt ökar individernas självständighet och
            minskar möjligheterna för osund politisk klåfingrighet i syfte
            att tillrättalägga andras liv. Att de olika stegen i de så kallade
            jobbskatteavdragen haft fokus på människor med låga och medelhöga
            inkomster är också förträffligt då detta ger en bra fördelningspolitisk
            profil av skattereformeringen på löneinkomster. Detta skapar rätt
            incitament för att fler ska vilja vara kreativa och bidra till
            samhällsutvecklingen. När fler än i ett tidigare samhälle som
            överbeskattat arbete nu istället vill och kan arbeta får vi samlat
            en större skattebas för bland annat utvecklingen av den gemensamma
            välfärden, samtidigt som enskilda lönearbetare fått sänkt skatt.
          </p>
          <p xml:id="i-SYJEyx23yJ6PT5YLg3iurt">
            Samtidigt har Sverige tillsammans med en hel del andra länder
            ett kvarvarande problem med en kraftig progressivitet i skatteskalorna
            med stigande inkomst. För Sveriges del toppas detta av den så
            kallade värnskatten på inkomster över 51 300 kronor i månaden,
            vilket leder till att Sverige från och med 2010 åter har världens
            högsta marginalskatter på långt över 50 procent av inkomsten.
          </p>
          <p xml:id="i-8vmhTQHrFKmeq5V9N28LRk">
            Orsaken till den höga marginalskattenivån idag kan spåras i att
            flera avsteg kommit att göras av främst tidigare regeringar från
            en bredare parlamentarisk överenskommelse som gjordes på 1990-talet
            för att skapa ett enklare skattesystem. Grundtanken här var överskådlighet,
            enkelhet och rimliga nivåer i skattesystemet, något som skulle
            motverka skattefusk, skatteflykt och även andra allvarliga negativa
            effekter på samhället som ses först på lite längre sikt.
          </p>
          <p xml:id="i-2UpWaqrea8NAAjeRdjj2fU">
            Till de senare hör samhällsnyttiga händelser som inte inträffar,
            exempelvis arbetstillfällen som inte kommer till stånd eller ens
            söks, utbildnings- och forskningsansträngningar som inte påbörjas
            och kreativa idéer som inte förs vidare till praktiskt genomförande.
          </p>
          <p xml:id="i-UCgjsuofu9xBDt47aqHrKB">
            Med höga marginalskatter i relativt vanliga inkomstskikt minskar
            motiven för förkovran genom studielån, då detta helt enkelt inte
            lönar sig om resultatet visserligen blir en högre bruttolön men
            på grund av skattesystemets konstruktion upplevs ge en för låg
            nettoinkomst. Det kanske sämsta med höga marginalskatter är att
            dessa sannolikt flyttar önskvärda, viktiga och samhällsproduktiva
            ansträngningar av enskilda utomlands, utan att vi ens märker av
            det här på hemmaplan annat än att vi halkar efter i den internationella
            konkurrensen i forsknings- och utvecklingssammanhang.
          </p>
          <p xml:id="i-Yxhsdt2B91ncrwReWbyAv">
            Flera EU-länder har under senare år försökt minska marginalskatten
            med insikten om en hög marginalskatts skadliga effekter på samhällsekonomin.
            Vissa EU-länder har till och med avskaffat progressiviteten i
            skattesystemet helt och hållet genom att införa så kallad platt
            skatt på lönearbete.
          </p>
          <p xml:id="i-NYbBzLogiTxrmeoaDsN9wm">
            Denna ordning kan vara rimlig i länder där flertalet löntagare
            startar från samma inkomstnivå, vilket dock inte gäller rikare
            länder som till exempel Sverige. Vi får därför räkna med att viss
            progressivitet i skattesystemet kommer att bibehållas här med
            motivet att detta skapar en inkomstomfördelning som upplevs som
            rättvis av majoriteten av skattebetalarna.
          </p>
          <p xml:id="i-ACG3x95zkzXnBq3EzjT82f">
            Men det är viktigt att progressiviteten inte är så kraftig och
            brytpunkten för marginalskatter så låg att detta hämmar lusten
            och motiven för många att avstå från att göra de extra insatser,
            det merarbete och de risktaganden som utbildning, arbete på obekväma
            tider och orken att föra idéer till praktisk nytta innebär. Många
            löntagare drabbas därför ännu idag av en orimligt kraftig progressivitet
            av sin beskattning vid även måttliga löneökningar. När detta paras
            med en för låg brytpunkt för marginalskatter, så upplevs det samlade
            skattetrycket inte som rimligt av denna grupp. De viktiga och
            naturliga drivkrafter som normalt leder till en löneökning måste
            verka stimulerande och inte bestraffande genom att nettoökningen
            av inkomsten kanske upplevs som alltför marginell.
          </p>
          <p xml:id="i-NobPJB1WJCnwwkhRKj5MCH">
            Mot bakgrund av det ovanstående har jag under tidigare år föreslagit
            att en översyn av skatten på arbetsinkomster med detta perspektiv
            därför är motiverad att genomföra. Men utskottet avslog motionen
            med motivet att utskottet alltjämt står bakom den inriktning av
            skattepolitiken som regeringen föreslagit och inte är berett att
            tillstyrka motionsförslagen om olika former av lättnader i beskattningen
            för höga inkomster. Inkomstbeskattningen bör också i fortsättningen
            bidra till en rättvis fördelning av de gemensamma utgifterna.
            Likaså valde utskottet även att avslå en likalydande motion under
            förra riksmötet 2016/17.
          </p>
          <p xml:id="i-5VRW1AjUuxa8EvkLYUh8vA">
            Jag vidhåller att en översyn av skatten på arbetsinkomster med
            detta perspektiv är motiverad att genomföra, med sikte på att
            försöka fastställa när vi som befolkning blir vinnare på en lämpligt
            utformad skatteskala.
          </p>
          <p xml:id="i-8Le3mApc3k9AAQxtywohh9">
            Fakta från Statistiska centralbyrån visar nämligen på att alliansregeringens
            politik sänkt skatterna med 136 miljarder kronor men att skatteintäkterna
            samtidigt ökat med 27 procent i löpande priser sedan 2006–2014.
          </p>
          <p xml:id="i-ZBHJAuR7K4uTpHv4WQNus">
            Dessa skattesänkningar för såväl löntagare som företag var med
            andra ord en lönsam affär för alla medborgare. Men sänkningen
            av jobbskatteavdraget är ett exempel på en trolig olönsam affär
            för staten. Just detta har bland annat nationalekonomen Lennart
            Flood visat på i tidskriften Ekonomisk Debatt (nr 5, 2015) vad
            gäller skattehöjningen som en effekt av minskat jobbskatteavdrag.
          </p>
          <p xml:id="i-FAK5prWAn7GwcP8t1c2HS4">
            Rakt av förutses ett försämrat jobbskatteavdrag ge staten runt
            2 miljarder kronor i inkomster. Men Flood beräknar att skatteintäkten
            helt uteblir enbart på grund av de beteendeeffekter som ett minskat
            arbetsutbud medför (dessutom då oaktat de än mer negativa effekter
            som lönehöjningar medför).
          </p>
          <p xml:id="i-3jXAwetbEYSiDbP9uzGUNL">
            När regeringen på detta sätt höjde marginalskatten från 57 till
            60 %, och detta oaktat höjningen av arbetsgivaravgifterna, kommer
            allt färre människor av helt rimliga prioriteringar inte att vilja
            arbeta övertid eller arbeta extra på annat sätt. Jag vill därför
            att en översyn görs av skatten på arbete i alla inkomstskikt i
            syfte att försöka säkerställa på vilka nivåer som skatteuttaget
            verkligen kan garantera att det blir en vinstaffär för oss alla,
            då jag menar att för staten ofinansierade skattehöjningar inte
            är vare sig ekonomiskt eller moraliskt försvarbara. Jag vill att
            riksdagen med bifall av denna motion ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-EKfjNFeQLJoEwHP1nv54E">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
