<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-00480">
  <teiHeader>
    <fileDesc>
      <titleStmt>
        <title>En hållbar sjukförsäkring</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:480 av Wiwi-Anne Johansson m.fl. (V)</title>
          <idno type="rdwebb">H402480</idno>
          <rs type="number">480</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H402480/text</ref>
          <ref type="dokument_url_html">http://data.riksdagen.se/dokument/H402480</ref>
          <ref type="dokumentstatus_url_xml">http://data.riksdagen.se/dokumentstatus/H402480</ref>
          <ref type="docx">http://data.riksdagen.se/fil/BA989606-5DEB-44FD-88FC-ED4954C30654</ref>
          <ref type="pdf">http://data.riksdagen.se/fil/15BBD519-91C3-4AF2-818E-E1487954CDDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7m5KHkdFh4yA2bCsm3hmg1" type="signed"/>
        <correspContext corresp="i-7m5KHkdFh4yA2bCsm3hmg1">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-42rnx4WWYhnvavufcyq385" type="submitted">
          <date when="2016-09-30"/>
          <time when="13:38:34"/>
        </correspAction>
        <correspAction xml:id="i-KnGamQFPYEQYYa19JxgqQb" type="reviewed">
          <date when="2016-09-30"/>
          <time when="20:21:37"/>
        </correspAction>
        <correspAction xml:id="i-PPYPSfoVEsyvqiSvkoq7F" type="referred">
          <date when="2016-10-14"/>
        </correspAction>
        <correspAction xml:id="i-Xe3NEu6pPDjY58AHnjWpq3" type="assigned">
          <date when="2017-08-07"/>
          <time when="10:36:14"/>
        </correspAction>
        <correspContext corresp="i-Xe3NEu6pPDjY58AHnjWpq3">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Xs8Xgyzi4qzpfwCB2fY4eR" type="behandlas_i"/>
        <correspContext corresp="i-Xs8Xgyzi4qzpfwCB2fY4eR">
          <ref type="uppgift">2016/17:SfU1</ref>
          <ref type="ref_dok_id">H401SfU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CgJKeU8bSCvncEMKbRxQjs" type="motHeader">
        <div xml:id="i-4iGbwBt5GfxCZp7KKWHyq6" type="motTitle">
          Motion till riksdagen 2016/17:480 av Wiwi-Anne Johansson m.fl.
          (V) En hållbar sjukförsäkring
        </div>
      </div>
      <div xml:id="i-MJd1DaZ6e48GzaCjrYdyEW" type="motBody">
        <div xml:id="i-N1t1Dnpefak3rhFhST4GRC" type="TOC">
          <head xml:id="i-BMZAZpiednoQMRYHADEbYM">
            1 Innehåll
          </head>
          <list xml:id="i-RR1HxYmNhXAQa8F927J56G">
            <item xml:id="i-2CDJ8rKTNF8vM6RBFGK2ve" style="indent-level: 1">
              1Innehåll
            </item>
            <item xml:id="i-UreApwEDYkdBskdHhigqST" style="indent-level: 1">
              2Förslag till riksdagsbeslut
            </item>
            <item xml:id="i-6PZSUe5X7gXPUfUQuHo5cw" style="indent-level: 1">
              3Starka trygghetssystem måste vara generella
            </item>
            <item xml:id="i-FvWbRcm4gDpAvo2pBU1kFR" style="indent-level: 1">
              4Översyn av sjukförsäkringen
            </item>
            <item xml:id="i-4mtnEB4FLg13A6U38AnrsD" style="indent-level: 2">
              4.1Många har drabbats av den försämrade sjukförsäkringen
            </item>
            <item xml:id="i-JPzn8Vp3dsQQtVQNZhqb5X" style="indent-level: 2">
              4.2En trygg och individanpassad sjukförsäkring
            </item>
            <item xml:id="i-XiC7H8MK65jSi5Qpc2RbV4" style="indent-level: 2">
              4.3Kvantitativa mål för sjukfrånvaron
            </item>
            <item xml:id="i-6mggdwC87Ha7uKs7A3CPd7" style="indent-level: 2">
              4.4Studenters möjlighet till deltidssjukskrivning
            </item>
            <item xml:id="i-6AR9qUb7JqgvT6KJCLDUjd" style="indent-level: 2">
              4.5Rätten till ideellt engagemang
            </item>
            <item xml:id="i-9xd4inDAsbXw6SgXGRz7LG" style="indent-level: 1">
              5Rehabilitering och anpassning av arbetsplatser
            </item>
            <item xml:id="i-JpQksDEK41PegqM9EWvPPb" style="indent-level: 2">
              5.1Behovet av en fungerande företagshälsovård
            </item>
            <item xml:id="i-Td65g3a9JZZYWovA1dJrEp" style="indent-level: 2">
              5.2Inför en rehabiliteringsombudsman
            </item>
            <item xml:id="i-PdwvECNWwrw7GsEDsrS4Ux" style="indent-level: 1">
              6Villkoren för sjuk- och aktivitetsersättning
            </item>
            <item xml:id="i-MQsySmnaaJEiBpvpoCDkAX" style="indent-level: 2">
              6.1Nuvarande regelverk är OECD:s hårdaste
            </item>
            <item xml:id="i-KVo78SbFJoDjP4ezNAfSAK" style="indent-level: 2">
              6.2Förbättrade ekonomiska villkor
            </item>
            <item xml:id="i-QyBD2qoZLebUq4rF8pBAPD" style="indent-level: 2">
              6.3Regelverket försämrar möjligheten till en god pension
            </item>
          </list>
        </div>
        <div xml:id="i-Cfaz9LK9zJJvJGukjmGwNZ" type="motProposal" subtype="förslag">
          <head xml:id="i-VNGgd7kL29VxxKLppekUNY">
            2 Förslag till riksdagsbeslut
          </head>
          <list xml:id="i-K2viJLZa8eDUuxnjoBChWA" style="ol">
            <item xml:id="i-8xwQKzN9AiUHvzrHC9N3xw">
              Riksdagen ställer sig bakom det som anförs i motionen om att
              regeringen bör tillsätta en utredning av ett nytt regelverk för
              sjukpenning och tillkännager detta för regeringen.
            </item>
            <item xml:id="i-4jPBK6rLe7uKKJ1wrPtrr5">
              Riksdagen ställer sig bakom det som anförs i motionen om att
              regeringen skyndsamt bör lägga fram ett förslag om studenters
              möjlighet till deltidssjukskrivning och tillkännager detta för
              regeringen.
            </item>
            <item xml:id="i-MViQZwUzmEw3yaFQz21A3x">
              Riksdagen ställer sig bakom det som anförs i motionen om att
              det bör göras en översyn med syfte att i lag säkra rätten för
              personer med sjukpenning samt sjuk- och aktivitetsersättning att
              engagera sig ideellt utan att det inkräktar på rätten till ersättning
              från sjukförsäkringen och tillkännager detta för regeringen.
            </item>
            <item xml:id="i-LisdrS3gmdtmhGQD58jJuC">
              Riksdagen ställer sig bakom det som anförs i motionen om att
              regeringen bör tillsätta en utredning om att ta ut sanktionsavgift
              för de arbetsgivare som inte fullgör sina skyldigheter att underlätta
              för en anställd att återgå till arbetet, och detta tillkännager
              riksdagen för regeringen.
            </item>
            <item xml:id="i-KPEKtzFXraoRUwik1KtE7W">
              Riksdagen ställer sig bakom det som anförs i motionen om att
              utreda införandet av en rehabiliteringsombudsman och tillkännager
              detta för regeringen.
            </item>
            <item xml:id="i-Q5TTKfmuKCoweJR7qzpyD4">
              Riksdagen ställer sig bakom det som anförs i motionen om att
              regeringen bör tillsätta en utredning av ett nytt regelverk för
              sjukersättningen där villkor och nivåer för ersättningen ses över,
              och detta tillkännager riksdagen för regeringen.
            </item>
          </list>
        </div>
        <div xml:id="i-JpmcKdWFETAKmEYc88wHLK" type="motContent">
          <head xml:id="i-6RmLgcLcfYeevABKTCNh1E" type="h1">
            3 Starka trygghetssystem måste vara generella
          </head>
          <p xml:id="i-7E6x6sDj1bm2RDq2EE82gg">
            Alla kan bli sjuka och alla har därför intresse av en bra sjukförsäkring.
            Även den som aldrig själv blir långvarigt sjuk tjänar på att de
            som har oturen att drabbas har en rimlig ekonomisk situation och
            när det är möjligt får bra stöd att komma tillbaka till arbete.
            Att tvinga ut sjuka i fattigdom sliter isär samhället och är ett
            ovärdigt sätt att hantera människor.
          </p>
          <p xml:id="i-37rUV1yVCHY38C3bQVFFoc">
            Vänsterpartiet vill att sjukförsäkringen ska ge bra ersättning
            för förlorad arbetsinkomst och därmed skapa en trygghet i att
            vi klarar oss ekonomiskt om vi blir sjuka. En sådan trygghet för
            alla skapar vi genom den generella välfärden. Det ger en solidarisk
            omfördelning av resurser mellan kvinnor och män, mellan lågavlönade
            och högavlönade och mellan olika perioder i våra liv.
          </p>
          <p xml:id="i-RRNwuwSVnEiapSb7bfpueQ">
            Den generella välfärden hotas emellertid om misstron mot människors
            vilja att arbeta genomsyrar varje nytt förslag. Den förra regeringens
            attacker mot sjukförsäkringen har bl.a. lett till sänkta ersättningsnivåer
            och att sjuka har utförsäkrats. Samma regering införde också regler
            som gör det orimligt svårt att få sjukersättning. Solidariska
            trygghetssystem har ett starkt stöd i vårt land men när människor
            märker att de inte längre kan lita på systemet skaffar de som
            har råd i stället privata försäkringar. Dessa grupper förlorar
            då också intresset för att upprätthålla nivån på de offentliga
            trygghetssystem som alla andra är beroende av. Det leder till
            sämre kvalitet och sänkta lägstanivåer. Grundtrygghetssystem som
            enbart riktar sig till dem med allra störst behov kan därför aldrig
            hålla samma höga nivå som generell välfärd riktad till alla kan
            göra.
          </p>
          <p xml:id="i-LYSpgeveh36dQtQvudcJLY">
            Regeringen och Vänsterpartiet har tillsammans sett till att den
            bortre tidsgränsen i sjukförsäkringen, den s.k. stupstocken, äntligen
            avskaffades i december 2015. Detta är en viktig del i att återupprätta
            en anständig sjukförsäkring. Mycket återstår dock att göra innan
            vi har en trygg försäkring som garanterar att sjukdom inte också
            betyder fattigdom.
          </p>
          <head xml:id="i-DwPAW2otnqu8DqNgZ9SfWF" type="h1">
            4 Översyn av sjukförsäkringen
          </head>
          <p xml:id="i-kT8tiUiP4rTc95UhHoaYn">
            Sjukförsäkringen och dess villkor ska stimulera aktiviteter för
            att ge sjukskrivna förbättrad hälsa och arbetsförmåga. Även när
            vägen tillbaka till arbete inte är helt rak ska man kunna känna
            en ekonomisk trygghet. Sjukförsäkringen bör därför vara rymlig
            så att medicinska insatser, rehabilitering och arbetsprövning
            kan pågå på ett individuellt anpassat sätt utan att ersättningen
            påverkas. I stället för dagens fasta tidsgränser, till men för
            den som är långvarigt sjuk, vill vi införa rättigheter för den
            sjuke att få stöd tillbaka till arbete.
          </p>
          <head xml:id="i-QcoSybZcJX6s7y3BYiPEWy" type="h2">
            4.1 Många har drabbats av den försämrade sjukförsäkringen
          </head>
          <p xml:id="i-S7qDkqBEvUGg3b7FxZzMRD">
            Den moderatledda regeringen försämrade sjukförsäkringen på ett
            drastiskt sätt. Systemet med den s.k. rehabiliteringskedjan innebar
            fasta tidsgränser i sjukförsäkringen för när den som är sjuk tvingas
            lämna sin anställning och söka ett nytt jobb, för när sjukpenningen
            sänks och för när en till slut inte fick någon sjukpenning alls.
            I detta system tvingades regeringen sedan lappa och laga för att
            möta den omfattande kritiken. Det stod dock väldigt snabbt klart
            att dessa mindre justeringar inte i stort förändrade systemet.
            Vi har alltså fortfarande ett system som innebär att sjukdom för
            många har kommit att innebära fattigdom och där kvinnor och arbetarklass
            drabbas särskilt hårt.
          </p>
          <p xml:id="i-TTkUiwXNHTkhF7NNq8bcux">
            Försämringarna av sjukförsäkringen har haft allvarliga effekter
            både för samhället i stort och genom att de har resulterat i en
            mängd personliga tragedier som dessvärre inte går att göra ogjorda.
            Den sönderslagna sjukförsäkringen visade sig inte heller motverka
            det ”utanförskap” som den borgerliga regeringen sade sig vilja
            komma till rätta med. Snarare tvärtom – 77 000 personer utförsäkrades
            och 70 procent av dem var kvinnor.
          </p>
          <head xml:id="i-5W2Jpv6WQymiNgzazY7TSL" type="h2">
            4.2 En trygg och individanpassad sjukförsäkring
          </head>
          <p xml:id="i-4Z239ZXWyHxo6CYfSwmFnL">
            Vänsterpartiet vill individanpassa sjukförsäkringen så att ersättning
            kan ges i fler steg än dagens fyra. I dag kan ersättning ges för
            en nedsättning av arbetsförmåga på fyra nivåer: 25, 50, 75 eller
            100 procent. Det är ett stelbent system som inte tar hänsyn till
            den komplexa verkligheten. Till exempel innebär det att den som
            arbetar 25 procent och känner att hen vill pröva att arbeta mer
            måste gå upp till minst 50 procent. Det kan vara ett för stort
            steg att klara utan att hälsan försämras – eller för stort för
            att ens våga försöka ta. Genom fler nivåer med mindre avstånd
            individanpassas sjukförsäkringen och det blir lättare och mindre
            riskabelt att pröva att börja arbeta igen.
          </p>
          <p xml:id="i-ScNuDtxxgcqQa66y6UxufK">
            Försäkringskassan måste i sina bedömningar ha möjlighet att se
            hela människan. I dag får den inte längre ta individuell hänsyn
            till faktorer såsom ålder, kön och tidigare arbetslivserfarenhet
            vid bedömning av arbetsförmågan. Detta trots att sådana faktorer
            kan göra att samma sjukdom kan få helt olika konsekvenser för
            olika människors möjligheter att kunna försörja sig genom arbete.
          </p>
          <p xml:id="i-LmbsEnZzyv7P135gpPUVfe">
            Att utsättas för återkommande prövningar av arbetsförmågan kan
            påverka hälsan och tillfrisknandet negativt för personer med vissa
            sjukdomstillstånd. För dem vore det värdefullt med en möjlighet
            att beviljas sjukpenning för längre perioder utan återkommande
            prövning av arbetsförmåga. Detta skulle innebära att den sjuke
            får tid att fokusera på att bli frisk och rehabilitera sig. Vården
            ska naturligtvis hålla fortsatt kontakt med den sjuke. Mot bakgrund
            av vad som anförts ovan bör regeringen utreda ett nytt regelverk
            för sjukpenning. Detta bör riksdagen ställa sig bakom och ge regeringen
            till känna.
          </p>
          <head xml:id="i-KCmfrkPjCF4ABMdchw4x7t" type="h2">
            4.3 Kvantitativa mål för sjukfrånvaron
          </head>
          <p xml:id="i-AfrJwpHEVK2KvXExRUWDSg">
            Regeringen har satt upp ett mål för sjukfrånvaron som innebär
            att frånvaro från arbete p.g.a. sjukdom bör ligga på en långsiktigt
            stabil och låg nivå, och i linje med motsvarande system inom EU
            och OECD.
          </p>
          <p xml:id="i-V7AbwoTRQpfJG6t3nmMGYp">
            Vänsterpartiet anser det problematiskt med ett kvantitativt mål
            för sjukfrånvaron. Vi har sett att ökande sjuktal gärna möts mekaniskt
            med ett restriktivare regelverk. Det kan visst vara ett effektivt
            verktyg att förmå färre att sjukskriva sig men det är inte självklart
            det bästa sättet att få så många som möjligt att vara friska och
            jobba över en längre tid. Särskilt inte som variationer i det
            s.k. sjuktalet kan ha många olika orsaker, som inte hänger samman
            med regelverket och som dessutom samvarierar. Detta framgår också
            med all önskvärd tydlighet i Försäkringskassans rapport Analys
            av sjukfrånvarons variation (Socialförsäkringsrapport 2014:17).
          </p>
          <p xml:id="i-F245nQ4wVbkHac1LNWVhMt">
            Färsk statistik från Försäkringskassan visar att allt fler nu
            får avslag på sin begäran om sjukpenning och sjukersättning trots
            att inga regler ändrats. Det är oroande att variationerna i hur
            sjuka får sina ärenden bedömda blir så olika från tid till annan.
            Det finns skäl att misstänka att regeringens mål spelar in i Försäkringskassans
            bedömningar. Detta är oroande och inte rättssäkert.
          </p>
          <head xml:id="i-KNk1rfgd2bpVU1uMJVTdgM" type="h2">
            4.4 Studenters möjlighet till deltidssjukskrivning
          </head>
          <p xml:id="i-3Q4wEbcBTJuSvbmjqxgiyR">
            Det finns flera problem när det gäller studenters tillgång till
            sjukförsäkringen. Ett problem som uppmärksammats särskilt är svårigheten
            för studenter att vara deltidssjukskrivna. Även om det i teorin
            är möjligt att vara deltidssjukskriven, så innebär det en ekonomiskt
            svår situation då studiemedlet minskas samtidigt som det inte
            finns någon möjlighet till ersättning från sjukförsäkringen. Sjukpenning
            betalas endast ut till studenter som är heltidssjukskrivna. Följden
            blir att studenter har att välja på att antingen fortsätta studera
            på heltid trots behov av deltidssjukskrivning eller att tvingas
            avsluta studierna. Detta kan vålla stora problem för personer
            med långvariga eller kroniska sjukdomar eller funktionsnedsättningar
            att fullfölja sina studier.
          </p>
          <p xml:id="i-UTxUcSJySUEm7AYzT1jE8y">
            Denna fråga har utretts ett antal gånger utan att den har fått
            en lösning. Den s.k. parlamentariska socialförsäkringsutredningen
            (PSFU, SOU 2015:21) har sett över frågan och funnit att det är
            angeläget att det ges en möjlighet till deltidssjukskrivning av
            studerande. Den föreslog bl.a. att det vid särskilda skäl skulle
            vara möjligt att vara deltidssjukskriven med en sammanlagd heltidsersättning
            inom studiemedelssystemet. PSFU hade dock inget färdigt förslag
            i frågan utan den kräver vidare beredning. Regeringen bör skyndsamt
            lägga fram ett förslag om studenters möjlighet till deltidssjukskrivning.
            Detta bör riksdagen ställa sig bakom och ge regeringen till känna.
          </p>
          <head xml:id="i-D3xrQStWnyBv4NyMz5JxHE" type="h2">
            4.5 Rätten till ideellt engagemang
          </head>
          <p xml:id="i-MZ1BwkJfm7sVjyvDo4MeFB">
            Ett problem för personer med sjukpenning och sjuk- och aktivitetsersättning
            är möjligheterna till ideellt engagemang. Rätten att engagera
            sig ideellt utan att förlora sin ersättning är inte reglerad i
            lag och det har förekommit att personer med sjukersättning avråds
            av Försäkringskassan att engagera sig ideellt eftersom det riskerar
            att inkräkta på deras rätt till ersättning. Många vågar därför
            inte engagera sig i t.ex. en ideell förening eller ett politiskt
            parti. Det måste betraktas som en allvarlig inskränkning av demokratin.
            Situationen blir helt orimlig när personer som har drabbats av
            den förda sjukförsäkringspolitiken drar sig för att protestera
            mot densamma eftersom de är rädda att försvåra sina möjligheter
            till framtida försörjning.
          </p>
          <p xml:id="i-GLWGoxk5Vs9a1MFvFMLMwj">
            Det bör göras en översyn med syfte att i lag säkra rätten för
            personer med sjukpenning samt sjuk- och aktivitetsersättning att
            engagera sig ideellt utan att det inkräktar på rätten till ersättning
            från sjukförsäkringen. Detta bör riksdagen ställa sig bakom och
            ge regeringen till känna.
          </p>
          <head xml:id="i-ALAfkSLbKcEdQyxkc8Dg9B" type="h1">
            5 Rehabilitering och anpassning av arbetsplatser
          </head>
          <p xml:id="i-JtkpNEfjVf9u1D7NrYH2si">
            En viktig aspekt av sjukskrivningarna är möjligheten till adekvat
            rehabilitering och anpassning av arbetsplatserna. Under 90-talskrisens
            nedskärningar ökade pressen i arbetslivet samtidigt som företagshälsovård
            och rehabilitering försvagades kraftigt. Bland annat avskaffades
            statsbidraget till företagshälsovården vilket innebar att resurserna
            räknat per anställd halverades och företagshälsovården urholkades
            därmed. Arbetsgivarna, både privata och offentliga, tog inte heller
            sitt ansvar för rehabilitering, anpassning och omplacering. Att
            det var arbetsgivarna som hade ansvaret innebar att de sjuka som
            inte hade någon arbetsgivare fick sämre tillgång till rehabilitering.
            När rehabiliteringsinsatserna försvagades och stödet för att återgå
            i arbete försämrades blev sjukskrivningarna längre med höga sjuktal
            som följd.
          </p>
          <p xml:id="i-7hqiznVubWm2g5MoR1fpbH">
            Ansvaret i sjukförsäkringen måste fördelas såväl på samhälle
            och arbetsgivare som på den enskilde. Därför är det glädjande
            att arbetsmarknadens parter har tagit initiativ till partsgemensamma
            lösningar för friskare arbetsplatser. I dag ligger kraven nästan
            uteslutande på den sjuka personen själv, medan arbetsgivare kan
            vänta ut de olika tidsgränserna för att på så sätt sortera ut
            de anställda som inte kan arbeta i maximalt tempo hela tiden eller
            av andra skäl är mindre önskvärda. Trots att arbetsgivare redan
            i dag är skyldiga att delta i rehabilitering av en arbetstagare
            sker detta alltför sällan och därför bör det vara möjligt att
            ta ut sanktionsavgifter för de arbetsgivare som inte följer reglerna.
            Mot bakgrund av vad som anförts ovan bör regeringen utreda möjligheten
            att ta ut sanktionsavgift för de arbetsgivare som inte fullgör
            sina skyldigheter att underlätta för en anställd att återgå till
            arbetet. Detta bör riksdagen ställa sig bakom och ge regeringen
            till känna.
          </p>
          <head xml:id="i-NMvcPzBQGPMJ3m8kT4vszG" type="h2">
            5.1 Behovet av en fungerande företagshälsovård
          </head>
          <p xml:id="i-Y9kRt68MuuyD5tHQ6C6rG8">
            Behovet av en balans i ansvarsfördelningen är uppenbart och behovet
            av en väl fungerande företagshälsovård är av central betydelse.
            Enligt 12 § Arbetsmiljöverkets föreskrift om systematiskt arbetsmiljöarbete
            (AFS 2001:1) ska arbetsgivaren anlita företagshälsovård eller
            motsvarande sakkunnig hjälp utifrån när kompetensen inom den egna
            verksamheten inte räcker för det systematiska arbetsmiljöarbetet
            eller för arbetet med arbetsanpassning och rehabilitering. När
            företagshälsovård eller motsvarande sakkunnig hjälp anlitas ska
            den vara av tillräcklig omfattning och ha tillräcklig kompetens
            och tillräckliga resurser för detta arbete.
          </p>
          <p xml:id="i-Br89xAgJsbhrMpc4DjedRs">
            Trots en relativt tydlig lagstiftning har i dag allt färre arbetstagare
            tillgång till företagshälsovård. Av dem som har tillgång till
            företagshälsovård är det bara en tredjedel som uppfattar att företagshälsovården
            spelar en roll i arbetet med att förbättra arbetsmiljön på arbetsplatsen
            (Arbetsmiljöverket: Arbetsmiljön 2015, rapport 2016:2).
          </p>
          <p xml:id="i-2bbsozz6ekaZ44mUmy6bAe">
            Tillgången till företagshälsovård följer de vanliga klass- och
            könsgränserna. LO-förbundens medlemmar, särskilt kvinnor på mindre
            arbetsplatser och i branscher med många deltider, tidsbegränsade
            anställningar, inhyrningar och arbete på obekväm arbetstid, är
            de som har sämst tillgång till företagshälsovård. Den lägsta tillgången
            till företagshälsovård finns bland kvinnliga arbetare i den privata
            servicesektorn. Av dessa arbetstagare hade enbart 33 procent tillgång
            till företagshälsovård via sin arbetsplats. (LO: Företagshälsovård
            – en handledning från LO och LO-förbunden, 2013).
          </p>
          <p xml:id="i-K6shdVHoNdm74JsZqJS7QY">
            Ett problem, vid sidan av att många arbetsgivare tenderar att
            bortse från såväl lagstiftning som föreskrifter, är att arbetsgivare
            ofta saknar kunskap om företagshälsovårdens roll i det systematiska
            förebyggande arbetsmiljöarbetet. Alltför många arbetsgivare väljer
            därför det som blir billigast och tecknar s.k. nollavtal med företagshälsovården,
            vilket innebär att arbetsgivaren beställer insatser vid behov.
          </p>
          <p xml:id="i-T4mZpF6SndpjQacpL2uE9t">
            Nollavtalen innebär dels att arbetstagarna i många fall inte
            känner till att de har tillgång till företagshälsovård, dels att
            företagshälsovården inte ges förutsättningar att fungera på ett
            bra sätt. Företagshälsovården lär inte känna arbetsplatsen, kan
            inte förse de lokala parterna med återkoppling, kan inte medverka
            i förändringsarbete och kan inte heller reagera på tidiga signaler
            om arbetsrelaterad ohälsa. Om detta skriver Vänsterpartiet i motionen
            En bättre arbetsmiljö för ett mänskligare arbetsliv (2016/17:V331).
          </p>
          <head xml:id="i-9PeMQgqXRD71ubTqvupSp6" type="h2">
            5.2 Inför en rehabiliteringsombudsman
          </head>
          <p xml:id="i-VnhqPqfCd5hdbh5obV3Yed">
            Psykisk ohälsa är i dag den vanligaste sjukskrivningsorsaken
            hos både män och kvinnor. Vidare finns ett tydligt mönster där
            det i stor utsträckning är arbetstagare inom s.k. kontaktyrken,
            dvs. välfärdsyrken, som löper en ökad risk att sjukskrivas till
            följd av psykisk ohälsa. Vänsterpartiet kommer noga att följa
            de avsiktsförklaringar och preliminära initiativ som näringslivet,
            fackföreningsrörelsen m.fl. tagit mot bakgrund av det förslag
            till s.k. hälsoväxling som regeringen lade fram i våras men sedan
            har dragit tillbaka.
          </p>
          <p xml:id="i-PF2fp6RArNCYUtigH8Fhzb">
            Vi ser däremot ingen anledning för regeringen att avvakta med
            att stärka individens ställning i rehabiliteringsprocessen. En
            möjlighet är att införa en s.k. rehabiliteringsombudsman med uppgift
            att bevaka individens rättigheter och behov. Som komplement till
            möjligheten att överklaga felaktiga beslut till förvaltningsdomstolarna
            kan en sådan ombudsman trycka på myndigheterna när den enskilde
            inte har fått den hjälp och det stöd som behövs. Införandet av
            en rehabiliteringsombudsman bör därför utredas. Detta bör riksdagen
            ställa sig bakom och ge regeringen till känna.
          </p>
          <head xml:id="i-BhtaHxba2GgZDVYSeR6x4u" type="h1">
            6 Villkoren för sjuk- och aktivitetsersättning
          </head>
          <head xml:id="i-UYGXZb451mpagNWYgwFH5B" type="h2">
            6.1 Nuvarande regelverk är OECD:s hårdaste
          </head>
          <p xml:id="i-U9qCAZboWhbDRFGR688uKX">
            Kraven för att få sjukersättning, det som tidigare hette förtidspension,
            är i dag orimligt hårda. Efter de skärpningar som har genomförts
            har Sverige numera de hårdaste kraven av alla OECD-länder för
            att bevilja sjukersättning, enligt Arbetsförmågeutredningens slutbetänkande
            (SOU 2009:89). Den tidsbegränsade sjukersättningen har avskaffats
            och kraven för att beviljas permanent sjukersättning har höjts.
            Nu krävs att arbetsförmågan bedöms vara nedsatt för all överskådlig
            framtid. Den sjuke måste därmed i princip kunna visa att hen aldrig
            någonsin kommer att kunna arbeta igen, något som naturligtvis
            är svårt även för många personer vars framtida möjligheter att
            återgå till arbete är mycket små. De hårda kraven och brist på
            alternativ gör att människor som är för sjuka för att arbeta hänvisas
            till försörjningsstöd eller att leva på sin partner. Det är en
            omänsklig ordning som måste åtgärdas.
          </p>
          <p xml:id="i-SvSGwn5vd4TSet848C8V2n">
            Den möjlighet till längre sjukpenningperioder utan återkommande
            prövning som vi vill låta utreda skulle för många vara ett bättre
            alternativ eftersom man då stannar inom sjukpenningsystemet. Men
            även med den möjligheten kommer vissa att behöva sjukersättningen.
            Det bör införas en möjlighet att ta individuell hänsyn, t.ex.
            utifrån ålder, kön och tidigare arbetslivserfarenhet, vid beslut
            om sjukersättning. Det behövs också en förändring av reglerna
            för hur lång tid framåt arbetsförmågan ska vara nedsatt för att
            sjukersättning ska beviljas.
          </p>
          <head xml:id="i-61qQTQUU3e7qKQTJxH2tZR" type="h2">
            6.2 Förbättrade ekonomiska villkor
          </head>
          <p xml:id="i-icQF1UoUfGFr1YqD2rhsL">
            Den ekonomiska standarden är betydligt lägre för gruppen med
            sjuk- och aktivitetsersättning än för befolkningen i stort. Många
            människor tvingas ut i fattigdom och har svårt att klara sin ekonomi.
          </p>
          <p xml:id="i-MmfYDny6EFMYC6vf287o5k">
            Ett vanligt förekommande mått på ekonomisk utsatthet är låg ekonomisk
            standard – en inkomststandard understigande 60 procent av medianinkomsten
            i samhället. Nära 130 000 av de personer som har sjuk- och aktivitetsersättning
            beräknas ha en så låg ekonomisk standard att de anses vara ekonomiskt
            utsatta. Drygt hälften (52 procent) av alla personer med sjuk-
            och aktivitetsersättning är ensamstående, vilket är en faktor
            som i sig bidrar till att gruppen sammantaget har en svårare ekonomisk
            situation än den övriga befolkningen. När prisbasbeloppet, som
            baseras på konsumentprisindex, för 2016 sänktes jämfört med tidigare
            nivå innebar det att de ersättningar som bestäms av prisbasbeloppet
            sänktes. Detta påverkade garantipensionen som blev något lägre.
          </p>
          <p xml:id="i-YKaTGafXy29htqBBTQLWf8">
            Vänsterpartiet har i budgetsamarbetet med regeringen genomfört
            höjningar av ersättningsnivåerna för de personer som har inkomstrelaterad
            ersättning. Den s.k. antagandeinkomsten höjdes från 64 till 64,7
            procent från oktober 2015. Cirka 58 procent av dem som omfattades
            av höjningen är kvinnor. Reformen ger upp till 200 kr mer i plånboken
            per månad och omfattar cirka 218 000 personer.
          </p>
          <p xml:id="i-T2ZmyePc7QS4BMx1jg7QmW">
            I statsbudgeten för 2017 har Vänsterpartiet drivit igenom några
            ytterligare förbättringar. Garantinivåerna för hel sjukersättning
            och aktivitetsersättning höjs med 0,05 prisbasbelopp, vilket innebär
            187 kr mer per individ och månad före skatt. Förändringen träder
            i kraft 1 juli 2017.
          </p>
          <p xml:id="i-GC6aB1m9uq6fqXZBeozZpy">
            Även ersättningsgraden i bostadstillägget för personer med SA-ersättning
            höjs från 93 till 95 procent, vilket är motsvarande förändring
            som gjordes i bostadstillägget för pensionärer hösten 2015. Höjningen
            ger som mest 100 kronor ytterligare i bostadstillägg per månad.
            Även den skäliga levnadsnivån vid beräkning av särskilt bostadstillägg
            höjs till motsvarande nivå som för ålderspensionärer. Denna förändring
            träder i kraft redan 1 januari 2017. Trots dessa förbättringar
            är Vänsterpartiets bedömning att ytterligare åtgärder kommer att
            behövas.
          </p>
          <head xml:id="i-W9Q5rkzMAWBS2Jc357ioN6" type="h2">
            6.3 Regelverket försämrar möjligheten till en god pension
          </head>
          <p xml:id="i-9ZwzZm37Aq7NsKmkkyUujS">
            Många människor – särskilt kvinnor och LO-medlemmar – orkar inte
            arbeta till 65 års ålder men dagens hårda regler i sjukersättningen
            gör att de trots sin begränsade arbetsförmåga inte beviljas sjukersättning.
            För att ha något att leva på känner sig många som har hunnit fylla
            61 år och därmed har rätt att ta ut sin ålderspension tvungna
            att göra just det. Ju tidigare en person plockar ut pensionen
            desto lägre blir den. Följden blir att de här personerna livet
            ut får en lägre pension än om de tagit ut sin pension först vid
            65 års ålder. Dessutom blir deras skatt högre än för andra pensionärer
            eftersom den pension som tas ut före det år en fyller 66 beskattas
            högre. Sammantaget ökar detta risken för fattigdom.
          </p>
          <p xml:id="i-YaUW9x84p45vFpxrPthQ1z">
            Bland äldre (60–64 år) med hög sjukfrånvaro finns ett tydligt
            samband mellan ett tidigt uttag av ålderspension och åtstramningen
            av reglerna för sjukersättning. Låginkomsttagare som ofta är sjukskrivna
            har en särskilt hög risk att försörja sig med ålderspension före
            65 års ålder och tvingas leva på en lägre inkomst resten av livet
            (Inspektionen för socialförsäkringen, rapport 2014:7).
          </p>
          <p xml:id="i-7FXpTJi5x9795Pb6wp3you">
            Sedan de nya reglerna sjösattes blev alternativet för många sjuka
            personer som inte orkade vara kvar i sina yrken på heltid hänvisade
            till att börja ta ut sin ålderspension eller att leva på försörjningsstöd.
            Det är orimligt och det får svåra konsekvenser för de människor
            som drabbas.
          </p>
          <p xml:id="i-28B7L1sfBvoACSuUqRFMEL">
            Mot bakgrund av vad som anförts ovan bör regeringen utreda ett
            nytt regelverk för sjukersättningen där villkor och nivåer för
            ersättningen ses över. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-G46JfjxrawJeBKCa4xEYyQ" type="signatureBlock">
          <list xml:id="i-PqwpzDmq36KWbgg7PyduqC">
            <item xml:id="i-6X9cXtSFhREzyk8SZEWC9k" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-Dt7bYVVSTppLBTvcp6wvAD" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-DdEmBEAMkR4jasuYj2YoEf" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-Lkuc8dYPRDXA8xytwf7FbD" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-HiiCZNXHuJgNy2HAfhmaLw" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-78pNz895mdAUoRZmbusLn7" who="i-7r5EMv9VstEFKe8CzeUCH5" type="signature">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
