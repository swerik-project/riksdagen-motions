<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__421/mot_1950__ak__421-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 421. 1
          </p>
          <p>
            Nr 421.
          </p>
          <p>
            Av herr Senander m. fl., i anledning av Kungl. Maj:ts proposition,
            nr 41, angående grunderna för höjning av löner enligt statens
            löneplansförordning im. m.
          </p>
          <p>
            Propositionens förslag ingår som ett led i den allmänna lönestoppspoli-
            tiken. Ingen torde numera kunna bestrida det faktum, att det är
            genom rege- ringens intensiva press på ledningarna för fackförenings-
            och tjänstemanna- rörelserna som dessa kunnat förmås att medverka
            i lönestoppspolitiken. Därmed vilja vi inte ha sagt, att flertalet
            av de ledande inom LO och TCO skulle vara övertygade motståndare
            till lönestoppspolitiken. Men det allt hårdare trycket från de
            missnöjda medlemsmassorna, vilka icke ens blivit tillfrågade vid
            uppgörelserna, har tvingat de ledande att resa vissa invänd- ningar
            mot lönestoppspolitiken. Att regeringen trots detta lyckats förmå
            dem att prolongera avtalen för innevarande år visar, hur starkt
            statsmak- ten och den reformistiska fackföreningsrörelsen redan
            sammanflätats med varandra. Det vanligaste argumentet för den
            nuvarande lönepolitiken är det som tar sig uttryck i talet om
            »kapplöpning mellan löner och priser». Refor- mistiska fackföreningsledare
            ha helt och fullt accepterat detta ur den bor- gerliga nationalekonomien
            hämtade argument och utnyttjat det i propagan- dan för att förmå
            arbetarna att frivilligt finna sig i lönestoppspolitiken. Innebörden
            är, att löneförhöjningar medföra motsvarande eller större pris-
            stegringar och att man därför måste höja produktionen innan lönesteg-
            ringar kunna ske. Statsmakterna ha emellertid möjligheter att,
            även i tider av varuknapp- het, hindra att lönestegringar utnyttjas
            till höjningar av priserna. För så vitt man inte anser den parlamentariska
            bestämmanderätten vara endast en formsak, så är det uppenbart
            att den kan utnyttjas till långtgående ingri- panden mot spekulationer
            på det ekonomiska området. Vi vilja också mot det absurda påståendet,
            att lönestegringar måste följas av motsvarande prisstegringar,
            framhålla, att om påståendet vore riktigt, så skulle hela lönekampen
            vara meningslös. Då skulle också fackförenings- rörelsen vara
            överflödig. Därest förändringar i lönerna skulle följas av motsvarande
            förändringar i priserna, så vore det likgiltigt om lönerna höj-
            des eller sänktes. aktum är, att löneökningar betyda, att arbetarna
            få en större andel i de värden de framskapa under sin dagliga
            gärning. Teorien om kapplöpning mellan löner och priser är tillkommen
            för att dölja det faktum, att lönestoppspolitiken är en politik
            i syfte att säkerställa
          </p>
          <p>
            1 Bihang till riksdagens protokoll 1950. 4 saml. Nr 421.
          </p>
          <pb facs="riksdagen-motions-pdf/data/1950/mot_1950__ak__421/mot_1950__ak__421-002.pdf"/>
          <p>
            2 Motioner i Andra kammaren, nr 421.
          </p>
          <p>
            och öka den kapitalistiska profiten. Den är icke en politik i
            de arbetande massornas intresse. Det saknas icke konkreta bevis
            för att denna vår slutledning beträffande lönestoppspolitiken
            är riktig. I sådant avseende räcker det med att erinra om följande.
            Den prognos beträffande den ekonomiska utvecklingen under år 1948,
            som förelades samma års riksdag, räknade med ett s. k. köpkrafts-
            överskott på i runt tal en miljard kronor. Detta överskott ansågs
            utgöra en allvarlig inflationsrisk. Under hela år 1948, och framför
            allt under valkam- panjen, påyrkades därför av alla partier, med
            undantag av det kommunis- tiska, att lönestopp borde genomföras.
            Redan tidigare, eller den 1 juli 1947, fingo statstjänarna, i
            strid mot träffat avtal och av riksdagen fattat beslut och utan
            att statstjänarnas stora massa fått säga sitt ord, vidkännas lönestopp
            genom fastlåsning av det rörliga tillägget. Det beräknade köpkraftsöverskot-
            tet på en miljard kronor fick nu tjäna syftet att motivera lönestopp
            även för övriga arbetar- och tjänstemannagrupper. Vid 1948 års
            slut visade det sig emellertid att något köpkraftsöverskott icke
            existerat under året, trots icke obetydliga lönestegringar. Finansministern
            kunde därför konstatera att den samhällsekonomiska balansen hade
            återställts. Detta skedde dock vid en tidpunkt, då ledningarna
            för fackförenings- och tjänstemannarörel- serna redan bundit sig
            för lönestopp under år 1949. Den miljard i köp- kraftsöverskott,
            som ansågs vara så katastrofal för den ekonomiska utveck- lingen,
            hade aldrig existerat, men fick likväl tjäna som motivering för
            all- mänt lönestopp. Lönestoppet består ännu i dag. Hur motiveringarna
            för den s. k. stabiliseringspolitiken än skiftat, så är det uppenbart,
            att det verk- liga motivet för dess upprätthållande är hänsynen,
            icke till de små hem- mens ekonomi, utan till den kapitalistiska
            ekonomien. Det är från dessa utgångspunkter vi ha rest och alltjämt
            resa motstånd till den s. k. stabiliseringspolitiken. Vi anse
            att lönestoppspolitiken omöjli- gen kan försvaras med påståendet,
            att den står i överensstämmelse med deras intressen, som påtvingats
            den. Den är och förblir en politik som en- dast gagnar företagarnas,
            bolagens intressen. Dess omedelbara avveckling är därför ett krav,
            som ur löntagarnas intressesynpunkt är helt befogat. Riksdagen
            har nu i sin hand att genom ett hävande av lönespärren för sina
            egna anställda ta första steget till ett upphävande av lönestoppet
            i sin hel- het. Även om detta skulle innebära, att statstjänarna
            tidigare än övriga lön- tagare befriades från lönestoppet, så
            är detta i sin ordning, enär de 1!/2 år tidigare än andra löntagare
            fingo vidkännas lönestopp. Då statsmakterna i juni månad 1947
            beslutade låta anstå med ikraftträ- dandet av den i statens löneplansförordning
            inskrivna regeln om rörligt tillägg och i stället bestämde om
            en 12-procentig höjning av lönerna för statstjänarna, innebar
            detta, att riksdagen drog ett brett streck över ett med statstjänarorganisationerna
            tidigare träffat avtal. Det kan visserligen anföras, att överkorsandet
            av löneplansförordningens berörda bestämmelse
          </p>
          <pb facs="riksdagen-motions-pdf/data/1950/mot_1950__ak__421/mot_1950__ak__421-003.pdf"/>
          <p>
            Motioner i Andra kammaren, nr 421. 3
          </p>
          <p>
            icke skett ensidigt, utan först efter ett nytt avtal med berörda
            parter. Denna invändning är emellertid icke hållbar. Faktiska
            förhållandet är, att en av de förhandlande statstjänarsammanslutningarna,
            nämligen Statstjänstemän- nens riksförbund, motsatte sig planerna
            på ett avkopplande av regeln om rörligt tillägg och i stället
            påyrkade att det tidigare av riksdagen stadfästa avtalet skulle
            stå fast och det rörliga tillägget följaktligen träda i kraft
            från och med den 1 juli 1947. Det fanns sålunda en sammanslutning
            av statstjänstemän som krävde att det avtal, den varit med om
            att sluta, skulle gälla och icke upphävas genom ett nytt försämrat
            avtal. Då stats- makterna i trots härav ändock genomdrevo sin
            linje innebar detta ett klart avtalsbrott. Till detta kommer,
            vilket inte är det minst betydelsefulla för en bedöm- ning av
            frågan, att ledningarna för de båda organisationer, Statstjänarkar-
            tellen och TCO, som gingo regeringen till handa i fråga om upprivandet
            av det tidigare avtalet, handlade utan att höra organisationernas
            medlemmar. Även om det på senare år blivit allt vanligare inom
            den fackliga rörelsen att medlemmarna avkopplas från avgörandet
            i avtalsfrågor, så kan det dock inte bestridas, att avtalet om
            fastlåsandet av statstjänarnas rörliga tillägg vilar på synnerligen
            lösa grunder. Ingenting kan vara oriktigare än talet, att »statstjänarna»
            lämnat sin medverkan till lönestoppspolitiken. Det är än vidare
            anmärkningsvärt, att förhöjningen av de i löneplans- förordningen
            angivna beloppen fastställdes till 12 9/0, då den rätteligen bort
            vara 15 9/o. Utgångspunkten för beräkning av statstjänarnas rörliga
            tillägg var indexläget mars 1946, som då visade talet 154. Statstjänarnas
            tillägg var vid denna tidpunkt fastställt till 6 9/9. I juni månad
            1947 hade indexet stigit till 166 eller med 12 enheter. Enligt
            tre fjärdedelsregeln skulle följaktligen statstjänarna, utöver
            de 6 9/9 som bildade utgångsläget, ha er- hållit ytterligare 9
            9/o eHer sammanlagt 15 9/0. Den träffade »uppgörelsen&gt; om den
            rörliga regelns ersättande med förhöjningen av 12 ?/o var sålunda
            inte bara ett lönestopp utan en faktisk lönereducering med 3 0/9.
            Lägger man därtill, att kompensationen för levnadskostnadsstegringen
            beräknats till endast tre fjärdedelar, d. v. s. 15 /o i stället
            för 20 9/9, så står det klart, att statstjänarna redan när den
            nya löneplansförordningen trädde i kraft den 1 juli 1947 voro
            underkompenserade med 8 ?/o, vilket exempelvis för en månadslön
            på 500 kronor innebar en underkompensation av 40 kro- nor i månaden.
            Sedan dess har läget för statstjänarna ytterligare försämrats.
            Visserligen företer den officiella levnadskostnadsstatistiken
            inga större höjningar. Men det är ett allmänt känt förhållande,
            att denna statistik icke alls ger en riktig bild av förändringarna
            i levnadskostnaderna och därför icke mot- svarar den verkliga
            levnadskostnadsstegringen. Härutöver vilja vi särskilt erinra
            om att riksdagen år 1948 beslutade godkänna en proposition om
            rensning av index från skatter, vilket nu visat sig vara till
            ytterligare nack-
          </p>
          <pb facs="riksdagen-motions-pdf/data/1950/mot_1950__ak__421/mot_1950__ak__421-004.pdf"/>
          <p>
            4 Motioner i Andra kammaren, nr 421.
          </p>
          <p>
            del för statstjänarna. Medan index utan skatter i dag utvisar
            talet 166 så visar index med skatter inräknade talet 170. Detta
            innebär, att, därest rens- ningen av index icke kommit till stånd,
            skulle det s. k. taket varit genom- brutet och statstjänarna följaktligen
            enligt garantiregeln vara berättigade till 20 9/0 tillägg i stället
            för de 12 9/0, som nu föreslås i propositionen. Det bör också
            framhållas att det indextal, nämligen 169, som fastställts som
            »tak», uppnåddes redan i december 1948, varför statstjänarna enligt
            det orensade index skulle haft sitt 20-procentiga tillägg redan
            för ett år sedan. Indexrensningen har sålunda haft mycket obehagliga
            verkningar för statstjänarna. Det är att märka, att dessa verkningar
            knappast kunde för- utses då rensningen kom till stånd. Skiljaktigheterna
            mellan det rensade och orensade index bero säkerligen på den subventionspolitik,
            som tilläm- pats för att hindra att »taket&gt; uppnåddes. Det förtjänar
            emellertid anmär- kas, att det från regeringshåll i riksdagen
            och annorstädes tidigare dekla- rerats, att en dylik konsekvens
            av indexrensningen skulle förhindras. Vi- dare ingick det i uppgörelsen
            med statstjänarorganisationernas ledningar vid årsskiftet 1948—1949
            ett uttalande av innebörd, att det vore stridande mot garantiregelns
            syfte om direkta prisstegringar ersattes med subven- tioner, som
            skapade ökade inkomster för någon viss samhällsgrupp. Det är ett
            faktum, att dessa utfästelser icke infriats, vilket är anledningen
            till att index med skatter inräknade företer siffran 170 medan
            index utan skat- ter visar siffran 166. Därigenom har garantiregeln
            förlorat varje praktisk betydelse. Prisstegringar ha kunnat ske
            utan att index stigit: staten an- vänder skattemedel för att hålla
            priserna nere, det rensade index påverkas icke av skattestegringar
            och risken för att »taket» genombrytes är eliminerad. Enligt vår
            mening är det endast en gärd av enkel rättvisa, att statstjä-
            narna omedelbart bli kompenserade för de uppenbara förluster de
            lidit genom lönestoppspolitiken. En sådan kompensation bör inte
            understiga vad som stipuleras i garantiregeln eller en höjning
            av lönerna enligt statens löneplansförordning med 20 ?/o, en kompensation
            som de mer än väl äro berättigade till, inte minst på grund av
            statsmakternas utfästelser i sam- band med indexrensningen. Med
            hänvisning till ovanstående få vi hemställa, att riksdagen måtte
            besluta, att höjning av belopp, som angivas i de i 3 8 statens
            löneplansförordning intagna grund- lönetabellerna, tills vidare
            under år 1950 skall ske med 20 9/0, att kristilläggen tills vidare
            under år 1950 skola utgå med proportionellt sett motsvarande belopp
            samt att under åttonde huvudtiteln till kristillägg för budget-
            året 1950/51 anvisas erforderligt förslagsanslag.
          </p>
          <p>
            Stockholm den 1 februari 1950.
          </p>
          <p>
            Knut Senander. H. Hagberg. Fritjof Lager.
          </p>
          <p>
            Statens Reproduktionsanstalt, Stockholm 1950 19450
          </p>
        </div>
      </div>
    </body>
  </text>
</TEI>
