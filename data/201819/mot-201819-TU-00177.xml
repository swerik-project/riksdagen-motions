<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-00177">
  <teiHeader>
    <fileDesc>
      <titleStmt>
        <title>Sanktionsavgift för manipulerade färdskrivare och avgasreningsutrustning</title>
        <author corresp="i-G9Ze2ayHon2kkwVgXWott8">av Thomas Morell (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:177 av Thomas Morell (SD)</title>
          <idno type="rdwebb">H602177</idno>
          <rs type="number">177</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H602177/text</ref>
          <ref type="dokument_url_html">http://data.riksdagen.se/dokument/H602177</ref>
          <ref type="dokumentstatus_url_xml">http://data.riksdagen.se/dokumentstatus/H602177</ref>
          <ref type="docx">http://data.riksdagen.se/fil/1A334E75-68EC-4A36-B62A-20404DE82DD8</ref>
          <ref type="pdf">http://data.riksdagen.se/fil/F1E68433-27A8-4ABB-B3A4-B2AB80B4EA47</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U9JDQbiqS3t6YpSAQbcpUR" type="signed"/>
        <correspContext corresp="i-U9JDQbiqS3t6YpSAQbcpUR">
          <note type="signatory" corresp="i-G9Ze2ayHon2kkwVgXWott8"/>
        </correspContext>
        <correspAction type="submitted" xml:id="i-HpvhT2EXTPb5FHqVLHq9Fw">
          <date when="2018-10-24"/>
          <time when="14:51:04"/>
        </correspAction>
        <correspAction type="reviewed" xml:id="i-8MqeU6ugcbxXz7usWgLcbh">
          <date when="2018-10-25"/>
          <time when="09:46:09"/>
        </correspAction>
        <correspAction type="referred" xml:id="i-VHSCgP39YAQxxWstEyYV1X">
          <date when="2018-12-05"/>
        </correspAction>
        <correspAction type="assigned" xml:id="i-EJr7o4Y8SLWtHqQDUWA15Q">
          <date when="2019-04-26"/>
          <time when="11:31:03"/>
        </correspAction>
        <correspContext corresp="i-EJr7o4Y8SLWtHqQDUWA15Q">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-XrWWUdjddiiCUeQQ1n2Gdp"/>
        <correspContext corresp="i-XrWWUdjddiiCUeQQ1n2Gdp">
          <ref type="uppgift">2018/19:TU11</ref>
          <ref type="ref_dok_id">H601TU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU11</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:177 av Thomas Morell (SD) Sanktionsavgift för manipulerade färdskrivare och avgasreningsutrustning</div>
      </div>
      <div type="motBody">
        <div type="motProposal" subtype="förslag">
          <head xml:id="i-F8iU6F7Kjy4FpTCQo9FiaM">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-SbpijBTu3EHd1xk62Y3uKa">
              Riksdagen ställer sig bakom det som anförs i motionen om manipulerade
              färdskrivare och avgasreningsutrustning och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-K8uLitmJxac4oPDmh5GzsX">
            Motivering
          </head>
          <p xml:id="i-6rMgV2vt2jmTmE4Nt4Rtwk">
            I en uppmärksammad dom vid Helsingborgs tingsrätt friades ett
            polskt åkeri från misstankar om brott. Upprinnelsen till domen
            var en kontroll på polisens kontrollplats vid Långeberga, Helsingborgs
            kommun, den 16 november 2017. Polisen kunde vid sin kontroll konstatera
            att fordonet var utrustat med så kallad Adblue-killer, det vill
            säga en sorts anordning som stänger av en viktig del i fordonets
            avgasrening, vilket resulterar i att fordonet släpper ut avsevärt
            mer kväveoxider (NOx) än vad som är tillåtet enligt gällande avgasreningsnorm.
            Kväveoxider är giftiga och ger upphov till marknära ozonbildning.
          </p>
          <p xml:id="i-6eo4J9ZLCdCFdxKKmFdL9m">
            Att det monteras så kallade Adblue-killer på fordon är även en
            ekonomisk fråga, då reningsprocessen på fordon är förknippad med
            löpande driftskostnader. Den som avsiktligen sätter den ordinarie
            Adblue-utrustningen ur funktion ger inte enbart upphov till ett
            miljöproblem; det blir också fråga om osund konkurrens.
          </p>
          <p xml:id="i-CHsgC8G9X5TD5N3cHJ66JB">
            Polisen kunde också konstatera att fordonets färdskrivare var
            manipulerad. En manipulerad färdskrivare tillåter föraren att
            köra väsentligt längre än vad som är tillåtet. Att en uttröttad
            förare är ett uppenbart hot mot trafiksäkerheten torde stå utom
            allt tvivel, men det är också ett stort problem för den sunda
            konkurrensen. En av de tre grundläggande delarna i reglerna kring
            kör- och vilotider är just konkurrensperspektivet. Det innebär
            att en manipulerad färdskrivare både sätter trafiksäkerheten ur
            spel och påverkar konkurrenssituationen negativt.
          </p>
          <p xml:id="i-UUNJVj6C238MTcp7dterks">
            Åklagaren yrkade på en företagsbot på totalt 175 000 kronor.
            Tingsrätten ansåg däremot att det inte gick att bevisa huruvida
            åkeriägaren hade kännedom om manipulationsutrustningen. Åkeriägaren
            nekade till alla anklagelser och förnekade kännedom om att det
            fanns utrustning i fordonet som påverkade avgasreningen och att
            färdskrivaren skulle vara manipulerad.
          </p>
          <p xml:id="i-QFChxcEWDniJXnG5vXnBZp">
            I och med att åkeriägaren nekade till ansvar kunde inte heller
            åklagaren bevisa att denna hade kännedom om utrustningen, och
            därmed friades åkeriägaren i tingsrätten. Åklagaren har sedan
            beslutat sig för att inte överklaga domen till hovrätten då utsikterna
            att få en fällande dom är mycket små.
          </p>
          <p xml:id="i-5FUhPcpPenU7MM2b66g4ie">
            Det här får dramatiska följder, eftersom varenda åkeriägare i
            Europa kommer att hävda att de saknar kännedom om eventuellt fusk
            vad gäller sina fordon. Hela lagstiftningen kring både Adblue
            och färdskrivare blir i ett slag fullständigt tandlös. Återigen
            får den seriösa åkerinäringen en negativ konkurrenssituation.
          </p>
          <p xml:id="i-7wYMdDdsfnpxjdysfD9fPZ">
            Ett sätt att komma tillrätta med den här situationen är att ersätta
            böter med sanktionsavgifter. Med sanktionsavgifter blir det istället
            åkeriet som skall bevisa att man har gjort vad som krävs för att
            förhindra brott.
          </p>
          <p xml:id="i-HPQmWwVSsxpC3nWXUGLx28">
            Syftet med lagstiftningen är att säkerställa en god miljö och
            att förarna inte kör för länge utan vila. Det får inte vara så
            enkelt att kringgå detta, att det räcker med att neka till ansvar.
          </p>
          <p xml:id="i-BPHRAdMmG5pCu2QY7sg44L">
            Sverigedemokraterna menar att bara förekomsten av inkopplad manipulationsutrustning
            i ett fordon är en aktiv handling i syfte att tillskansa sig fördelar.
            Oaktat om utrustningen är i drift i samband med kontroll eller
            ej finns ändå möjligheten att stänga av både avgasrening och färdskrivare.
            Regeringen ska skyndsamt utreda möjligheten att införa sanktionsavgifter
            på ovan nämnda brott.
          </p>
        </div>
        <div type="motSignatures">
          <list>
            <item xml:id="i-ESs2CAvmjCFWohnNwpwpwS" who="i-G9Ze2ayHon2kkwVgXWott8">
              Thomas Morell (SD)
            </item>
          </list>
        </div>
      </div>
    </body>
  </text>
</TEI>
