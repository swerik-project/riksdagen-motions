<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-00917">
  <teiHeader>
    <fileDesc>
      <titleStmt>
        <title>Högre utbildning och forskning</title>
        <author>av Ilona Szatmari Waldau m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:917 av Ilona Szatmari Waldau m.fl. (V)</title>
          <idno type="rdwebb">H902917</idno>
          <rs type="number">917</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H902917/text</ref>
          <ref type="dokument_url_html">http://data.riksdagen.se/dokument/H902917</ref>
          <ref type="dokumentstatus_url_xml">http://data.riksdagen.se/dokumentstatus/H902917</ref>
          <ref type="docx">http://data.riksdagen.se/fil/4E3DC04A-1426-4F00-B935-EA1ACE15DDBA</ref>
          <ref type="pdf">http://data.riksdagen.se/fil/6C003572-CA1B-4A68-B516-5962D60D5709</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ELsXxRVUTEVzCWgWfbE7N8" type="signed"/>
        <correspContext corresp="i-ELsXxRVUTEVzCWgWfbE7N8">
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-NmMqNfBibWuC3KhhqLtQhV" type="submitted">
          <date when="2021-09-29"/>
          <time when="11:18:43"/>
        </correspAction>
        <correspAction xml:id="i-4dBvJXBayXyQnTDXYHqiy4" type="reviewed">
          <date when="2021-09-29"/>
          <time when="12:35:19"/>
        </correspAction>
        <correspAction xml:id="i-251Rnp4EeGNa5xTP72nNjc" type="referred">
          <date when="2021-10-14"/>
        </correspAction>
        <correspAction xml:id="i-QFtqwbg6b1R7NqEjRbaPUS" type="assigned">
          <date when="2022-10-05"/>
          <time when="09:37:15"/>
        </correspAction>
        <correspContext corresp="i-QFtqwbg6b1R7NqEjRbaPUS">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-QQE8moW2CAP3A3atKSBKUn" type="behandlas_i"/>
        <correspContext corresp="i-QQE8moW2CAP3A3atKSBKUn">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H2bMgW8PHcGFEbha99udX4" type="behandlas_i"/>
        <correspContext corresp="i-H2bMgW8PHcGFEbha99udX4">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4Nqu6QnrUR69qr6oQmb87q" type="motHeader">
        <div xml:id="i-WsHshWEqrp2Zw7kQhSVPE5" type="motTitle">
          Motion till riksdagen 2021/22:917 av Ilona Szatmari Waldau m.fl.
          (V) Högre utbildning och forskning
        </div>
      </div>
      <div xml:id="i-3XyYPgo13eKxX6TZgquVcw" type="motBody">
        <div xml:id="i-W3JStPwZRZhQ1Srt9L6mN7" type="motProposal" subtype="förslag">
          <head xml:id="i-AcTxbFQRMiPMahLWn7Ksqz">
            1 Förslag till riksdagsbeslut
          </head>
          <list xml:id="i-5JSyjKVMYi4Fn7cGWBqU8j" style="ol">
            <item xml:id="i-LX7eu3BwyMwreQ3LMWRWVZ">
              Riksdagen ställer sig bakom det som anförs i motionen om att
              regeringen bör utreda möjligheten att ställa krav på lärosätena
              att i högre utsträckning digitalt tillgängliggöra för allmänheten
              även den forskning de tidigare har producerat samt när så är möjligt
              även tillgängliggöra forskningen så att den blir reproducerbar
              och tillkännager detta för regeringen.
            </item>
            <item xml:id="i-E2HCPRWJm2nCx9aMBcE1Vh">
              Riksdagen ställer sig bakom det som anförs i motionen om att
              regeringen bör ta fram ett lagförslag baserat på Styr- och resursutredningens
              förslag avseende att avskaffa det prestationsbaserade resurstilldelningssystemet
              och tillkännager detta för regeringen.
            </item>
            <item xml:id="i-Y2wGqBmmV2wan9sYPnXPVx">
              Riksdagen ställer sig bakom det som anförs i motionen om att
              regeringen bör tillsätta en utredning för att se över ersättningsbeloppen
              för högskolan och tillkännager detta för regeringen.
            </item>
            <item xml:id="i-WQXMUHvH6h2fMmpCZ7sY83">
              Riksdagen ställer sig bakom det som anförs i motionen om att
              lärosätena bör åläggas att i högre grad använda lokalt beslutade
              urvalsgrunder i syfte att bredda rekryteringen och tillkännager
              detta för regeringen.
            </item>
            <item xml:id="i-SxRcAMjhAt813YqKZgdyiT">
              Riksdagen ställer sig bakom det som anförs i motionen om att
              lärosätena bör åläggas att ta fram strategier för breddad rekrytering
              i linje med vad UHR har föreslagit och tillkännager detta för
              regeringen.
            </item>
            <item xml:id="i-S9Ztbz8wpNr7pi9QdmRLvy">
              Riksdagen ställer sig bakom det som anförs i motionen om att
              basutbildningar bör prövas som ingång till fler program och med
              det uttryckliga målet att bidra till en breddad rekrytering och
              tillkännager detta för regeringen.
            </item>
            <item xml:id="i-BuJ6Mcy7qivHZCmom36JpP">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur doktorandutbildningen
              kan bli jämställd och tillkännager detta för regeringen.
            </item>
            <item xml:id="i-9u2APdgUfnEF18uPGtdyHs">
              Riksdagen ställer sig bakom det som anförs i motionen om att
              regeringen bör införa en jämställdhetsbonus i lärosätenas basanslag
              för att främja en jämnare könsfördelning inom forskningen och
              akademin och tillkännager detta för regeringen.
            </item>
            <item xml:id="i-NDzxQXNRe5AF5pKq6yM8qE">
              Riksdagen ställer sig bakom det som anförs i motionen om att
              ett långsiktigt uppdrag bör ges till Jämställdhetsmyndigheten
              och lärosätena och tillkännager detta för regeringen.
            </item>
            <item xml:id="i-873aim7wBAgM5iCJUYMfSY">
              Riksdagen ställer sig bakom det som anförs i motionen om att
              regeringen bör utreda införandet av ett mål om att högst hälften
              av samtliga statligt finansierade forsknings- och innovationsanslag
              ska gå till män som forskar, och detta tillkännager riksdagen
              för regeringen.
            </item>
            <item xml:id="i-XmfqNrB9aA4S6ZctE9kinq">
              Riksdagen ställer sig bakom det som anförs i motionen om att
              regeringen bör tillsätta en utredning om hur doktoranders och
              juniora forskares anställningstrygghet ska kunna säkras och tillkännager
              detta för regeringen.
            </item>
            <item xml:id="i-7WvieekGKL4jnoneVZ4Wk3">
              Riksdagen ställer sig bakom det som anförs i motionen om att
              regeringen bör tillsätta en utredning som granskar förutsättningarna
              för forskare och lärare med funktionsnedsättning inom universitet
              och högskolor samt vilka åtgärder som krävs för att öka tillgängligheten
              och tillkännager detta för regeringen.
            </item>
            <item xml:id="i-B9sVyNHCqhrq1WxbPhi3F5">
              Riksdagen ställer sig bakom det som anförs i motionen om att
              det bör utredas hur stödet och villkoren för postdoktorer kan
              stärkas och utvecklas och tillkännager detta för regeringen.
            </item>
            <item xml:id="i-EzrBFt2V3ioWmvU1t7b9V6">
              Riksdagen ställer sig bakom det som anförs i motionen om att
              regeringen bör tillsätta en utredning om hur kommuners och regioners
              forsknings- och utvecklingsarbete kan stärkas och fler kombinationstjänster
              tillkomma och tillkännager detta för regeringen.
            </item>
          </list>
        </div>
        <div xml:id="i-XhQDrP3n5azSSRbAN1HgWs" type="motContent">
          <head xml:id="i-JAqAvz43V26fjqoEd6gVh" type="h1">
            2 Inledning
          </head>
          <p xml:id="i-3sGPhQMQL7QADSCsPK7gaV">
            Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Vänsterpartiets syn på kunskap som en demokratisk rättighet
            innebär att en viktig målsättning är att bredda rekryte­ringen
            till högskolan. Den sociala, könsmässiga och etniska snedrekryteringen
            har visserligen minskat under de senaste decennierna tack vare
            studiemedel, utbyggd högskola samt fler och nya utbildningar.
            Högskolor och utbildningar måste i större utsträckning använda
            alternativa antagningsmetoder eftersom betygsintagning konserverar
            de sociala skillnaderna från grund- och gymnasieskola. Antagningsreglerna
            måste förändras så att inga grupper missgynnas. Studenterna som
            grupp blir samtidigt alltmer heterogena och högskolan måste anpassa
            sina arbetsformer för att möta alla studenters behov. Det krävs
            därför också en bra studie- och yrkesvägledning.
          </p>
          <p xml:id="i-PNPMRdt2AH33XucsyCJedM">
            Högskolan ska aktivt motverka alla former av diskriminering.
            Den ska främja jämställdhet och motverka könsstereotypa utbildningsval,
            t.ex. genom ett integrerat genusperspektiv i utbildningen. Kunskapen
            och kompetensen i hbtq-frågor behöver förbättras. Det behövs en
            förbättrad fysisk tillgänglighet och stöd till studenter, forskare
            och alla anställda med funktionsvariationer.
          </p>
          <p xml:id="i-Bea6Vf9y4kow5jdxh1GESN">
            Genom forskning skapas ny kunskap. Denna kunskap är viktig för
            att utveckla ekonomin, skapa arbetstillfällen, förbättra välfärden
            och skapa ett ekologiskt och socialt hållbart samhälle. Forskning
            behövs även för en kritisk granskning av vårt samhälle i syfte
            att utveckla demokratin, kulturlivet m.m.
          </p>
          <p xml:id="i-Vwzty9YyhnAMG4WfCFNdyy">
            Forskarsamhällets frihet att själv formulera och söka svaren
            på sina vetenskapliga frågeställningar är en viktig princip för
            forskningspolitiken. Både forskningens kvalitet och nytta är beroende
            av att politiker inte styr ämnesområde, inriktning, avgränsning,
            metod osv.
          </p>
          <p xml:id="i-RPVtKzRgeVsZa8oWcr5pLe">
            Lika viktigt är det att dra tydliga rågångar mellan forskning
            och kommersiella intressen. Den samverkan som högskolan är skyldig
            att ha med det omgivande samhället, däribland näringslivet, får
            inte leda till att högskolans forskare frånsäger sig rätten att
            formulera problem, ställa frågor, välja metoder och publicera
            forsknings­resultat. Donationer och uppdragsforskning får inte
            ersätta statliga anslag, som är den grundläggande förutsättningen
            för en oberoende forskning.
          </p>
          <p xml:id="i-GNmCwvHNaS41T4dCAk3aG9">
            För Vänsterpartiet är det självklart att den som utför arbete
            ska vara anställd och ha lön och övriga arbetsvillkor reglerade
            i kollektivavtal. En stor fördel med att anställa doktorander
            redan från första dagen på forskarutbildningen är att det kan
            leda till en större öppenhet i antagningen. Informationen om lediga
            platser kommer att spridas till fler, vilket leder till fler kvalificerade
            sökande. Det kommer förhoppningsvis även att leda till att fler
            med utomeuropeisk bakgrund och fler från arbetarklassen antas
            samt att könsfördelningen kan bli jämnare i fler ämnen. Med ett
            öppnare antagningssystem finns också bättre möjligheter att bryta
            beroendeförhållanden mellan doktorander och handledare. För dem
            som efter examen söker sig utanför högskolevärlden för att arbeta
            är det också en bättre merit att ha varit anställd. Doktorandanställningar
            ökar forskarutbildades attraktionskraft på arbetsmarknaden. För
            en ökad trygghet är det viktigt att det finns finansiering för
            hela doktorandtiden.
          </p>
          <head xml:id="i-3gbnaqArLyMzUL938SMWNz" type="h1">
            3 Tillgänglig forskning
          </head>
          <p xml:id="i-XQzJLBFZyxAGfTfWa6uGoW">
            En central del i all offentlig verksamhet är att allmänheten
            har förtroende för den. Detta gäller givetvis även lärosätena
            och deras forskning. Forskning ska så långt som möjligt vara tillgänglig
            både för andra forskare och för allmänheten. Det gäller inte bara
            dagens forskning utan även äldre forskning.
          </p>
          <p xml:id="i-TiyebN5h4BVw3EbHJqdUVe">
            Ett problem i dag är hur forskningen publiceras i forskningstidskrifter.
            För att forskningen ska vara öppet tillgänglig måste forskaren
            eller lärosätet ofta betala för publiceringen, samtidigt som prenumerationsavgifterna
            är höga och en stor kostnad för bl.a. våra forskningsbibliotek.
            Detta är en fråga som behöver lösas men som är interna­tionell
            snarare än nationell, varför vi inte lägger något förslag.
          </p>
          <p xml:id="i-Nf3QRXYWag7izvPb4PCzAu">
            För att bibehålla förtroendet för en offentligt finansierad forskning
            är det viktigt att den också är tillgänglig. Äldre forskning kan
            även bidra till att förstå hur samhället har förändrats. Stockholms
            universitet har som första lärosäte i Sverige skrivit ett avtal
            med Bonus Copyright Access som gör det möjligt att digitalt publicera
            samtliga avhand­lingar från universitetet under åren 1906–2003.
            Detta är något fler lärosäten borde kunna göra. En öppnare inställning
            till att publicera forskningsresultat och processer skulle också
            kunna möjliggöra en högre grad av reproducerbarhet, vilket på
            sikt kan öka forskningens kvalitet och tillförlitlighet. Reproducerbarheten
            kan garanteras genom att forskningsfinansiärerna ställer krav
            på att den forskning som får stöd ska vara öppen, tillgänglig
            och i möjligaste mån reproducerbar. Regeringen bör utreda möjligheten
            att ställa krav på lärosätena att i högre utsträckning digitalt
            tillgängliggöra för allmänheten även den forskning de tidigare
            har producerat samt när så är möjligt även tillgängliggöra forskningen
            så att den blir reproducerbar. Detta bör riksdagen ställa sig
            bakom och ge regeringen till känna.
          </p>
          <head xml:id="i-JPfVcd2gh7nWtNGDvDzdsa" type="h1">
            4 Grundutbildningens roll för en högkvalitativ forskning
          </head>
          <p xml:id="i-NysxMUj6HgLxfE3ML3d7U">
            För att Sverige ska vara ledande i forskning krävs också att
            vi satsar på grundutbild­ningen eftersom dagens studenter är framtidens
            forskare. Nuvarande resursfördelnings­system för högre utbildning
            har snart funnits i 30 år. Vänsterpartiet var redan vid införandet
            av ett prislappssystem kritiskt till att en del av pengarna fördelades
            genom en prestationsdel baserad på poängproduktion. Styr- och
            resursutredningen kom 2019 med sitt förslag till en förändrad
            finansiering av högre utbildning. Utredningen konstaterade bl.a.
            att det prestationsbaserade resurstilldelningssystemet medför
            att utbildningar på grundnivå och avancerad nivå som på olika
            sätt är flexibla för studenten ofta är ekonomiskt ofördelaktiga
            för lärosätena att erbjuda. Som en del av detta föreslogs att
            prestationsdelen i utbildningsfinansieringen minskades. För att
            öka möjligheten för fler att studera och för att trygga lärosätenas
            finansiering och möjlighet till utveckling bör finansieringen
            av högre utbildning förändras.
          </p>
          <p xml:id="i-CGUtZFjHTomRoPMZbZcZXX">
            Regeringen bör ta fram ett lagförslag baserat på Styr- och resursutredningens
            förslag avseende att avskaffa det prestationsbaserade resurstilldelningssystemet.
            Detta bör riksdagen ställa sig bakom och ge regeringen till känna.
          </p>
          <p xml:id="i-X6xQGaGL4vN3PVmKWiiCtG">
            I dag får utbildningarna en finansiering som styrs av en prislapp
            där olika utbildningar får olika anslag. Lägst belopp får humaniora
            som 2022 får 33 811–55 832 kronor per student och högst media
            som får 331 455–596 964 kronor per student. Det lägre beloppet
            är per helårsstudent och det högre med prestationsdelen inräknat,
            alltså de studenter som tar alla poäng. Den låga prislappen för
            humaniora går ut över kvaliteten på utbildningarna, bl.a. p.g.a.
            lite lärarledd tid. Sedan prislappssystemet infördes 1993 har
            visserligen vissa justeringar i beloppen gjorts men modellen bygger
            på utbildningarnas kostnader i början på 1990-talet. Vänsterpartiet
            menar att dessa prislappar behöver ses över och tydligare anpassas
            till högskolans och utbildningarnas behov och förändringar i kostnader.
          </p>
          <p xml:id="i-471sPFhNhPmEDvDjxMGEGy">
            Regeringen bör tillsätta en utredning för att se över ersättningsbeloppen
            för högskolan. Detta bör riksdagen ställa sig bakom och ge regeringen
            till känna.
          </p>
          <head xml:id="i-GU3N7EfeSxjafNirR5sn3j" type="h1">
            5 Breddad rekrytering till högre utbildning
          </head>
          <p xml:id="i-6yine3dJ4fZVWb88S8jLQZ">
            Lika tillgång till utbildning är en fråga om rättvisa och jämlikhet.
            För Vänsterpartiet är därför breddad rekrytering och ökad mångfald
            viktiga mål för högskolan. För att minska den sociala, etniska
            och könsmässiga snedrekryteringen inom den högre utbildningen
            krävs förändringar inom en rad områden. Det krävs utökade satsningar
            på kvaliteten för att bl.a. möta de behov som nya grupper studenter
            kan tänkas ha. Det behövs ett studiemedelssystem som ger ekonomisk
            och social trygghet. Dessutom fordras ett öppet, flexibelt och
            samtidigt tydligt antagningssystem som inte sorterar bort sökande
            till högskolan utifrån deras bakgrund.
          </p>
          <p xml:id="i-V1TFqewEuJnpbkong23wCS">
            Även lärosätena kan förstås spela en viktig roll i arbetet för
            breddad rekrytering. Sedan 2001 har varje lärosäte ett sådant
            uppdrag. Det finns dock stora skillnader mellan såväl utbildningar
            som högskolor i hur väl de har lyckats att bredda rekryteringen.
            På traditionella utbildningar och äldre lärosäten har arbetet
            med att bredda rekryteringen varit mindre framgångsrikt. Regeringen
            har gett Universitetskanslersämbetet i uppdrag att utvärdera universitets
            och högskolors arbete med breddad rekrytering.
          </p>
          <p xml:id="i-MTzKtk7afv7zgZKBQZA49K">
            Under coronapandemin har snedrekryteringen förstärkts. Allt tyder
            på att de sociala grupper som redan var överrepresenterade på
            högskolan före pandemin i högre grad än andra grupper sökt sig
            till högskolan under pandemin. För att möta pandemin och arbetslösheten
            byggdes högskolan ut under 2020 och rekordmånga sökte till högskolan
            2020.
          </p>
          <p xml:id="i-9rYLEsrqn3XZSLvNgLr4Jg">
            2019 fick Universitetskanslersämbetet (UKÄ) och Universitets-
            och högskolerådet (UHR) i uppdrag att kartlägga och analysera
            hur universitet och högskolor använder lokalt beslutade urvalsgrunder
            vid antagning till högre utbildning.
          </p>
          <p xml:id="i-DV5YaUbJ7yhdZjZN22Hshb">
            Resultaten visar att lokala urvalsgrunder gynnar kvinnor, personer
            med föräldrar med låg utbildningsnivå samt genomströmningen:
          </p>
          <list xml:id="i-8M9HGhbdaNaA5fAVSDA9KW" style="ul">
            <item xml:id="i-W6DB7F2gvr3ZCv6MFNjJsV">
              Lärosätena använder lokalt beslutade urvalsgrunder i en begränsad
              omfattning.
            </item>
            <item xml:id="i-qVVdSqcUU48XHfm2p5BZX">
              Utbildningar med konstnärlig och hantverksmässig inriktning har
              den största andelen bland de utbildningar som använder lokalt
              beslutade urvalsgrunder.
            </item>
            <item xml:id="i-ABv5fDvPwxodCTQWAhHceD">
              Personer vars föräldrar har en låg utbildningsnivå har högre
              sannolikhet att antas genom lokalt beslutade urvalsgrunder.
            </item>
            <item xml:id="i-Pdkqsf1K5JJHbPJXuhvX9L">
              Personer som antas genom lokalt beslutade urvalsgrunder har högre
              sannolikhet att ta examen jämfört med dem som antas i andra urvalsgrupper.
            </item>
            <item xml:id="i-KESjLKkz4MFfzqqi6Efgd3">
              Kvinnor som antas genom lokalt beslutade urvalsgrunder har högre
              sannolikhet att ta examen (jämfört med andra urvalsgrupper) än
              vad män har.
            </item>
            <item xml:id="i-HAXBin4fPymCiautwyFWxj">
              Personer med utländsk bakgrund som antas genom lokalt beslutade
              urvalsgrunder har högre sannolikhet att ta examen (jämfört med
              andra urvalsgrupper) än vad personer med svensk bakgrund har.
            </item>
          </list>
          <p xml:id="i-AXbvKi9GMSm13aNdvsNHQ5">
            Det finns alltså mycket som talar för att lokalt beslutade urvalsgrunder
            minskar snedrekryteringen när de utformas på rätt sätt. UKÄ konstaterar
            att ”för att åstadkomma ett brett deltagande på högskolan bör
            åtgärder som syftar till detta fokusera på blivande lämpliga studenter
            med goda förkunskaper, men där studenterna kanske inte alltid
            kommer från studievana miljöer. Skulle sådana åtgärder vara framgångsrika
            kommer kvaliteten i högskolan på det hela taget sannolikt att
            höjas” (UKÄ 2020, Lokalt beslutade urvalsgrunder). Vänsterpartiet
            delar UKÄ:s bedömning.
          </p>
          <p xml:id="i-R747fw3JnVKjQ56PZQpzxp">
            Lärosätena bör åläggas att i högre grad använda lokalt beslutade
            urvalsgrunder i syfte att bredda rekryteringen. Detta bör riksdagen
            ställa sig bakom och ge regeringen till känna.
          </p>
          <p xml:id="i-U4itH6mnm8n8mNVtiKBDYX">
            I UHR:s rapport Kan excellens uppnås i homogena studentgrupper?
            (2016) konstateras att det arbete som utförs för att bredda rekryteringen
            ofta handlar om rekryteringsaktiviteter i form av öppet hus-dagar,
            samarbete med andra aktörer och anordnande av förberedande utbildningar.
            UHR beskriver ett engagemang för dessa frågor på lärosätena, men
            att arbetet med frågorna inte alltid är strukturerat och förankrat
            i organisationen. Det saknas t.ex. ofta definitioner och mätbara
            eller uppfölj­ningsbara mål. Lärosätena använder inte heller bedömningar
            av reell kompetens eller alternativt urval i den utsträckning
            som skulle vara möjlig som verktyg för breddad rekrytering.
          </p>
          <p xml:id="i-7pLtRGi79PgrwAzkbLWYm3">
            UHR rekommenderar därför regeringen att den ska ålägga lärosätena
            att ta fram en strategi för sitt arbete med breddad rekrytering
            och breddat deltagande. I rapporten föreslås att det på flera
            punkter ska anges vad en sådan strategi ska innehålla, bl.a. uppföljningsbara
            mål, att det ska anges på vilket sätt lärosätena ska uppnå sina
            formulerade målsättningar samt att det ska anges hur bedömningar
            av reell kompetens och tillämpning av alternativt urval ska användas
            som verktyg för breddad rekrytering. Vänsterpartiet instämmer
            i UHR:s bedömning. Genom att lärosätena åläggs att ta fram strategier
            bör deras uppdrag att främja breddad rekrytering kunna ta flera
            steg framåt.
          </p>
          <p xml:id="i-6TbjTFAbrk6dHRGbVjLqzn">
            Lärosätena bör åläggas att ta fram strategier för breddad rekrytering
            i linje med vad UHR har föreslagit. Detta bör riksdagen ställa
            sig bakom och ge regeringen till känna.
          </p>
          <p xml:id="i-YUX8973FqnXVJZXkhLmFwu">
            För att möjliggöra för fler att läsa basåret för att på så sätt
            ge behörighet att söka till bl.a. vårdutbildningar och tekniska
            utbildningar tillfördes universitet och högskolor drygt 210 miljoner
            kronor under 2020 och 420 miljoner kronor 2021 för behörighets­givande
            och högskoleintroducerande utbildning. Detta som ett led att öka
            rekryteringen till bristyrken.
          </p>
          <p xml:id="i-9hSKqEwR4JR1fubqbtcAAe">
            Enligt en rapport från KTH och Teknikföretagen (2018) har den
            tekniska basårs­utbildningen inneburit en breddad rekrytering
            till ingenjörsprogrammen. Andelen studenter från studieovana hem
            och andelen som gått en yrkesutbildning på gymnasiet har ökat
            sedan basåret infördes. Liknande rapporter från andra lärosäten
            kommer till samma slutsats.
          </p>
          <p xml:id="i-DfoYtREtCrZAaBLaTD7ENh">
            Basårsutbildningar bidrar inte bara till fler studenter på utbildningarna
            inom bristyrken utan också till breddad rekrytering. Därför bör
            basutbildningar prövas som ingång till fler program och med det
            uttryckliga målet att bidra till en breddad rekrytering. Det bör
            regeringen ställa sig bakom och ge regeringen till känna.
          </p>
          <head xml:id="i-VVtfPbGvCzskxzuuMFTZMW" type="h1">
            6 Skillnader beroende på kön
          </head>
          <p xml:id="i-NkfNr8PRhtstEZCxwj8HV4">
            Kvinnor och män gör olika val, vilket märks både vid ansökan
            till grundutbildning och vid ansökan till forskarutbildningen.
            Trots att kvinnor länge varit i majoritet på grundutbildning har
            män varit i majoritet på forskarutbildningen. 2018 var intaget
            för första gången sedan 2004 jämnt. Samtidigt skiljer sig valet
            av forskningsområde mellan kvinnor och män, där kvinnor är överrepresenterade
            inom medicin och folkhälso­vetenskap medan männen är överrepresenterade
            inom teknik och naturvetenskap.
          </p>
          <p xml:id="i-CM129mGqq2M87GtDEyspc7">
            Statistiken visar också att fler män än kvinnor har doktorandtjänst
            eller annan anställning inom högskolan eller är företagsdoktorander.
            Kvinnor försörjer sig i högre grad på en anställning utanför högskolan
            eller på annat sätt. Det får bl.a. till följd att det är fler
            män än kvinnor som avlägger doktorandexamen inom fem år. Efter
            åtta år har skillnaderna jämnats ut.
          </p>
          <p xml:id="i-rUbd1NDEXr1F7b349D3sX">
            I en rapport inom ramen för Jämställdhetsintegrering i högskolor
            och universitet (JIHU) konstaterar Jämställdhetsmyndigheten att
            det finns anledning att skifta fokus till insatser som riktar
            in sig på att förändra kvinnors och mäns villkor för att öka jämställdheten
            inom högskolan.
          </p>
          <p xml:id="i-H8mFz1QjmoqdGGfBsm17Yr">
            Regeringen bör återkomma till riksdagen med förslag på hur doktorandutbildningen
            kan bli jämställd. Detta bör riksdagen ställa sig bakom och ge
            regeringen till känna.
          </p>
          <p xml:id="i-Rmbdn45omHGQUgoVFW43Am">
            UKÄ:s och UHR:s rapport om lokala urvalsgrunder visade att kvinnor
            som antas genom lokalt beslutade urvalsgrunder har högre sannolikhet
            att ta examen (jämfört med andra urvalsgrupper) än vad män har.
            Lokalt beslutade urvalsgrunder kan alltså gynna kvinnor, vilket
            är extra viktigt på utbildningar där kvinnor är underrepresenterade.
          </p>
          <p xml:id="i-5BK19QgNkVhRFtj1mPjecA">
            Delegationen för jämställdhet i högskolan skriver i sin redovisning
            Jämställdhet i högskolan, ska den nu ordnas en gång för alla?
            (2014) att bilden av akademin är nedslående. Det är en organisation
            präglad av normer och värderingar som bekräftar män som överordnade
            och där olika villkor råder för kvinnors och mäns meritering och
            karriärutveckling.
          </p>
          <p xml:id="i-MX4tbWmfwNFtpHYoEzBdFG">
            Det finns mycket att göra för att åtgärda ojämställdheten vid
            Sveriges universitet och högskolor. Studenter väljer utbildningsplatser
            baserat på stereotypa könsrollsmönster. Professorer är till största
            delen män och har lättare att avancera på positioner. Olika universitets
            och högskolors jämställdhetsarbete skiljer sig dessutom åt. Vissa
            arbets­platser är framsynta och ambitiösa, andra ser jämställdhet
            som en icke-fråga.
          </p>
          <p xml:id="i-22sttjAPWDow8iff4B7vo9">
            Regeringen bör införa en jämställdhetsbonus i lärosätenas basanslag
            för att främja en jämnare könsfördelning inom forskningen och
            akademin. Detta bör riksdagen ställa sig bakom och ge regeringen
            till känna.
          </p>
          <p xml:id="i-CdkNtYCut7kkYvGzgvpxcR">
            Jämställdhetsmyndigheten konstaterar i sin uppföljning Fortsatt
            integrering av jämställdhet i akademin (Jämställdhetsmyndigheten,
            rapport 2021:16) att corona­pandemin har påverkat lärosätenas
            arbete med jämställdhetsintegrering på betydande sätt och detta
            behöver följas upp för att arbetet inte ska tappa ännu mer fart.
            Myndig­heten konstaterar också att det behövs ett långsiktigt
            riktat uppdrag om jämställdhets­integrering för att det ska ge
            förutsättningar för ökat genomslag av jämställdhets­politiken.
            I studien framkommer att när uppdraget förlängs ett år i taget
            och endast innehåller mindre justeringar riskerar ett omtag av
            arbetet med jämställdhetsintegrering att utebli och engagemanget
            för uppdraget att avta. Man bedömer det som särskilt viktigt med
            ett omtag av jämställdhetsintegrering eftersom arbetet tappat
            fart under coronapandemin. Jämställdhetsmyndigheten föreslår tydliga
            skrivningar om hur lärosätena förväntas följa upp och redovisa
            resultat av genomförda insatser i förhållande till de jämställdhetspolitiska
            målen. Samt att lärosätena förväntas analysera bakom­liggande
            orsaker till icke uppnådda resultat. Vänsterpartiet anser att
            jämställdhets­integrering och jämställdhetsarbete är en viktig
            fråga för akademin och menar därför att uppdraget måste vara långsiktigt.
          </p>
          <p xml:id="i-RYPyWvPPSfkpE3NFBdAHJq">
            Ett långsiktigt uppdrag bör ges till Jämställdhetsmyndigheten
            och lärosätena. Det bör riksdagen ställa sig bakom och ge regeringen
            till känna.
          </p>
          <head xml:id="i-MryQryFmetce5M2rrNxbAp" type="h1">
            7 Jämställd forskning och innovation
          </head>
          <p xml:id="i-GhUuFkPLuV6CrBgmtLyvru">
            Den ojämställda situationen på lärosätena märks också när det
            gäller innovationer. Kvinnors innovation är ett ofta eftersatt
            område; det behövs såväl en jämställd forskningspolitik som en
            jämställd innovationspolitik. Många av de statliga stöd som finns
            för innovation och försöksstudier visar på en viss snedfördelning
            och många berörda kvinnor upplever svårigheter. Enligt rapporten
            Med kall eller varm hand? (2015:18) ser man hur kvinnor nås i
            mindre utsträckning av bifallande beslut om lån och hur utdelningen
            per beslut är lägre än mäns utdelning.
          </p>
          <p xml:id="i-9Ct7iVfCGSFBXcLywLPzz1">
            Regeringen bör utreda införandet av ett mål om att av samtliga
            statligt finansierade forsknings- och innovationsanslag ska högst
            hälften gå till män som forskar. Detta bör riksdagen ställa sig
            bakom och ge regeringen till känna.
          </p>
          <head xml:id="i-FvJtnmSCf2iGdtU7bdX177" type="h1">
            8 Forskares och doktoranders villkor inom högskolan
          </head>
          <p xml:id="i-7ra3a2KjvXj8J9tUmAWur3">
            Osäkra anställningsförhållanden utgör ett stort problem på den
            svenska arbets­marknaden och problemet är särskilt stort inom
            högskolesektorn. Tidsbegränsade anställningar (visstidsanställningar)
            ger arbetstagaren en svagare ställning i arbets­förhållandet och
            kan därför över tid utgöra ett betydande problem för denne och
            för möjligheterna att upprätthålla goda arbetsvillkor. Visstidsanställningar
            kan därtill missbrukas av arbetsgivare genom att olika slags tidsbegränsade
            anställningsformer varvas och staplas på varandra. Inom konstnärliga
            utbildningar kan en lärare dessutom anställas i tio år innan LAS
            inträder. Vänsterpartiet har i motionen En starkare arbetsrätt
            för ökad trygghet (2021/22:662) föreslagit förbättrat anställningsskydd
            för lärare vid konstnärliga högskolor.
          </p>
          <p xml:id="i-S1EUyaRQN7BEfTrVoPb1tZ">
            Vänsterpartiet har lagt flera förslag om anställningstrygghet
            inom akademin, senast i följdmotionen på forskningspropositionen
            (prop. 2020/21:60 Forskning, frihet, framtid – kunskap och innovation
            för Sverige). Våren 2021 gav regeringen UKÄ i uppdrag att utreda
            de tidsbegränsade anställningarna inom akademin, ett uppdrag som
            Vänster­partiet välkomnar och ställde sig bakom i forskningspropositionen.
          </p>
          <p xml:id="i-AEcWNQ1CakhMZmDs5oWahJ">
            En forskares arbete kan bli lidande om personen i fråga måste
            oroa sig för sin egen ekonomiska situation. På en arbetsplats
            med många professioner blir arbetsmiljön inte bra om vissa ständigt
            oroar sig över sin tjänst. För Vänsterpartiet är det självklart
            att den som utför arbete ska vara anställd och ha lön och övriga
            arbetsvillkor reglerade i kollektivavtal. En stor fördel med att
            anställa doktorander redan från första dagen på forskarutbildningen
            är att det kan leda till en större öppenhet i antagningen. Informa­tionen
            om lediga platser kommer att spridas till fler, vilket leder till
            fler kvalificerade sökande. Det kommer förhoppningsvis även att
            leda till att fler med utomeuropeisk bakgrund och fler från arbetarklassen
            antas samt att könsfördelningen kan bli jämnare i fler ämnen.
            Med ett öppnare antagningssystem finns också bättre möjligheter
            att bryta beroendeförhållanden mellan doktorander och handledare.
            För dem som efter examen söker sig utanför högskolevärlden för
            att arbeta är det också en bättre merit att ha varit anställd.
            Doktorandanställningar ökar forskarutbildades attraktionskraft
            på arbets­marknaden. För en ökad trygghet är det viktigt att det
            finns finansiering för hela doktorandtiden.
          </p>
          <p xml:id="i-RRv9mtkMN5LSVxpgnxj9FD">
            Regeringen bör därför tillsätta en utredning om hur doktoranders
            och juniora forskares anställningstrygghet ska kunna säkras. Detta
            bör riksdagen ställa sig bakom och ge regeringen till känna.
          </p>
          <p xml:id="i-C1JZW5TbTLrZvNGLwz1KM3">
            Möjligheterna ser i dag mycket olika ut för olika människor när
            det kommer till att arbeta inom akademin. Bakgrund, ekonomiska
            faktorer, kön och inte minst funktions­nedsättningar spelar in.
            Eventuella yttre hinder för människor att arbeta med vad de önskar
            måste motverkas. Det gäller även inom universitets- och högskolevärlden.
            I dag är kunskaperna om tillgängligheten för forskare och lärare
            för dåliga. Regeringen bör därför tillsätta en utredning som granskar
            förutsättningarna för forskare och lärare med funktionsnedsättning
            inom universitet och högskolor samt vilka åtgärder som krävs för
            att öka tillgängligheten. Detta bör riksdagen ställa sig bakom
            och ge regeringen till känna.
          </p>
          <p xml:id="i-5k7Yf8WHRVYfhMvSuHkLpX">
            Sverige är dåligt på att ta till vara den kompetens de som kommer
            hit som doktorander och postdoktorer besitter. Det vittnar de
            organisationer som organiserar postdoktorer om. Informationen
            om det svenska högskolesystemet och möjligheterna till karriärutveckling
            är svåra att förstå för den som kommer till Sverige som doktorand
            och postdoktor. Det innebär att Sverige tappar många av de doktorer
            som doktorerat eller forskat i Sverige. Den nya utlänningslagen
            som antogs 2021 påverkar också möjligheterna för lärosätena att
            rekrytera forskare och behålla forskare från länder utanför EES
            då tiden för den anställning som utgör grunden för uppehållstillstånd
            har förlängts till 18 månader samtidigt som vissa lärosäten tillämpar
            ettårsförordnanden. Utlänningslagen, vars förändringar avvisades
            av Vänsterpartiet, i kombination med de korta anställningsperioderna
            på lärosätena får konsekvenser.
          </p>
          <p xml:id="i-5XtLpYXNkVnyeoHrhnjWgp">
            Det bör utredas hur stödet och villkoren för postdoktorer kan
            stärkas och utvecklas. Detta bör riksdagen ställa sig bakom och
            ge regeringen till känna.
          </p>
          <head xml:id="i-Li8zeoazMT7mrq14DhY3D6" type="h1">
            9 Praktiknära forskning
          </head>
          <p xml:id="i-AQk7UuDi97W6ggywm2tdHP">
            I dag ser vi att det ibland brister mellan forskning och praktik.
            Inom det medicinska området kommer flera önskemål om mer praktiknära
            forskning, framför allt inom den kliniska forskningen.
          </p>
          <p xml:id="i-Jw6txAL2xbzFZF83v8KqFL">
            På flera håll införs kombinationstjänster där en person forskar
            på deltid och arbetar i verksamhet på deltid. Det sker huvudsakligen
            inom utbildning och sjukvård men det finns många fler områden
            där kombinationstjänster skulle kunna vara en bra anställningsform
            för att få mer praktiknära forskning.
          </p>
          <p xml:id="i-QX1ZjJP5fHEzrqMPHfhox7">
            Hos Vetenskapsrådet finns det en möjlighet att söka bidrag till
            anställning som forskare på halvtid i klinisk miljö. Vid sin uppföljning
            (VR 2020 Anställning som forskare på halvtid i klinisk miljö.
            Uppföljning av en bidragsform) konstaterar Vetenskapsrådet att
            de flesta som sökte bidraget hade en anställning i hälso- och
            sjukvården vid tiden för ansökan. I dag har flera en kombinationstjänst.
            För den grupp som beviljades bidraget är andelen som har en kombinationstjänst
            i dag högre än för den grupp som inte beviljades bidraget.
          </p>
          <p xml:id="i-UozrRzQYmTvmXGfYgWKoxb">
            I dag är det upp till kommuner och regioner att inrätta kombinationstjänster
            och det ser olika ut över landet. Kommuner och regioner har i
            allmänhet ett forsknings- och utvecklingsarbete men inte alltid
            genom kombinationstjänster. Även om det är i samband med den kliniska
            forskningen som behovet av fler kombinationstjänster oftast hörs
            i debatter menar Vänsterpartiet att det kan finnas en stor forskningsnytta
            med att ha kombinationstjänster även inom andra områden som förskola,
            skola, äldreomsorg etc.
          </p>
          <p xml:id="i-9bjmwC1Q4ErHeb7xs6yU7o">
            Regeringen bör tillsätta en utredning om hur kommuners och regioners
            forsknings- och utvecklingsarbete kan stärkas och fler kombinationstjänster
            tillkomma. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-KiwDwJbTzYkQjVF4PVJCQa" type="signatureBlock">
          <list xml:id="i-NgkXLsmYDhfS5bD51ANMVW">
            <item xml:id="i-N9o6YyGGfp2z3PgZqrZEJ6" type="signature">
              Ilona Szatmari Waldau (V)
            </item>
            <item xml:id="i-EHkJZtLv3ZXzbCG1wQZXVj" type="signature">
              Ulla Andersson (V)
            </item>
            <item xml:id="i-MG5sZK2K3cQtPQKTLiEC5o" type="signature">
              Lorena Delgado Varas (V)
            </item>
            <item xml:id="i-GmpPuZxAXuCT39USnjRAij" type="signature">
              Ali Esbati (V)
            </item>
            <item xml:id="i-EMS5VMGoThzessNGqTtQBG" type="signature">
              Tony Haddou (V)
            </item>
            <item xml:id="i-Qa3oWUtdsW6sQXKyzcK4kR" type="signature">
              Birger Lahti (V)
            </item>
            <item xml:id="i-EHUNbaYEU8mmL5LZuxNpty" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
