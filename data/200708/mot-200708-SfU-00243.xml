<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00243">
  <teiHeader>
    <fileDesc>
      <titleStmt>
        <title>Arbetskraftsinvandring med ett svenskt Green Card-system</title>
        <author corresp="i-R9MuNkxgtjYredKHhh6ujV">av Per Bill (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetskraftsinvandring med ett svenskt Green Card-system</title>
          <idno type="rdwebb">GV02Sf243</idno>
          <rs type="number">Sf243</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf243/text</ref>
          <ref type="dokument_url_html">http://data.riksdagen.se/dokument/GV02Sf243</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf243</ref>
          <ref type="doc">http://data.riksdagen.se/fil/85542C36-FDF0-4888-A30D-F2F68CA2E9AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lhv5ESRMUeNy6B6Wsu5dR5" type="signed"/>
        <correspContext corresp="i-Lhv5ESRMUeNy6B6Wsu5dR5">
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-5daDfr6TVdxrdskf6cmmBx" type="referral">
          <date when="2007-10-16"/>
        </correspAction>
        <correspAction xml:id="i-ToHbwQWW2NeJqqSfiUZurr" type="dismissal">
          <date when="2007-10-16"/>
        </correspAction>
        <correspAction xml:id="i-3rkdxf6bzVxmDJ24YXe4hA" type="numbering">
          <date when="2007-10-05"/>
        </correspAction>
        <correspAction xml:id="i-BggBESF4oHrHZ5ZKzma5gZ" type="submission">
          <date when="2007-10-03"/>
        </correspAction>
        <correspAction xml:id="i-NtandqCNR4Dk7Jc3jSkpBq" type="transfer">
          <date when="2007-10-03"/>
        </correspAction>
        <correspAction xml:id="i-RxvYd1ci4mrzhkXyztd2fv" type="assigned"/>
        <correspContext corresp="i-RxvYd1ci4mrzhkXyztd2fv">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LdZQT8RYAFHMJKhhCmnxcg" type="motBody">
        <div xml:id="i-X9gszVFtaiR7iqRrFnib2r" type="motProposal" subtype="förslag">
          <head xml:id="i-TPe4XPU95BHioRogJdYu5m">
            Förslag till riksdagsbeslut
          </head>
          <p xml:id="i-8dmU27aQ8zSK95dG5bxQBc">
            Riksdagen tillkännager för regeringen som sin mening vad som
            anförs i motionen om att möjliggöra en svensk motsvarighet till
            Green Card.
          </p>
        </div>
        <div xml:id="i-QMs5n1ZqKC5ub8BAULX87G" type="motContent">
          <head xml:id="i-3uSnESvzPWg5YYqqb6Zf7h" type="h1">
            Motivering
          </head>
          <p xml:id="i-UsDeKPFyufFCtMsxbDqhFP">
            I dag är Sverige ledande inom t.ex. IT-området i allmänhet och
            inom mobil telekommunikation i synnerhet. Detta är en ledning
            som på intet sätt är självklar. Många länder arbetar aktivt för
            att förbättra sina konkurrensvillkor. Den ekonomiska tillväxten
            är hög och inflationen är låg. IT utgör en drivkraft inte bara
            för den egna branschen utan också för det övriga samhället. Tekniken
            rationaliserar, ökar produktivitet och lönsamhet. Det svenska
            varumärket på detta område håller världsklass. Främst kan vi tacka
            investeringar i infrastruktur, utbildning, avregleringar av telekommarknaden,
            många hemdatorer m.m. En kombination av internationell vana, teknisk
            nyfikenhet och entreprenörsanda i kombination med ett fungerande
            och utbildat samhälle inom IT-området gör att Sverige hävdar sig
            så bra som det gör i den internationella, globala och teknologiska
            konkurrensen. Detta är ingen position som är given. Den internationella
            konkurrensen är stenhård, och flera länder och regioner storsatsar
            och förbättrar sina konkurrensvillkor.
          </p>
          <p xml:id="i-Lsckddg6DxZyUFJKzMRXU1">
            Den invandringspolitik som hittills har drivits i Sverige har
            haft som utgångspunkt att invandrare är en belastning, en kostnad
            och inte vad det egentligen är, en tillgång. Tusen och åter tusen
            människor har nekats inträde till vårt land, vilket är synd såväl
            för individen som för det svenska samhället. En enorm källa till
            utveckling, kunskap och fler händer och huvuden för att kunna
            bidra till den svenska välfärden har under åren gått förlorad.
            Den kunskap och kulturella kompetens som svenska företag gått
            miste om kan man bara uppskatta. En invandringspolitik som gör
            det möjligt för fler att komma till Sverige verkar nu tack vare
            den nya alliansregeringen vara på väg att växa fram.
          </p>
          <p xml:id="i-AaZ3Jw36wFanmrMtmRAAQu">
            En öppen invandringspolitik skulle inte bara kunna utveckla Sverige
            som nation utan även skapa nya möjligheter att räknas till toppskiktet
            inom fler områden än IT-sektorn. IT-sektorn är bara ett område
            där en kompetens­invandring skulle innebära stora steg framåt.
            Lilla Sverige, med en liten hemmamarknad, är tvunget att vända
            sig till en internationell marknad och ständigt öka exportmarknader
            för sina produkter och tjänster. Detta kräver att Sveriges kompetensmarknad
            förbättras i snabbare takt.
          </p>
          <p xml:id="i-QJkscxkDmf2kUUjKL5RqKZ">
            Utbildningssatsningar kombinerat med att ta vara på den kompetens
            som finns hos invandrarna i Sverige måste förbättras. Vi måste
            aktivt stimulera invandring och framför allt kompetensinvandring.
            Det kan göras bl.a. genom att öka möjligheterna och aktivt arbeta
            för att få utländska gäststuderande och forskare att stanna i
            Sverige, men även att aktivt rekrytera hit kompetens från andra
            länder, detta för att skapa och utveckla spjutspetskompetens men
            även mångfaldig kulturell kompetens.
          </p>
          <head xml:id="i-49NV2jBV2QGUsp1dtW6W5P" type="h2">
            En fri invandring i grunden
          </head>
          <p xml:id="i-LgQj1hikqWcXj2edz5iRGr">
            Världen har utvecklats i en positiv riktning under senare år.
            Antalet människor som lever i frihet och har demokratiska och
            mänskliga rättigheter ökar liksom antalet individer som jobbar
            sig upp ur fattigdomsträsket. Möjligheterna för människor att
            röra sig över nationsgränserna är betydligt större i dag än tidigare.
            Orsakerna bakom denna utveckling är flera: Berlinmurens fall och
            de kommunistiska diktaturernas söndervittring. Ökad frihandel
            på protektionismens bekostnad är en annan framgångsfaktor. För
            utvecklingen i Europa och dess närmiljö kan även EU och den långa
            integrationsprocessen ha bidragit till ökat välstånd och frihet.
            Alltför många använder statsbudgeten som grund när de diskuterar
            invandringen. Argument som vi har inte råd eller invandrarna tar
            våra jobb brukar höras. I en sådan retorik har diskussionen om
            människors rätt till fri rörlighet svårt att få fotfäste. I stället
            bör krav ställas på de människor som väljer att komma hit att
            de ska klara sin egen försörjning. Så fungerar den fria rörligheten
            inom det europeiska samarbetet.
          </p>
          <p xml:id="i-KF4fqZLHF3wNs5yvGdsmK3">
            Vid sidan om de moraliska argumenten för att människor ska kunna
            röra sig fritt finns de ekonomiska. I ett öppet och avreglerat
            system är invandrarna en tillgång. I ett slutet och reglerat system
            är invandringen en kostnad. Det finns en hel del personer som
            har lagt skulden för kostnaderna på invandrarna. Men skulden borde
            snarare hänskjutas till dem som har skapat systemet. Människor
            bör ses som en tillgång, och Sverige skulle kunna blomstra än
            mer om alla människors växt- och skaparkraft bättre togs till
            vara.
          </p>
          <p xml:id="i-EYZD5Bc8naqfeGvYWZUuJW">
            Redan i dag kan vi i Sverige notera en kompetens- och arbetskraftsbrist
            som troligen kommer att öka. Sverige har inte råd att förlora
            all den kraft som de människor som vill komma hit kan tillföra.
            Invandringspolitiken måste bygga på öppna gränser, fria individers
            val och ett förtroende för att de människor som kommer hit kan
            klara sin egen försörjning.
          </p>
          <head xml:id="i-CQ7pRPwZD5MZiUs5pav6JY" type="h2">
            Underlätta för arbetskraftsinvandring
          </head>
          <p xml:id="i-4ikLM5hCgSCq5pz4ZNQ6r5">
            Sverige behöver fler invandrare. Om man ser tillbaka i historien
            så är öppen­het för invandrare, utländskt kapital och teknik för
            ett ökat välstånd och ökad tillväxt vanlig. I en av Sveriges konkurrenter
            på IT-området, Silicon Valley, utgörs ca 40 % av regionens forskare
            och ingenjörer av immigranter. De har insett och utnyttjar den
            kompetens som finns internationellt. Detta gynnar inte bara regionen
            Silicon Valley och USA som land, utan även de regioner varifrån
            arbetskraften kommer då marknaden för deras kompetens i hemlandet
            är begränsad. Detta leder till en teknik- och kunskapsöverföring
            mellan dessa länder.
          </p>
          <p xml:id="i-A5PHR3CU5EkF4GDE8gEYhy">
            Även övriga Europas länder tittar på möjligheterna att öka sin
            invandring av kvalificerad arbetskraft. Sverige måste också kunna
            konkurrera om denna arbetskraft för att inte komma på efterkälken
            vad gäller spjutspetskompetens. Asiatiska länder som Kina och
            Indien nämns ofta, men vi har även en kunskapsbank som borde kunna
            tas tillvara i Östeuropa. För att konkurrera krävs stimulerande
            och framgångsrika företag.
          </p>
          <p xml:id="i-Ks2jRf9tGKZgqPfuvGkLE">
            Skattetrycket i Sverige är en bidragande del för att skapa ett
            konkurrenskraftigt klimat om framtidens arbetskraft i en alltmer
            globaliserad värld. Skatterna måste vara på en acceptabel nivå
            för att kunna locka hit ny arbetskraft. Internationella regler
            som tenderar att skapa t.ex. skattelättnader för just denna grupp
            av människor, dvs. högre utbildade experter m.m., är ingen lösning.
            Det enda man lyckas med är att det blir attraktivare att ta sin
            kunskap utomlands, och vi skulle förlora lika mycket, om inte
            mer, kompetens till utlandet än vad vi skulle kunna locka hit.
            Vi måste kunna både behålla den kompetens vi har och locka till
            oss ny.
          </p>
          <head xml:id="i-HMXbsM36XvUEKftEfXtLpv" type="h2">
            Krångliga regler för invandring ska avskaffas
          </head>
          <p xml:id="i-X49yej4AQEL1hYiU5Sh46L">
            Vi ska ha en invandringspolitik där alla som vill skapa sig en
            bättre framtid ska vara välkomna. I USA finns ett system som kallas
            Green Card. Detta system har inneburit att hundratusentals ofta
            högutbildade fått möjligheten till permanent uppehållstillstånd.
            Dessa personer är i dag ovärderliga för den snabbt växande nya
            ekonomin. De slumpmässiga inslagen i Green Card-systemet är inget
            att anamma. Men grunderna i denna idé är inte dumma. Lägg över
            rekryteringsansvaret på företag vad gäller kompetensinvandringen.
            Staten ska bara ge verktygen och möjligheterna åt företagen. Sedan
            kommer de att sköta den behövliga invandringsrekryteringen av
            kompetens på egen hand.
          </p>
          <p xml:id="i-JAgHEV4QmKqs3ak2zdDWaj">
            Det finns inga argument för att neka invandrare som har ett arbetserbjudande
            att komma till Sverige och bidra till vår välfärd och utveckling.
            En arbetsförsäkran borde leda till snabb handläggningstid och
            ett omedelbart uppehållstillstånd och arbetstillstånd ett Green
            Card allt för att förenkla kunskapsinflyttningen till Sverige.
            Det är ett måste för att Sverige i framtiden ska kunna hävda sig
            på den allt hårdare internationella marknaden av kvalificerad
            arbetskraft. Frågan är om vi har råd att avstå från den kunskap
            som vi dagligen går miste om.
          </p>
        </div>
        <div xml:id="i-AnvSX2Uo7wMp2y3hyQsUvV" type="signatureBlock">
          <list xml:id="i-VjReorNs69J3YMikoBBPg8">
            <item xml:id="i-B7dMAtehfFSBcgFmwvomek" who="i-R9MuNkxgtjYredKHhh6ujV" type="signature">
              Per Bill (m)
            </item>
          </list>
        </div>
      </div>
    </body>
  </text>
</TEI>
