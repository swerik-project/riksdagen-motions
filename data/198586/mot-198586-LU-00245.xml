<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-LU-00245">
  <teiHeader>
    <fileDesc>
      <titleStmt>
        <title>Upphovsrätt kontra tryckfrihetsrätt</title>
        <author corresp="i-DDBp1Uv1xUyCgUST4Mk7Ub i-5FsdBgp7zC1W8jXSUkwwDq">Karin Ahrland och Birgit Friggebo (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphovsrätt kontra tryckfrihetsrätt</title>
          <idno type="rdwebb">G902L245</idno>
          <rs type="number">L245</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/G902L245/text</ref>
          <ref type="dokument_url_html">http://data.riksdagen.se/dokument/G902L245</ref>
          <ref type="dokumentstatus_url_xml">http://data.riksdagen.se/dokumentstatus/G902L245</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rxtoc1F7X7kxrMeEQpLYSf" type="signed"/>
        <correspContext corresp="i-Rxtoc1F7X7kxrMeEQpLYSf">
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-5FsdBgp7zC1W8jXSUkwwDq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_l_245/mot_198586_l_245-001.pdf"/>
      <div xml:id="i-CXarJW2rUfgJpHmA2gB8QL" type="motHeader">
        <div xml:id="i-ARPpQbp7Qg7UDaSAnfbqu5" type="motTitle"/>
        <div xml:id="i-9vtydUw2rRJNPrqCdd2p8n" type="motSubmissionInfo"/>
      </div>
      <div xml:id="i-5XF4imHnn4hnm3115L2TUZ" type="motBody">
        <div xml:id="i-QukKFMz3jcfwzQHF8nkRS7">
          <p xml:id="i-TDPRKmk91YnnMybEAFs1x8">
            Motion till riksdagen 1985/86:L245
          </p>
          <p xml:id="i-43vGJyrbgTZvvnGjGLrKeY">
            Karin Ahrland och Birgit Friggebo (fp) Upphovsrätt kontra tryckfrihetsrätt
          </p>
          <p xml:id="i-ARPt4QB9jdurNZr6usJP7D">
            Det har ansetts vara en i viss mån öppen fråga hur en konflikt
            mellan upphovsrätten och intresset av information och debatt skulle
            lösas. Under hänvisning till en pågående rättegång underlät yttrandefrihetsutredningen
            att i sitt huvudbetänkande (SOU 1983:70) Värna yttrandefriheten
            föreslå någon klargörande reglering i lag. Rättegången är nu slutförd.
            Den gällde publiceringen i Göteborgs-Posten våren 1981 av det
            s.k. manifestet, en diskussionspromemoria om den framtida inriktningen
            av verksamheten vid Göteborgs stadsteater. Högsta domstolen har
            i sin dom den 23 december 1985 (DB 44) givit upphovsrätten företräde
            framför informationsintresset, ehuru, enligt HD:s eget uttalande,
            ”det upphovsrättsliga skyddsintresset inte /gjorde sig/ starkt
            gällande”, medan det å andra sidan fanns ”ett betydande allmänintresse
            av att manifestet publicerades som led i nyhetsförmedlingen och
            som underlag för den pågående kulturpolitiska debatten angående
            stadsteaterverksamhe- tens mål och uppläggning”. I detta läge
            finns det starka skäl att på nytt se över bestämmelserna om förhållandet
            mellan tryckfriheten och upphovsrätten. Det måste klargöras att
            tryckfriheten under vissa betingelser skall kunna få företräde
            framför upphovsrätten. Även HD synes ha ansett en sådan översyn
            naturlig. Det problem som har aktualiserats avser inte främst
            i vedertagen mening litterära, vetenskapliga eller konstnärliga
            verk; att olovligen publicera ett skönlitterärt verk kan normalt
            inte försvaras med hänvisning till informa- tionsintresset. I
            URL har emellertid begreppet verk fått en synnerligen vidsträckt
            innebörd. Manifestet i det nyss nämnda HD-avgörandet var sålunda
            ett utkast till ett arbetsprogram för teaterverksamheten. Det
            är inte tillfredsställande att upphovsrätten till en sådan handling
            skall hindra publicering, om det, som i detta fall, finns ett
            påtagligt intresse av information och offentlig debatt. Ännu tydligare
            exempel kan tänkas. Anta att ett politiskt parti, kanske ett parti
            med omstörtande verksamhet på sitt program, är i färd med att
            utarbeta ett mera preciserat handlingsprogram för en bestämd tid.
            Anta vidare att en tidning påträffar ett skriftligt utkast till
            programmet. Det kan i ett sådant fall finnas ett stort samhällsintresse
            av en publicering och en debatt. Rättsläget sådant det gestaltar
            sig efter HD:s avgörande låter anta att tidningen även i det fallet
            skulle begå ett brott genom att publicera utkastet. Man kan också
            tänka sig undantagssituationer där det även i fråga om ett skönlitterärt
            verk skulle te sig ytterst otillfredsställande att ge företräde
            åt
          </p>
          <p xml:id="i-M4dwngCbMv524WZz7Gv3eM">
            12
          </p>
          <pb facs="riksdagen-motions-pdf/data/198586/mot_198586_l_245/mot_198586_l_245-002.pdf"/>
          <p xml:id="i-FbKyYoBvkZnxTgxqqBxb1n">
            upphovsrätten. Anta att en tidning lyckas spåra en hyllningsdikt
            som en svensk diplomat har författat och tillägnat diktatorn i
            det land där diplomaten tjänstgör. Även om denna dikt inte har
            offentliggjorts utan endast exempel- vis föredragits vid en mottagning
            finns tydligen ett starkt publicitetsintresse. Att här ge diplomatens
            upphovsrätt ett generellt företräde med den konsekvensen att den
            tidningsman som publicerar dikten skall dömas till både straff
            och skadestånd ter sig minst sagt diskutabelt. Olika vägar kan
            tänkas för lösningen av konflikten mellan tryckfriheten och upphovsrätt.
            En metod är att, i anslutning till yttrandefrihetsutredningens
            förslag (SOU 1983:70), ge en vidare tillämpning åt den s.k. instruktionen
            i 1 kap. 4 $ TF och då klart ange att domstolen i fall av kollision
            mellan upphovsrätten och yttrandefriheten också skall kunna betrakta
            ”kränkningen” av upphovsrät- ten som straffri. I processuellt
            hänseende bör en i den juridiska doktrinen antydd möjlighet prövas,
            nämligen att ge den tilltalade en rätt att få frågan om intressekollision
            prövad av jury (E. Holmberg, Frihet och ansvar i tryck och i radio,
            1968, s. 34). Det är i sammanhanget också nödvändigt att reglera
            frågan om allmänna handlingar. Som yttrandefrihetsutredningen
            konstaterade finns inget grund- lagsskydd för rätten att få tillgång
            till allmänna handlingar om handlingarna är föremål för upphovsrätt.
            I stället medges i vanlig lag, dvs. upphovsrättsla- gen, att reglerna
            om allmänna handlingar i grundlag — tryckfrihetsförord- ningen
            — skall tillämpas. Det är en principvidrig konstruktion.
          </p>
          <p xml:id="i-FH5fanncfPT56iTRoFq7Wk">
            Hemställan
          </p>
          <p xml:id="i-QRuj7A7uLSH6BarLFKbMiZ">
            Vi hemställer att riksdagen beslutar att hos regeringen begära
            särskild utredning av förhållandet mellan de upphovsrättsliga
            och tryckfrihetsrättsliga reglerna i enlighet med de utgångspunkter
            som angivits i motionen.
          </p>
          <p xml:id="i-PYje8nAPpNryyPXTUEE4SZ">
            Stockholm den 24 januari 1986
          </p>
          <p xml:id="i-6NbmB9QFz7uY9Y1Jhhzbth">
            Karin Ahrland (fp) Birgit Friggebo (fp)
          </p>
          <p xml:id="i-2tBG7VxV8dfmLx1rTVxgJk">
            Mot. 1985/86 L245
          </p>
          <p xml:id="i-DFND13FbQEJJUnjBzbrxSs">
            13
          </p>
        </div>
      </div>
    </body>
  </text>
</TEI>
