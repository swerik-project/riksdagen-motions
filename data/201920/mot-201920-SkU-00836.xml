<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-00836">
  <teiHeader>
    <fileDesc>
      <titleStmt>
        <title>Gör skattesystemet mer transparent och effektivt</title>
        <author corresp="i-S1jBpohzgG7cgcBjfgN1Fb">av Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:836 av Sten Bergheden (M)</title>
          <idno type="rdwebb">H702836</idno>
          <rs type="number">836</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H702836/text</ref>
          <ref type="dokument_url_html">http://data.riksdagen.se/dokument/H702836</ref>
          <ref type="dokumentstatus_url_xml">http://data.riksdagen.se/dokumentstatus/H702836</ref>
          <ref type="docx">http://data.riksdagen.se/fil/12018C05-B1DF-4839-862B-94A3CBAC2266</ref>
          <ref type="pdf">http://data.riksdagen.se/fil/8ABCD55A-8A57-42CA-8BF3-BED111EFEED9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EVw77TaAuaAieX4C14jg2u" type="signed"/>
        <correspContext corresp="i-EVw77TaAuaAieX4C14jg2u">
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-SzMSoym3aZdURVQrPkGfu3" type="submitted">
          <date when="2019-10-01"/>
          <time when="09:59:53"/>
        </correspAction>
        <correspAction xml:id="i-3aE6WDvSoeG439gVFiKFou" type="reviewed">
          <date when="2019-10-01"/>
          <time when="10:25:14"/>
        </correspAction>
        <correspAction xml:id="i-21SwKkrnVvyzf2uE3LfD9n" type="referred">
          <date when="2019-10-11"/>
        </correspAction>
        <correspAction xml:id="i-2F4DL3xbXE9W1TrhPY6Eeu" type="assigned">
          <date when="2020-06-17"/>
          <time when="14:33:05"/>
        </correspAction>
        <correspContext corresp="i-2F4DL3xbXE9W1TrhPY6Eeu">
          <ref type="assignedTo">Skatteutskottet</ref>
        </correspContext>
        <correspAction xml:id="i-SFtDYDEQgGUbMHfLEeuwsb" type="behandlas_i"/>
        <correspContext corresp="i-SFtDYDEQgGUbMHfLEeuwsb">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XMzrojSFzqK27QpqU63Hoq" type="behandlas_i"/>
        <correspContext corresp="i-XMzrojSFzqK27QpqU63Hoq">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TRJuVHcR8pxfBxd5Cc1Sz1" type="motHeader">
        <div xml:id="i-G9DTAEppoaJW88FHKh29Zy" type="motTitle">
          Motion till riksdagen 2019/20:836 av Sten Bergheden (M) Gör skattesystemet
          mer transparent och effektivt
        </div>
      </div>
      <div xml:id="i-6NdXNCXbznBQbNfeoB7NhA" type="motBody">
        <div xml:id="i-UHFa5dG63QbKAspFYuHGrZ" type="motProposal" subtype="förslag">
          <head xml:id="i-7qe5yvVHjHTfC21yAT9ZKE">
            Förslag till riksdagsbeslut
          </head>
          <list xml:id="i-BWU6CcQGfEgwHkehu6yFFQ" style="ol">
            <item xml:id="i-4pNZ3sMKDMazqfj4tCFA5o">
              Riksdagen ställer sig bakom det som anförs i motionen om möjligheten
              till ett mer transparent och effektivt skattesystem och tillkännager
              detta för regeringen.
            </item>
            <item xml:id="i-QJW4Q7M9gconagS39MxNNE">
              Riksdagen ställer sig bakom det som anförs i motionen om att
              arbeta för minskat slöseri med skattepengar och tillkännager detta
              för regeringen.
            </item>
            <item xml:id="i-Cfy2RJL9e83YVUjmHsdCJv">
              Riksdagen ställer sig bakom det som anförs i motionen om att
              stimulera till mer synliga skatter och tillkännager detta för
              regeringen.
            </item>
          </list>
        </div>
        <div xml:id="i-8RTXN4Td2yQhBVCo9zEakd" type="motContent">
          <head xml:id="i-U4evyAjdmR5upxGirZLaQT" type="h1">
            Motivering
          </head>
          <p xml:id="i-KwXadU2R7WdnNMtivj76PW">
            Sveriges skattesystem behöver bli effektivare och mer transparent,
            vi behöver komma till rätta med skatteslöseri samt bidra till
            att öka skattesynligheten i Sverige. Vi svenskar betalar bland
            de högsta skatterna i världen. Tyvärr är medvetenheten om detta
            bland medborgarna låg – fler än 9 av 10 svenskar tror att de betalar
            lägre skatt än de faktiskt gör. Enligt en undersökning från Svenskt
            Näringsliv tror svenskarna att de betalar cirka 34 procent av
            sin inkomst i skatt, medan den egentliga skattesatsen är i snitt
            52 procent. Ett gap på nära tjugo procentenheter alltså.
          </p>
          <p xml:id="i-K7bjTV5wn5t91mta64a8N9">
            Detta är problematiskt ur flera synvinklar. Skattesystemets trovärdighet
            påverkas negativt när människor tror att de betalar betydligt
            mindre skatt än de egentligen gör. Den demokratiska debatten blir
            snedvriden när väljarna inte känner till hur mycket skatt de egentligen
            betalar. Det måste bli tydligare hur mycket skatt vi faktiskt
            betalar – och vad man då kan förvänta sig att få ut av den. Nuvarande
            skatteosynlighet gör att väljarna riskerar att överskatta hur
            mycket de får tillbaka av välfärden i stat, landsting och kommun.
            Tror man att man lägger cirka en tredjedel av sin inkomst i skatt
            och tycker sig få någorlunda tillbaka, så blir troligen bilden
            en annan när det handlar om strax över hälften av inkomsten. Fler
            lär också fråga sig då vad ens skattepengar går till. Denna insikt
            behövs.
          </p>
          <p xml:id="i-HXrqLhtFjH4vXLLRLyd7Pr">
            Annars finns risk att en vanlig skattebetalare uppfattar det
            som marginellt om en kommun vill höja kommunalskatten med säg
            50 öre. Om samma skattebetalare visste att denne redan lägger
            över hälften av sin inkomst på skatt är det sannolikt att fler
            skulle efterfråga effektiviseringsåtgärder eller minskat skatteslöseri
            inom kommunen före skattehöjningar. I nuläget är det tyvärr slentrianmässigt
            på många håll i landet så att en skattehöjning eller avgiftshöjning
            är det naturliga sättet att lösa en ny offentlig kostnad. Så ska
            det naturligtvis inte behöva vara. Med mer medvetenhet kring hur
            mycket skatt vi faktiskt betalar kommer också kunskapen om vad
            man då bör kunna förvänta sig att få tillbaka. Det demokratiska
            samtalet stärks och andra lösningar genereras än automat­iska
            skattehöjningar, såsom exempelvis effektivisering och krav på
            att kommunen inte ägnar sig åt annat än kärnverksamheten.
          </p>
          <p xml:id="i-NNBjWv9fijSm9cfMPtKeLy">
            Ytterligare en aspekt är de, tyvärr, otaliga exemplen på skatteslöseri
            som sker runt om i landet. En kommun ska i första hand ägna sina
            resurser åt skola, vård och omsorg – och inte leka företagare
            och t.ex. syssla med uppvärmda badsjöar, upplevelseparker, industrietanoltillverkning
            eller cirkusfestival. Skatteslöseri av denna sort bör beivras
            genom exempelvis vissa indragna statliga stöd under ett eller
            flera år. Först och främst ska skatter gå till välfärdens kärna.
            Det är ett rimligt krav att om vi betalar en av världens högsta
            skatter ska vi också få tillbaka en skola, vård, omsorg och infrastruktur
            i världsklass – men så är det inte i dag. Därför behövs ett mer
            transparent och effektivt skattesystem, där väljarna bättre förstår
            hur mycket skatt de betalar och ställer sina krav på det offentliga
            därefter. Skattenivån måste synliggöras så att denna hamnar i
            proportion till vad medborgarna kan förväntas kräva av det offentliga.
            När fler får kännedom om hur mycket de betalar i skatt kommer
            olika former av skatteslöseri sannolikt att möta mer protester.
          </p>
          <p xml:id="i-YKpxd54XraaHe8sabmUKox">
            Eftersom omkring två tredjedelar av den offentliga verksamheten
            ligger hos landets kommuner borde någon form av kvalificerad utvärdering
            införas. Denna skulle årligen kunna granska vad skattebetalarnas
            pengar används till, om det har gått till på ett riktigt sätt
            och hur detta står i relation till resultaten och behoven i kärnverksamheterna.
            På detta sätt kan skatteslöseri undvikas och kommunerna kan utkrävas
            ansvar. En sådan revision skulle också kunna premiera kommuner
            som arbetar för att på eget initiativ minska skatteslöseriet.
            Liknande kontrollsystem bör också införas i landstingen och för
            statliga verksamheter.
          </p>
          <p xml:id="i-4BymZEyH6xB7gfqbgZU5eh">
            Det finns goda exempel på att synliggöra skatter, vilket dock
            inte förekommer överallt, som de företag som på medarbetarnas
            lönespecifikation faktiskt skriver ut arbetsgivaravgifterna. Då
            blir det enklare att se hur mycket av ens bruttoinkomst som faktiskt
            försvinner i skatt. Fler borde uppmuntras till detta. Det skulle
            också vara positivt om kommuner och landsting på eget initiativ
            kunde pedagogisera för sina invånare vad skatter och avgifter
            används till. Det bör också staten göra och jämföra med andra
            likvärdiga länder för att lära sig hur man kan öka transparensen
            och minska skatteslöseriet. Det skulle inte bara öka trovärdigheten
            för skattesystemet utan också bidra till att fler väljare får
            kunskap om hur mycket skatt de betalar och vad som då är rimligt
            att förvänta sig tillbaka samt till en debatt om vad det offentliga
            bör och inte bör lägga skattebetalarnas pengar på.
          </p>
        </div>
        <div xml:id="i-FBYSjBGp9VJpp6dUegcMpy" type="motSignatures">
          <list xml:id="i-4QE8sAtWwM72yU3Xrz1Kac">
            <item xml:id="i-WAWQ6vH58Su453ZsLbac66" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
