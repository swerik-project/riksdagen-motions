<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SfU-00025">
  <teiHeader>
    <fileDesc>
      <titleStmt>
        <title>med anledning av prop. 1987/88:116 om studiemedel Mot.</title>
        <author corresp="i-W4KsfSh6dCbjCcJdxiZwL">av Margareta Andrén m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:116 om studiemedel Mot.</title>
          <idno type="rdwebb">GB02Sf25</idno>
          <rs type="number">Sf25</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GB02Sf25/text</ref>
          <ref type="dokument_url_html">http://data.riksdagen.se/dokument/GB02Sf25</ref>
          <ref type="dokumentstatus_url_xml">http://data.riksdagen.se/dokumentstatus/GB02Sf25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4KsfSh6dCbjCcJdxiZwL</idno>
            <name>Margareta Andrén</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-8upA7fUmJDG9eshM6xjAMc</idno>
            <name>Barbro Sandberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-Wr6k6wHqCSCVpf8wAP1AEe</idno>
            <name>Ingrid Ronne-Björkqvist</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3SikqBG8pD2hNnEKD1zSRk" type="basedOn"/>
        <correspContext corresp="i-3SikqBG8pD2hNnEKD1zSRk">
          <ref>Proposition 1987/88:116</ref>
        </correspContext>
        <correspAction xml:id="i-MqmKNdVfu6sLrkvVdxHkn" type="signed"/>
        <correspContext corresp="i-MqmKNdVfu6sLrkvVdxHkn">
          <note type="signatory" corresp="i-W4KsfSh6dCbjCcJdxiZwL"/>
          <note type="signatory" corresp="i-8upA7fUmJDG9eshM6xjAMc"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-Wr6k6wHqCSCVpf8wAP1AEe"/>
        </correspContext>
        <correspAction xml:id="i-T6GjcCzpd3crD2sMqpkCCk" type="submission">
          <date when="1988-04-05"/>
        </correspAction>
        <correspAction xml:id="i-Xv9u7TvqhntupkN1hYGqBr" type="dismissal">
          <date when="1988-04-06"/>
        </correspAction>
        <correspAction xml:id="i-NeoQioubdnv1Vg5yo3mq2C" type="referral">
          <date when="1988-04-07"/>
        </correspAction>
        <correspAction xml:id="i-So8jAyFv7bj9b6ovvkMn42" type="assigned">
          <date when="2014-11-23"/>
          <time when="06:23:16"/>
        </correspAction>
        <correspContext corresp="i-So8jAyFv7bj9b6ovvkMn42">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_sf_25/mot_198788_sf_25-001-001.pdf"/>
      <div xml:id="i-5LM5EE8YyDVCYD775q7EtV" type="motHeader">
        <div xml:id="i-VRxXun9bshJhh4rbkboKBw" type="motTitle"/>
        <div xml:id="i-GDwNVRhxEuWHcUn6wHX2ou" type="motSubmissionInfo"/>
      </div>
      <div xml:id="i-9hgAPcQjkLh957Tsj581tR" type="motBody">
        <div xml:id="i-4bhmSW5YrFoL5F6TR1doS8">
          <pb facs="riksdagen-motions-pdf/data/198788/mot_198788_sf_25/mot_198788_sf_25-001.pdf"/>
          <p xml:id="i-8ysy7Nf8QMSBrSH6MZhV2f">
            Motion till riksdagen
          </p>
          <p xml:id="i-EyBQ9S9c4NwQDRfMSpdkQX">
            é RI 1987/88:Sf25 Rd
          </p>
          <p xml:id="i-3jdduvoV7z9MEuMxWPwUfj">
            av Margareta Andrén m. fl. (fp)
          </p>
          <p xml:id="i-W9BtwF6vjviPcaPEANt4ZG">
            med anledning av prop. 1987/88:116 om studiemedel = Mot. 1987/88
            S25—-27
          </p>
          <p xml:id="i-T2Yb3gTJBEbfTRWHRds5re">
            Det är bra att regeringen nu presenterar ett förslag till studiemedelsreform
            som innebär reella förbättringar av de studerandes ekonomi. Vi
            konstaterar vidare med tillfredsställelse att propositionen i
            väsentliga avseenden över- ensstämmer med folkpartiets reservation
            i studiemedelskommittén och i motsvarande mån avviker från den
            socialdemokratiska kommittémajorite- ten. Regeringen har sålunda
            valt att i stället för att utveckla bostadsbidragen till de studerande
            höja totalbelopp och bidragsdel. Detta innebär också att vi i
            huvudsak tillstyrker regeringsförslaget.
          </p>
          <p xml:id="i-CByb1BLKFUY4TgkegPTBsa">
            Folkpartiets utgångspunkter för en studiemedelsreform
          </p>
          <p xml:id="i-9XueMURVEgYUutoVLWTqnr">
            Utbildning syftar till att stärka den enskildes kompetens i yrkeslivet
            och som medborgare. För Sveriges framtida välstånd och tillväxt
            är det en förutsätt- ning att ha välutbildad arbetskraft. Det
            är därför av största vikt att samhället på skilda sätt främjar
            utbildning. Detta kan ske genom att tillhandahålla gratis undervisning,
            att ge sådana resurser till utbildningen att denna håller en hög
            kvalitet samt att genom ett studiefinansieringssystem ge alla
            som har förutsättningar att studera möjlighet till detta oberoende
            av deras egna ekonomiska förutsättningar. I Sverige har emellertid
            utvecklingen för flera yrkeskategorier blivit sådan att det är
            tveksamt om det, trots fri undervisning och studiemedel, är lönsamt
            i ekonomisk mening att bedriva högre studier. Lönenivån, löneutvecklingen
            och marginalskatt är nämligen sådana att den ekonomiska uppoffring
            de studerande gör under studietiden, i form av utebliven alternativ
            lön och studieskuld, i ett livslöneperspektiv inte blir ”lönsam”.
            För vissa för samhället särskilt angelägna yrkeskategorier, militär
            och polis samt under senare tid vidareutbildning av viss vårdpersonal,
            har samhället tagit konse- kvenserna av detta och ger lön till
            de ”studerande” redan under utbildnings- tiden. Givetvis är utbildning
            berikande i annan mening än strikt ekonomisk. Men ofrånkomligen
            vägs de ekonomiska aspekterna in när en person fattar beslut i
            dessa frågor. Det är på sitt sätt märkligt att det i ett högt
            utvecklat land som vårt inte skall vara möjligt för den enskilde
            att förutsätta att kostnaderna för några års studier fullt ut
            skall kunna återbetalas med framtida inkomster.
          </p>
          <p xml:id="i-FzcThgNgrDKhQkx1Qve8oj">
            1 Riksdagen 1987/88. 3 saml. Nr Sf25-27
          </p>
          <pb facs="riksdagen-motions-pdf/data/198788/mot_198788_sf_25/mot_198788_sf_25-002.pdf"/>
          <p xml:id="i-2aJ9fhY1qWRN6Ws6i87c2z">
            Detta understryker bl.a. det väsentliga i att skattesystemet
            reformeras framför allt genom att marginalskatterna sänks. Till
            dess så sker är det inte möjligt för något studiemedelssystem,
            som är statsfinansiellt rimligt, att självständigt åstadkomma
            några mycket stora förbättringar av de ekonomis- ka villkoren
            för framtida inkomsttagare med studieskulder.
          </p>
          <p xml:id="i-Tdvhenynwck5Wz2Nbb4opG">
            Totalbelopp och bidragsdel
          </p>
          <p xml:id="i-Q47ohU3aCGQePwY2Mix75G">
            I studiemedelskommittén reserverade sig företrädarna för folkpartiet
            och moderata samlingspartiet för att totalbeloppet skulle höjas
            från nuvarande 145 96 av basbeloppet till 170 26 och att bidragsdelen
            skulle höjas till 50 20 av basbeloppet. I propositionen har nu
            regeringen anslutit sig till detta förslag. Det totalbelopp som
            därmed kommer att utgå, 4 870 kr. per månad med nuvarande basbelopp,
            torde vara tillräckligt för att de studerande skall kunna bedriva
            heltidsstudier utan att behöva arbeta vid sidan om. Om emellertid
            kostnadsutvecklingen för de studerande skulle bli sådan att de
            ånyo, i likhet med vad som hänt sedan det nuvarande studiemedelssystemet
            trädde i kraft 1965, kommer att släpa efter i förhållande till
            befolkningens köpkraft i övrigt finns det enligt vår uppfattning
            skäl att överväga en höjning av totalbeloppet. Om det därtill
            skulle visa sig att oron för att sätta sig i skuld, också efter
            den nu föreslagna höjningen av bidragsdelen, avskräcker sökande
            till vissa delar av den högre utbildningen bör detta leda till
            att frågan om bidragsdelens storlek prövas på nytt.
          </p>
          <p xml:id="i-TV5a1HPuweZYAiwL8qWwdz">
            Bostadsbidrag som del av studiefinansieringen
          </p>
          <p xml:id="i-QiQfz9F29kbiPh25tTnKXj">
            Regeringen har i en särskild proposition (prop. 1987/88:131)
            föreslagit vissa förändringar i bostadsbidraget till ensamstående
            under 29 år för att anpassa dessa regler till studiemedelssystemet.
            Det kan enligt vår uppfattning riktas flera invändningar mot att
            på detta sätt göra en koppling mellan studieme- delssystemet och
            bostadsbidragen.
          </p>
          <p xml:id="i-AbsAJchov9fb6nJTMd8rXM">
            — Stödet till de studerande blir ännu mer selektivt än i dag.
            Stödet till de studerande kommer att differentieras efter hur
            de bor. — Bostadsbidraget till ensamstående är ett led i bostadspolitiken.
            Lika självklart som att regeringen nu föreslår ett system som
            inte tar hänsyn till familjesituationen borde vara att inte ta
            sådan hänsyn till boendet. — För att få enhetliga regler över
            hela landet föreslår regeringen att riksdagen skall lagstifta
            om skyldighet för kommunerna att utge bostads- bidragen. Detta
            ingrepp i den kommunala självstyrelsen anser vi inte motiverat.
            — Hyresnivån på berörda bostäder kan förväntas stiga då de boende
            inte behöver stå för hela kostnadsökningen själva. Samtidigt kan
            det förväntas att de studerande kommer att söka sig till dyrare
            bostäder eftersom de får små merkostnader för detta. Den totala
            samhällskostnaden för bostads- bidragen kan därmed förväntas stiga
            utan att detta kommer studiefinan- sieringen i egentlig mening
            till del.
          </p>
          <p xml:id="i-Dt9bxZ4hy1Df5kXU7KCQEw">
            Vi vidhåller därför vårt i annat sammanhang framförda yrkande
            att bostadsbidrag inte skall utgå till ensamstående.
          </p>
          <p xml:id="i-2EHTfDouyWseerN9tsx44w">
            Mot. 1987/88 Sf25
          </p>
          <p xml:id="i-DuLvjHbWRxrfNDXkTwSj8C">
            NN
          </p>
          <pb facs="riksdagen-motions-pdf/data/198788/mot_198788_sf_25/mot_198788_sf_25-003.pdf"/>
          <p xml:id="i-AQTTtHV5c8dwP6PiN8jzkE">
            Fribeloppet för egen inkomst
          </p>
          <p xml:id="i-NV7X3gQ9MethAvSyTjhJtL">
            I studiemedelskommittén reserverade sig folkpartiet för att helt
            ta bort prövningen mot egen inkomst. Motiven för detta var huvudsakligen
            två; genom att ta bort den individuella prövning som reglerna
            om fribeloppet leder till understryker man att studiemedelssystemet
            är ett generellt verkan- de system och därmed undviker man också
            den omfattande byråkrati och kontroll som reglerna leder till.
            I propositionen har en reform som innebär att inkomstprövningen
            helt avskaffas kostnadsberäknats till ca 450 milj. kr. Detta överstiger
            vida de uppskattningar som gjordes i kommittén och vi anser att
            de nu redovisade kostnaderna är alltför höga för att motivera
            de fördelar som ett borttagande av prövningen skulle leda till.
            Regeringens förslag innebär att reduktionen av studiemedlen börjar
            vid en inkomst på 34 000, i praktiken 37 000 med hänsyn till schablonavdraget
            vid inkomstbeskattningen. Fribeloppet föreslås som hittills beräknat
            på sådan inkomst som belöper sig till sommarmånaderna trots att
            studiemedel bara beviljas för nio månader, höst- och vårtermin.
            Enligt vår uppfattning vore ett alternativ till att ta bort inkomstprövningen
            att endast låta den omfatta de inkomster de studerande uppburit
            under tiden de lyft studiemedel men låta inkomsterna under sommarperioden,
            juni, juli och augusti, vara undantagna prövning. Något färdigt
            förslag till hur ett sådant särskiljande av ferieinkomsten skulle
            kunna göras från annan inkomst finns inte. Det finns emellertid
            skäl att studera frågan för att se hur en sådan ordning skulle
            kunna utformas och vilka kostnader det skulle innebära för statsverket
            i form av ett ökat antal oreducerade studiemedel. Riksdagen bör
            därför hos regeringen begära att CSN får ett sådant uppdrag.
          </p>
          <p xml:id="i-H3U2ykFjyb2NYoLLR7gqqW">
            Inkomstbegreppet
          </p>
          <p xml:id="i-9yqMkbA3nQY8rDjGxCZi1R">
            Folkpartiet ställde sig bakom studiemedelskommitténs förslag
            att eventuell återstående skuld inte skulle avskrivas då låntagaren
            uppnått 65-årsåldern. Samtidigt förordade vi emellertid ett annat
            inkomstbegrepp, ”taxerad inkomst”, än den socialdemokratiska kommittémajoriteten
            vars förslag i huvudsak motsvarade begreppet ”sammanräknad inkomst”.
            Genom att välja ”taxerad inkomst” och fortsatt återbetalning efter
            65 år kunde man i systemet enligt vår mening ta hänsyn till låntagarens
            betalningsförmåga också efter avdrag för räntor och t. ex. pensionsförsäkringar
            men utan att för den skull subventionera låntagaren. Regeringen
            har nu valt att i stället föreslå att kvarstående skulder avskrivs
            då låntagaren fyllt 65 år. Vi accepterar detta förslag och som
            en följd av vårt tidigare resonemang då också valet av inkomstbegreppet
            ”sammanräknad inkomst”. Det finns enligt vår uppfattning emellertid
            en risk för att den valda konstruktionen kommer att visa sig mycket
            betungande framför allt för låntagare som förutom studieskulden
            har lån för att finansiera sitt boende. Som bostadssituationen
            är på många håll i landet i dag är det ofta svårt att få
          </p>
          <p xml:id="i-Y82ySALqLvkJSziW8bM7Ep">
            1" Riksdagen 1987/88. 3 saml. Nr Sf25-27
          </p>
          <p xml:id="i-2UnbmnmLX8gaaLzgQxZ7SE">
            Mot. 1987/88 Sf25
          </p>
          <pb facs="riksdagen-motions-pdf/data/198788/mot_198788_sf_25/mot_198788_sf_25-004.pdf"/>
          <p xml:id="i-GdE2zxVKE4KF3n7NZnavGf">
            bostad på annat sätt än att köpa bostadsrätt eller småhus. Det
            finns därför anledning att noga följa verkningarna av återbetalningsreglerna
            för att kunna förändra dessa om det visar sig att de blir alltför
            betungande för låntagarna. Detta bör riksdagen som sin mening
            ge regeringen till känna.
          </p>
          <p xml:id="i-FgzAKY8RqPFLg5Fv5LBKso">
            Medelshanteringen
          </p>
          <p xml:id="i-7SDbwka3ECW2uvdu4FctPA">
            I propositionen föreslås att studiemedelssystemet skall läggas
            utanför statsbudgeten och att det i fortsättningen skall vara
            riksgäldskontoret som lånar upp de pengar som CSN skall bevilja
            de studerande. Enligt vår uppfattning bör på sikt prövas en ordning
            där bankväsendet helt eller delvis övertar såväl finansiering
            som administration av studiemedlen. Detta skulle vara till fördel
            för de studerande som därigenom bl.a. får tillgång till sådan
            ekonomisk rådgivning och specialkunskaper som CSN inte har och
            heller inte bör skaffa resurser för att ge. Under studiemedelskommitténs
            arbete förklarade företrädare för Spar- banksföreningen och Svenska
            Bankföreningen sig intresserade att mer konkret lämna förslag
            till hur en utökad medverkan från deras sida i studiemedelssystemet
            skulle kunna utformas. Enligt vår uppfattning bör regeringen inbjuda
            bankerna till konkreta diskussioner för att få veta hur dessa
            skall kunna medverka i större omfattning än vad som för närvarande
            är möjligt. En förutsättning för en sådan medverkan skall givetvis
            vara att staten även i fortsättningen lämnar lånegaranti. Riksdagen
            bör ge regeringen ett sådant uppdrag.
          </p>
          <p xml:id="i-Qr9NdasCuLaX9EZRuvUe2L">
            Studiehjälp vid utlandsstudier
          </p>
          <p xml:id="i-UneMGwVGbFafkhwZYKgAGV">
            I propositionen föreslås att det skall bli lättare att erhålla
            studiemedel för studier utomlands. Detta är utmärkt och överensstämmer
            med folkpartiets krav. Vi vill i detta sammanhang också lyfta
            fram det krav som CSN framfört i sina anslagsäskanden nämligen
            att även möjligheterna att få studiebidrag för gymnasiala studier
            utomlands bör öka. För kommande budgetår har CSN beräknat detta
            till 15 milj. kr. Vi anser att det är angeläget att underlätta
            för också gymnasister att bedriva studier i andra länder. Riksdagen
            bör därför anslå ytterligare 15 milj. kr. till studiehjälp.
          </p>
          <p xml:id="i-6TZ6UH8Xgyr48o3VixBmyk">
            Hemställan
          </p>
          <p xml:id="i-RCLMQYD8P75q5N8Dcohq4C">
            Med hänvisning till det anförda hemställer vi 1. att riksdagen
            hos regeringen begär att CSN får i uppdrag att utreda ett system
            där ferieinkomsterna inte skall inräknas i den inkomst som är
            föremål för inkomstprövning, 2. att riksdagen som sin mening ger
            regeringen till känna vad i motionen anförts om uppföljning av
            återbetalningsreglerna,
          </p>
          <p xml:id="i-46hFocbYXmYXVvdcoLr8Lh">
            Mot. 1987/88 Sf25
          </p>
          <pb facs="riksdagen-motions-pdf/data/198788/mot_198788_sf_25/mot_198788_sf_25-005.pdf"/>
          <p xml:id="i-KGCFrdmycJmCLjjm7wwyVW">
            3. att riksdagen som sin mening ger regeringen till känna vad
            i Mot. 1987/88 motionen anförts om en ökad medverkan från bankerna
            i finansiering — Sf25 och administration av studiemedelssystemet.
          </p>
          <p xml:id="i-LXNpMAQ5aNebbbz4XGtCgp">
            Stockholm den 5 april 1988
          </p>
          <p xml:id="i-2qBvV3y7Daej6YgvTmbn9d">
            Margareta Andrén (fp) Barbro Sandberg (fp) Kenth Skårvik (fp)
            Lars Leijonborg (fp) Ingrid Ronne-Björkqvist (fp)
          </p>
        </div>
      </div>
    </body>
  </text>
</TEI>
