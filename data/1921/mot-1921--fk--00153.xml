<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--fk--00153">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__153/mot_1921__fk__153-001.pdf"/>
      <fw xml:id="i-KNG4Ay4vA7BV1qWN3r2RSF">
        Motioner i Första kammaren, Nr 153. 19
      </fw>
      <div xml:id="i-8i7HmLFz2C5SYSWi2R2m8F" type="motHeader">
        <div xml:id="i-76NqWrgMj3pcXeZL482Raq" type="motTitle"/>
        <div xml:id="i-Le6NqKSkp4Fodu438c6UjX" type="motSubmissionInfo"/>
      </div>
      <div xml:id="i-U1NABAxwmVdTxteR1XhTZE" type="motBody">
        <div xml:id="i-8GsR7eKhHHJ8QAoyKT9Ces">
          <p xml:id="i-TBf8kBBB56yj2NfHadbymw">
            Nr 153.
          </p>
          <p xml:id="i-CMomAVUhmkahxQ1gNu11g6">
            Åv herr Lindhagen, om hänvändelse till regeringen i syfte att
            statsmakten må söka att genom samvetspolitik och verk- lig kristendom
            bringa lidandet erforderlig hjälp.
          </p>
          <p xml:id="i-GweHufgCqLu5CSFQ8Xm3Hu">
            Det förhåller sig med samhällslivet på jordklotet liksom med
            detta senare självt. Det sjuder och kokar i innandömena. Men allt
            detta jäsande liv hålles i tygeln av ett förstelnat skal, som
            omsluter det hela och endast vid sällsynta tillfällen kan förhindra
            elden att bryta fram genom omböljet. Även i vår tid brottas livet
            med formerna, kämpa de oräkneliga mänskliga lidelserna och behoven
            med sambhällsordningen. Av kända anledningar är denna kamp tilspetsad
            till sitt yttersta just nu. Skall livet icke nu omsider lyckas
            spränga de omänskliga formerna frågas från ett håll. Månne icke
            samhällsordningen skall bestå provet och tvinga tillbaka det rasande
            anloppet, spörjes ängsligt från ett annat håll, Lidandets stämmor
            söka tusenfalt att göra sig hörda. Människan-slaven bänder , hela
            sin kraft för att slita formalismens tvångströjor. Det är en tid
            för det myckna talandet och för ropandet framför de stängda portarna
            till livets förgårdar. När skall detta tusenstämmiga sorl om-
            sider tystna? När skall all denna kraft, som ödslas i fåfäng brottning
            mot dessa murar, få en bättre användning? Mänskligheten längtar
            osläck- ligt effer idoga handling, efter den stora tystnaden,
            där man hör spad- tagen, som förvandla obruten mark till åkerfält.
            Inför dessa påfrestningar kunna fördomarna, lagarna, privilegierna
            icke längre stå alldeles oberörda. Man måste åtminstone av självbeva-
            relsedrift göra något för att dämma på något sätt emot den nya
            hotande syndafloden. Kanske bland dessa olustförnimmelser i det
            beståendes obönhörlighet också blandar sig ofrånkomligt någon
            glimt av samvete. Denna målning ger, tror jag, en ganska god bild
            av det nuva- rande tillståndet och av de senaste tidernas så kallade
            sociala arbete som fyller” statsmakten med så mycket bekymmer.
            Något måste göras men hjärtelaget har icke genomströmmat våra
            bevekelsegrunder eller våra handlingar. Man sätter intressepolitiken
            till läkare för missförhållandena
          </p>
          <p xml:id="i-AssJyREAqVebTW3nGpu55p">
            '
          </p>
          <pb facs="riksdagen-motions-pdf/data/1921/mot_1921__fk__153/mot_1921__fk__153-002.pdf"/>
          <fw xml:id="i-Td2rLDgGXjJv9ABihupNBC">
            20 Motioner i Första kammaren, Nr 153. !
          </fw>
          <p xml:id="i-Fq6foRESn4pVUpRm2bG4Dw">
            eller med andra ord bocken till trädgårdsmästare. De många förhindren
            avmäla sig i stormkolonner från alla väderstreck och bygga upp
            sina taggtrådsstängsel mot de framryckande mänskliga behoven.
          </p>
          <p xml:id="i-EMFDJdhEwMpuhndLdoWvWD">
            Ett stort lidande anmäler sig och säger: här är jag, jag fryser,
            svälter och dör snart. Följden blir ett uppdrag att utarbeta statistik
            över lidandet och allt vad som därmed kan antagas äga sammanhang.
            En stor och dyrbar apparat sättes igång, papperet växer till btora
            berg. Tiden går, det ena året avlöser det andra. Under denna väntan
            stupar det ena människoödet efter det andra ohulpet på livets
            grymma valplats. Slutligen äro de nya pappersmurarna färdiga.
            Man har gjort någonting. En ny spärrfästving emot allt detta som
            tigger och ber och hotar. Emellertid, det obehagliga sorlet upphör
            icke. Man är på djupen icke nöid med samhällsordningens sålunda
            ådagalagda välvilja. Denna sätter då sina juridiska experter i
            gång för att utfinna något, som kan uträttas med stöd av den vetenskapliga
            behandlingen. Trots bristen på arbetskrafter och god vilja ger
            statsmakten sina funktionärer inom de olika departementen en sorglös
            order att någon gång i tidernas längd utfundera något var och
            en i den del av hela frågan, som formellt faller under hans befogenhet.
            En del händer sättas i gång, och den ena vet icke vad den andra
            gör. Även nu infinna sig bjudna eller objudna de tusentals förhindren
            såsom främste sakkunnige medarbetare. ren gå. Under tiden dör
            kon, medan allt detta gräs växer. /Till sist framkomma från olika
            håll åtskilliga förslag. De behandla olika bitar av samma sak.
            Inget sammanhang i tankar och arbete har ens ifråga- satts. Det
            ena är därför icke likt det andra. En rikedom av former och förhinder
            för det, som skulle hjälpas. Den stora saken står kvar, ensam
            och övergiven, avklädd in på bara kroppen, utsatt för väder och
            vindar. mL Nu uppstå ganska begripligt åtskilliga betänkligheter
            hos sam- hällsordningen, huruvida dessa alster av skarpsinnet
            skola tagas för goda av den representation för missnöjet på djnpet
            som denna ordning lagat, låt vara efter sitt eget beläte. Visserligen
            är denna folkförsamling or- ganiserad efter grunvdsatsen splittra
            och härska. Det är en intres-e- representation, där de olika begärelserna
            för egen del sannolikt skola slå ihjäl varandra. Men i alla fall
            kan en viss försiktighet vara av nöden. Därför tillsättes en kommitté,
            där dessa stridande intressen, så vitt de hava många valmän bakom
            sig, bliva representerade. Där gäller det nu att samarbeta de
            olika mälsmännen och på detta sätt få ut något slutligen även
            av deras kommittenter i partierna. |
          </p>
          <pb facs="riksdagen-motions-pdf/data/1921/mot_1921__fk__153/mot_1921__fk__153-003.pdf"/>
          <fw xml:id="i-KiEy6Z65YTbj17FDVhKKAN">
            Motioner i Försto kammaren, Nr 153. 21
          </fw>
          <p xml:id="i-LswuNjJVogBUPc9mcFVZPa">
            Alla bli mycket snart eniga om att åsidosätta minoritetskrav,
            som ej äro representerade. Därefter vidtager dragkampen inom kommittén
            mellan de olika intressenas representanter. Om åtskilligt mera
            oför- argligt enar man sig kanske, däremot sällan om huvudsaken.
            Det finns då två möjligheter: antingen att var och en går sin
            väg fullt ut, så att det synes var man har varandra. Eller också
            så, att man inlåter sig i byteshandel och åstadkommer en kompromiss.
            Detta sista strävande blir merendels den väg man bestämmer sig
            för. Detta är nämligen regeringens avsikt med kommittén. Man räddar
            därigenom också kom- mitténs prestige. Var och en får slutligen
            något av sitt eget och de som vilja förändringar hoppas mycket
            av sin vunna andel, under det att de som önska upprätthålla det
            bestående förtrösta på att vad de andra fått ej skall i tillämpningen
            betyda så mycket. Vanligen får också den sista uppfattningen rätt.
            En organism, som styckas 1 bitar, förlorar sin kraft och utträttar
            ej något. Nu har kommittén eller de sakkunniga, såsom de olika
            intressenas målsmän numera kallas, avlämnat sitt kompromissförslag.
            Reservationer förekomma i en och annan småsak, och någon gång
            kan man också påträffa ett försök till grundskott av något »enfant
            terrible», som av något öde eller misstag kommit med. Betänkandet
            åtföljes helst av ny utförlig statistik samt många och vidlyftiga
            utredningar, ofta vidlyfti- gare ju mera de röra sig om solklara
            saker. Ingen kan undgå sitt öde att i en politik, där kvantiteterna
            härska, även söka imponera genom det voluminösa. Nu måste regeringen
            taga position. Det är en kinkig sak. Tid saknas i följd av de
            myckna göromål!en och ingen kan heller i regel sätta sig in i
            saken mer än departementschefen. Han har plikt att göra det, ehuru
            även han är synnerligen upptagen och i mycket måste lita på sina
            underordnade. De senare bevaka ofta sina egna obstruktiva synpunkter
            på saken. För att bereda departementschefen något stöd gent emot
            denna funktionärernas konservatism inrättades nyligen stats- sekreterarämbetena.
            Dessa besattes sedan, utom i finansdepartementet, med expeditionscheferna
            såsom självskrivna. Och så var den reformen avslutad. Det är således
            vanligen departementets chef eller någon honom underordnad ämbetsman,
            som i regeringens namn avgör, om och i vad mån betänkandet skall
            framläggas för riksdagen. Härvid spelar en dominerande roll icke
            så mycket vad som är mest gagneligt för folket enligt livets krav,
            utan i vad mån saken kan antagas gå igenom i riks- dagen. För
            detta ändamål företages en gissningsberedning, stödd på erfarenheter
            och symtom. År saken mycket brännande eller omtöcknad
          </p>
          <pb facs="riksdagen-motions-pdf/data/1921/mot_1921__fk__153/mot_1921__fk__153-004.pdf"/>
          <fw xml:id="i-2jMT8VXjtoRt7MWrmFQQfJ">
            22 Motioner i Första kammaren, Nr 153.
          </fw>
          <p xml:id="i-7mmgEtfnZjvQirQW8LGc9o">
            av ovisshet, tillkallas ledarna för de partier, som ha flesta
            antalet val- män eller utsikt att få det och således äro de farligaste.
            Denna över- läggning följer ungefär samma lagar, som kommitténs
            riktlinjer, och slutar även gärna den med en kompromiss, lika
            med kommitténs eller något förändrande densamma. Härefter överlämnas
            förslaget med friskt mod till riksdagens av- görande. Nu skulle
            väl de verkliga realiteterna komma till tals, sådana de äro, genom
            sina utsedda representanter. Men detta är en ganska stor illusion.
            Förr sades det ifrån ofta, ehuru även då utgången mången gång
            blev byggd på bytesuppgörelse. Numera äro regeringens fram- ställningar
            i de flesta fall på förband avgjorda och det hjälper icke att
            resa invändningar, icke ens de allra mest befogade. Man lyssnar
            icke till dem. Folkrepresentationen är mindre än förut folkmedvetandets
            osminkade röst, utan ett knektehåll åt en partiregering. Det är
            icke värt att förundra sig eller vredgas häröver. Det är ett förhållande,
            som ligger 1 sakens natur.
          </p>
          <p xml:id="i-WCycUNn2N2qnuP1La5afn">
            Det förefaller vara en naturlag, att vad som går fram segerstolt
            och når sin höjdpunkt, därifrån ohjälpligt går tillbaka och sjunker
            ned igen i följd av samma principer, som förde rörelsen till tinnarna.
            Det måste väl förhålla sig på samma sätt med demokratiens väg
            genom parlamentarismen. Folket började sin kamp mot den absoluta
            regeringsmakten och dess ministärer med att tilltvinga sig en
            representation med lika makt och myndighet som regeringen. Hunnen
            så långt fann det helt natur- ligt, att denna representation också
            bestämde över regeringens samman- sättning, eller med andra ord
            övertog regeringen själv. Detta kallades det parlamentariska regeringssystemet.
            Man kan redan nu mycket väl överskåda detta systems verkningar
            på grund av vunnen erfarenhet. I och med bildandet av en parlamen-
            tarisk regering är det slut med parlamentet eller åtminstone dess
            majoritet. Den politik regeringen för är ingen annan än majoritetens.
            Dess ledare eller förtroendemän behärska därfrån riksförsamlingen
            på samma sätt, som de förut behärskade sin partiförsamling. Opposition
            är illojalitet och äventyrar partiets regeringsmakt. Underbefälhavarna
            äro beroende i sin ställning av sina överordnade och hålla sig
            stilla. Förr kunde man vinna anslutning för ett mänskligt krav,
            därför att männen i riks- dagen voro självständiga och stodo i
            opposition mot regentens ämbets- mannaministär. Under det parlamentariska
            systemet blir situationen, som sagt, en annan. En framställning
            om behjärtandet av ett betydelse-
          </p>
          <pb facs="riksdagen-motions-pdf/data/1921/mot_1921__fk__153/mot_1921__fk__153-005.pdf"/>
          <fw xml:id="i-ABPttcRKpCiScFtfiouYcK">
            Motioner i Första kammaren, Nr 153. 23
          </fw>
          <p xml:id="i-4bmVSbVnQBso7am7xbGG6f">
            fullt livskrav, som är åsidosatt, möter ringa eller ingen förståelse,
            såvida det icke framförts eller protegeras av regeringen. Riksförsamlingen
            var förut en fristat, nu är den ett lydland. Från den oppositionella
            högern kan i ty fall allra minst väntas bistånd. Man skulle då
            kunna tro att vädjandet kunde påräkna välvilja av den demokratiska
            regeringen. Aven detta är en illusion, uppkommen i följd av förbiseendet,
            att den demokrati som nu triumferar är väsent- ligen en formaldemokrati.
            Till realdemokratien är det långa vägar. Må vi besinna, att folket
            här representeras av partier, som strida om makten för särintressen.
            Alla äro vi radikala i tillgodoseendet av våra egna intressen
            och konservativa, när det gäller tillmötesgående av andras. Även
            demo- kratien är splittrad i fraktioner, som lika ofullkomligt
            tänka på andra, men så mycket mer suveränt på sig själva. Varje
            sådan grupp har dessutom för tillfället endast ett par högst tre
            pilar på sin båge. Begär man ytterligare skottväxling, saknas
            ammunition och taktik och över huvud taget känsla för ämnets realpolitiska
            innebörd. På detta sätt bli en myckenhet lidande och många realpolitiska
            ämnen lämnade obeaktade även av ett demokratiskt styrelsesätt.
            Till allt detta kommer en mycket viktig sak. Intressepolitiken
            tvingar alla att syssla företrädesvis med sin makt och sin fördel.
            Ett visst intresses större berättigande adlar visserligen också
            ett sådant strävande, men långt ifrån tillräckligt. Kärlekslivet
            ligger i det stora hela i sin linda, under det själviskheten omhägnas.
            Forna maktägares later, som be- kämpats av demokratien såsom hinderliga
            för dess växt, ikläder sig nu demokratien självt. Vi äro alla
            människor och den sambörigheten kan icke utplånas av någon författning.
            Mellan administrationen och demokratiens funktionarism uppstår
            dessutom snart tycke. Detta leder till äktenskap och så övertar
            den förra gärna målsmanskapet för att ej säga faderskapet på grund
            av träning och herravälde över formerna. Under sådana förhållanden
            inträffar det ofta, att obstruktiva reform- förslag icke heller
            möta kritik av ett vänsterparlament och dess regering annat än
            då de komma i konflikt med de aktuella ärenden, på vilka rege-
            ringen håller sig flytande. Utan tvekan utformades och antogos
            även av det svenska vänsterstyret exempelvis två så utpräglat
            obstruktiva, förfelade författningar som grundlagsreformen om
            parlamentarisk kon- troll och civillagstiftningen om frigörelse
            av de hundra tuseuden läven- hetshavarna med egna hus på annans
            grund. För andliga verkligheter kan, helt naturligt, icke ens
            en skenbar välvilja uppdrivas. Samvets- politiken är en främmande
            sak för oss alla.
          </p>
          <pb facs="riksdagen-motions-pdf/data/1921/mot_1921__fk__153/mot_1921__fk__153-006.pdf"/>
          <fw xml:id="i-JQrpnHvgWVCdzssjZtp2Kp">
            24 Motioner i Första kammaren, Nr 153.
          </fw>
          <p xml:id="i-NAcRQc6WfjPKxqE3J5pVQ3">
            Emellertid och genom det formella motståndet mot det levande
            livet, har medelst en dylik kretsgång icke kunnat tillgodoses
            mer än med en gammal lapp på det gamla klädet. Följden blir nya
            kretsgångar, som avlösa varandra och komma var och en med sitt
            nya lappverk. Genera- tioner kunna gå förbi på detta sätt. Under
            tiden sargas människor till döds av de taggiga stängseltrådar,
            med vilka ett så beskaffat lagstift- ningsarbete söker skydda
            gammal ordning mot nya realiteter. Må vi ej heller förglömma att
            individen också är ett litet samhälle, som avspeglar enahanda
            tvekamp mellan samvetet och den yttre fördelen. Denna kamp mellan
            form och innehåll kan med hänsyn till dess gestaltning i vår tid
            kallas makulaturismens tidevarv. Det tornar upp murar av papper,
            uppskov och ouppfyllda löften. Men sorlet från det stora människohavet
            upphör aldrig, förrän intressepolitikens makulaturism sopats bort
            av samvetspolitikens varma golvström. Nu kan visserligen även
            makulaturismens verk uppvisa ett och annat av värde. Det avkastar
            alltid något och hjälper en och annan här och några där. Ja ibland,
            när påfrestningarna äro våldsamma, kan ångesten och kanske något
            litet samvetet också på en slump göra avse- värda medgivanden.
            Icke ens dessa i regel små framsteg ses gärna på vissa håll. Man
            tycker, att det går för fort även med en sådan snigel- gång, samt
            är glad och lycklig att istället få använda pengarna till skytteanslag,
            ett litet krigsfartyg eller en mycket stor kanon. Det är då så
            mycket angelägnare att nu samtidigt markeras en mot- satt väg,
            och hemställer jag därför under åberopande av vad ovan anförts,
          </p>
          <p xml:id="i-EEbmvhQEGzhHAxDHAzacSE">
            att riksdagen ville anhålla, att regeringen måtte: 1) uppmärksamma
            hurusom de sociala kraven och tidens övriga påfrestningar mötas
            inom admi- nistrationen och av intressepolitiken med makulaturism
            i utredningarna och därav följande obstruktionstendenser i förslagen,
            2) behjärta angelägenheten, att detta makula- turismens tidevarv
            nu må ställas på avskrivning, och att statsmakten i stället söker
            genom samvetspolitik och verklig kristendom skänka lidandet tillräcklig
            hjälp i rätt tid och i de enstaka fallen lika väl som i de många.
          </p>
          <p xml:id="i-TdzEbw96Ndkw2BN4y73S2v" type="date">
            Stockholm den 31 januari 1921.
          </p>
          <div xml:id="i-D3yQRvkD21Ww5desFz78Kt" type="signatureBlock">
            <list xml:id="i-Xo5mgGA8P6izPAsqM1r7B8">
              <item xml:id="i-RsXkYCKSoohpeyemwPUy3u" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
          <p xml:id="i-7tBye56CHZ98ZSGPRqy5jx">
            STOCKHOLM, ISAAC MARCUS' BOKTRYCKERI-AKTIEBOLAG, 1921.
          </p>
        </div>
      </div>
    </body>
  </text>
</TEI>
