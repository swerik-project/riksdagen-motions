<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03881">
  <teiHeader>
    <fileDesc>
      <titleStmt>
        <title>Hatbrott</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3881 av Linda Snecker m.fl. (V)</title>
          <idno type="rdwebb">H5023881</idno>
          <rs type="number">3881</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023881/text</ref>
          <ref type="dokument_url_html">http://data.riksdagen.se/dokument/H5023881</ref>
          <ref type="dokumentstatus_url_xml">http://data.riksdagen.se/dokumentstatus/H5023881</ref>
          <ref type="docx">http://data.riksdagen.se/fil/9B37E941-60A5-49DA-A8B2-2854E660EACC</ref>
          <ref type="pdf">http://data.riksdagen.se/fil/BEE3DDCE-7A32-4DCF-8C6F-F773107310E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FoPHUn3szguG4gNobhtk7r" type="signed"/>
        <correspContext corresp="i-FoPHUn3szguG4gNobhtk7r">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-9AAma9U3XWYjibCN5LronE" type="submitted">
          <date when="2017-10-05"/>
          <time when="16:33:08"/>
        </correspAction>
        <correspAction xml:id="i-3EuSgaMcejZPhgcsyzQvAg" type="reviewed">
          <date when="2017-10-05"/>
          <time when="22:48:53"/>
        </correspAction>
        <correspAction xml:id="i-LcZRSNcFhVVJTeYT3TvJsG" type="referred">
          <date when="2017-10-13"/>
        </correspAction>
        <correspAction xml:id="i-5ndWADprmYVw5nrZ48HUTx" type="assigned">
          <date when="2018-09-24"/>
          <time when="14:53:57"/>
        </correspAction>
        <correspContext corresp="i-5ndWADprmYVw5nrZ48HUTx">
          <ref type="assignedTo">Justitieutskottet</ref>
        </correspContext>
        <correspAction xml:id="i-Nk2aSVibmADDfwJV4h3Gka" type="behandlas_i"/>
        <correspContext corresp="i-Nk2aSVibmADDfwJV4h3Gka">
          <ref type="uppgift">2017/18:KU38</ref>
          <ref type="ref_dok_id">H501KU38</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU38</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3Fqhcy29yLWnBVqJAefvzQ" type="behandlas_i"/>
        <correspContext corresp="i-3Fqhcy29yLWnBVqJAefvzQ">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KhxVDKMSCNDfxqYDiXgLWh" type="behandlas_i"/>
        <correspContext corresp="i-KhxVDKMSCNDfxqYDiXgLWh">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JKnfGukMhyEZr7yGxNah5p" type="behandlas_i"/>
        <correspContext corresp="i-JKnfGukMhyEZr7yGxNah5p">
          <ref type="uppgift">2017/18:KU34</ref>
          <ref type="ref_dok_id">H501KU34</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU34</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5M6Zkcn6RbDULpPANsDofo" type="motHeader">
        <div xml:id="i-7cCS7CgqETDzxbG3yyyiq9" type="motTitle">
          Motion till riksdagen 2017/18:3881 av Linda Snecker m.fl. (V)
          Hatbrott
        </div>
      </div>
      <div xml:id="i-8LtpWUZXuT6otAoPRqps9Z" type="motBody">
        <div xml:id="i-8VcWNRAkMAR4kMo2tUx3H7" type="motProposal" subtype="förslag">
          <head xml:id="i-LrPJySibvkt14UasjcW9ES">
            Förslag till riksdagsbeslut
          </head>
          <list xml:id="i-7tcNXoiWdLZFNpBgF3dnWH" style="ol">
            <item xml:id="i-3WWCnuBPoDfj9bxKxWgheV">
              Riksdagen ställer sig bakom det som anförs i motionen om att
              regeringen bör vidta åtgärder som syftar till att hatbrott ska
              kunna registreras på ett tydligare sätt vid polisanmälan, exempelvis
              genom att hatbrott ges en egen brottskod, och tillkännager detta
              för regeringen.
            </item>
            <item xml:id="i-87saTo1Js7uY9XNpsKLnUH">
              Riksdagen ställer sig bakom det som anförs i motionen om att
              regeringen bör vidta åtgärder för att stärka kompetensen inom
              polisen avseende hatbrottsmotivet, straffskärpningsregeln och
              registreringen av hatbrott vid polisanmälan och tillkännager detta
              för regeringen.
            </item>
            <item xml:id="i-X4N7tQdk1NFsAu94F7WxVR">
              Riksdagen ställer sig bakom det som anförs i motionen om att
              regeringen bör skriva in i Polismyndighetens och Säkerhetspolisens
              regleringsbrev att arbetet mot hatbrott ska prioriteras och tillkännager
              detta för regeringen.
            </item>
            <item xml:id="i-2yvWFjnyhDg4L3aDPcCTYF">
              Riksdagen ställer sig bakom det som anförs i motionen om att
              regeringen bör vidta åtgärder för att kvaliteten i de initiala
              utredningsåtgärderna vid hatbrott ökar samt att förmågan att säkerställa
              utredningsprocessen av hatbrott förbättras inom Polismyndigheten
              och tillkännager detta för regeringen.
            </item>
            <item xml:id="i-NprvMcFpYnhjUAZSbjkm8W">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att hitta brister
              i förundersökningsarbetet och föreslå åtgärder för att fler misstänkta
              hatbrott ska kunna identifieras och leda till åtal och fällande
              dom, och detta tillkännager riksdagen för regeringen.
            </item>
            <item xml:id="i-JYCUrFwu5ozpuLerLbaNgi">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag som innebär
              att könsidentitet och könsuttryck läggs till i uppräkningen i
              2 kap. 12 § regeringsformen och tillkännager detta för regeringen.
            </item>
            <item xml:id="i-SohpuhWR5pDx68UL9Ds6wA">
              Riksdagen ställer sig bakom det som anförs i motionen om att
              regeringen bör tillsätta en utredning med syfte att stärka det
              straffrättsliga skyddet för personer med funktionsnedsättning
              som utsätts för hatbrott, och detta tillkännager riksdagen för
              regeringen.
            </item>
            <item xml:id="i-RPs39oJHT4uAAySVPVrMf3">
              Riksdagen ställer sig bakom det som anförs i motionen om att
              regeringen bör inrätta en nätombudsman och tillkännager detta
              för regeringen.
            </item>
          </list>
        </div>
        <div xml:id="i-7uuqV8srJdtw4tj3K6fw3V" type="motContent">
          <head xml:id="i-DtY8eV45kBgKghLyoSWf95" type="h1">
            Inledning
          </head>
          <p xml:id="i-CG14C1fhFJqA98fKXCc4Wd">
            Vänsterpartiet anser att arbetet med hatbrott måste stärkas.
            Hatbrott är ett angrepp mot de grundläggande mänskliga fri- och
            rättigheterna och ett uttryck för bristande respekt för människors
            lika värde. Arbetet mot hatbrott och lagstiftningen på området
            är därför oerhört viktigt eftersom alla människor ska kunna delta
            i samhället på samma villkor utan att utsättas för brottsliga
            handlingar.
          </p>
          <p xml:id="i-UEzjCDJiF76jaVxQ9UX9Pi">
            Det finns inget enskilt brott som heter hatbrott utan hatbrott
            är ett samlingsbegrepp för brott där gärningspersonens motiv för
            brottet är hat mot enskilda personers eller en grupp av människors
            förmodade etnicitet, nationella ursprung eller sexuella läggning
            m.m. Ett hatbrott kan således vara allt från mord till exempelvis
            kränkande klotter på en husvägg. Främlingsfientlighet och rasism
            är det absolut vanligaste motivet till hatbrott, följt av hatbrott
            som begås p.g.a. homofobi.
          </p>
          <p xml:id="i-BURqJxz31DrHMGqRMcVoEA">
            Det öppna samhället bygger på demokrati, frihet och respekt för
            alla människors rätt att forma sina liv så länge man inte inkräktar
            på sina medmänniskors frihet. Våld och förföljelse av människor
            kan aldrig accepteras och måste bekämpas oavsett vilka som är
            de bakomliggande motiven. Det är av stor vikt att vi har ett samhälle
            som förmår att slå fast att ett brott har begåtts och som på allvar
            vidtar åtgärder både för att förebygga antalet brott och för att
            förbättra rättsväsendets hantering när det skett ett hatbrott.
          </p>
          <head xml:id="i-8orXb8NL5C48GfyJYPA5G9" type="h1">
            Hatbrottsstatistik och mörkertal
          </head>
          <p xml:id="i-FJituuEcaRP2P65u1j53zs">
            År 2015 identifierades uppskattningsvis drygt 6 980 hatbrottsanmälningar.
            Det är 11 procent fler än 2014 och det högsta antalet anmälningar
            hittills. I Brottsförebyggande rådets (Brå) årliga hatbrottsstatistik
            är hatbrott med främlingsfientliga/rasistiska motiv det i särklass
            vanligaste motivet följt av hatbrott p.g.a. sexuell läggning.
            I mer än hälften (68 procent) av de identifierade hatbrottsanmälningarna
            2015 var motivet främlingsfientligt/rasistiskt. Den enskilt vanligast
            förekommande typen av huvudbrott i hatbrottsanmälningarna år 2015
            var olaga hot/ofredande, som svarade för 43 procent. Därefter
            följer skadegörelse/klotter (15 procent) och ärekränkning (13
            procent). Våldsbrott och hets mot folkgrupp utgjorde 12 respektive
            11 procent av anmälningarna. I polisanmälningarna kan det utläsas
            att hatbrott sker på olika platser där människor vistas i sin
            vardag. Den vanligaste brottsplatsen 2015 var en allmän plats
            utomhus, såsom gator, torg eller parker (20 procent). I 12 procent
            av anmälningarna var brottsplatsen i eller i anslutning till den
            utsattas hem, medan internet svarade för 10 procent.
          </p>
          <p xml:id="i-Eb8uir7mGeVtkJwdWrbz94">
            Statistiken över polisanmälningar med identifierade hatbrottsmotiv
            säger dock inte mycket om förekomsten av hatbrott i samhället.
            De flesta brott anmäls nämligen inte och bland de hatbrott som
            anmäls registreras inte alla som hatbrott. Mörkertalet gör att
            utvecklingen av hatbrott inte går att utläsa enbart utifrån antalet
            polisanmälningar.
          </p>
          <p xml:id="i-5qaU2Mn16t7SoKnus6TZaB">
            Även om hatbrottsstatistiken inte ger en fulltäckande bild av
            verkligheten är den dock mycket viktig då den visar på tendenser
            i samhället och synliggör en annars svårfångad utsatthet för brott
            som p.g.a. sitt motiv får betraktas som ett angrepp mot människors
            lika värde. All brottslighet i samhället är svår att mäta eller
            få en heltäckande uppfattning om. Det är dock extra svårt att
            få en bild av omfattningen av hatbrotten eftersom det inte är
            ett särskilt brott i juridisk mening utan endast en aspekt av
            motivet bakom brottet. Det finns inte heller någon specifik brottskod
            för att registrera hatbrott när det görs en polisanmälan. Dessutom
            drabbar hatbrott människor som oftast befinner sig i en utsatt
            situation eller i minoritet i samhället och av därtill kopplade
            skäl kan ha svårt att känna till sina rättigheter eller drar sig
            för att ha myndighetskontakt (exempelvis för att anmäla utsatthet
            för brott). Hatbrottsstatistiken utgörs i stället av polisanmälningar
            som Brå efter en särskild granskning har bedömt innehålla hatbrott,
            samt av självrapporterad utsatthet för hatbrott.
          </p>
          <head xml:id="i-Eu9SKjPYVbvWbfPDguTr3M" type="h1">
            Polisens arbete med hatbrott
          </head>
          <p xml:id="i-NS13afNTu3pZX3kaJByYtp">
            En förutsättning både för att hatbrott ska uppmärksammas och
            registreras i polisanmälningarna samt för att brottsoffret ska
            få ett bra bemötande av rättsväsendet är att polis har en god
            kunskap om hatbrott. Det är därför viktigt att frågor om hatbrott
            utgör en viktig del i den grundläggande utbildningen samtidigt
            som den tjänstgörande poliskåren behöver få vidareutbildning i
            ämnet. Kompetensen på detta område har blivit bättre och det pågår
            olika satsningar och projekt inom polisen för att ytterligare
            förbättra det; bl.a. anges det på Polismyndighetens hemsida att
            det i flera län finns speciella hatbrottsutredare och att ett
            nationellt projekt har bedrivits 2015–2016 för att öka kunskaperna
            internt om hatbrott. År 2016 antog regeringen en nationell plan
            mot rasism, liknande former av fientlighet och hatbrott, utifrån
            vilken Polismyndigheten utvecklar det brottsförebyggande arbetet
            gällande brott som hotar de grundläggande fri- och rättigheterna
            och den fria åsiktsbildningen. Detta sker bl.a. genom en utökad
            kontakt och dialog med utsatta grupper samt inrättandet av en
            nationell kontaktpunkt och särskilda demokrati- och hatbrottsgrupper.
            Detta är bra, men inte tillräckligt.
          </p>
          <p xml:id="i-NhXj3dM7TvFT1mq9SAa461">
            Av Brås rapport Hatbrott 2015 framgår det att av samtliga 6 269
            hatbrottsanmälningar som anmäldes 2014 och som handlades fram
            t.o.m. den 30 april 2016 så personuppklarades endast 4 procent.
            Det är lika stor andel som året innan. Andelen personuppklarade
            ärenden i Brås rapport inkluderade enbart åtalsbeslut samt strafföreläggande.
            Nästan hälften (46 procent) av anmälningarna direktavskrevs och
            lades ned utan att en utredning hade inletts.
          </p>
          <p xml:id="i-G3zWZ6XBVbvuvy4UsgKUxS">
            En förklaring till att uppklarningsnivån är så låg är att statistiken
            över polisanmälningar med identifierade hatbrottsmotiv i många
            fall utgörs av brott till vilka det generellt sett kan vara svårt
            att koppla en gärningsperson, oavsett om brottet har ett hatbrottsmotiv
            eller inte. Exempelvis klotter och skadegörelse där det saknas
            vittnen eller andra spår, en okänd person som ropar något i en
            folkmassa, brott begångna på internet eller olaga diskriminering
            där utredningen ofta slutar med att ord står mot ord. Det finns
            även brott som trots ett möjligt hatbrottsmotiv anses lindriga
            i jämförelse med andra brott och där polisen kan behöva överväga
            kostnaden för att utreda i proportion till brottet och utsikten
            att kunna koppla en gärningsperson till det. Trots detta är det
            uppseendeväckande att så få hatbrott uppklaras och gärningspersonen
            ställs till svars för sina handlingar.
          </p>
          <p xml:id="i-B5ByVqyRXNqHWZmEw1o9p3">
            Hur polisen arbetar med hatbrott speglas både i handläggningen
            av och statistiken över hatbrottsanmälningar. Av Brås rapport
            Hatbrott 2015 framgår det att det finns regionala skillnader avseende
            polisens arbete mot hatbrott; bl.a. anges att det i fem av sju
            polisregioner finns lokala instruktioner eller tjänsteföreskrifter,
            lathundar eller skrivelser angående identifiering av och arbetsgång
            vid hatbrott samt även en beskrivning på polisens interna nät
            över vad polisanställda bör tänka på vid anmälningsupptagning
            för att identifiera hatbrott. Vidare visar Brås rapport att fyra
            av sju polisregioner använder hatbrottsmarkeringen i polisens
            datasystem för upptagning av anmälan (RAR). Hatbrottsmarkeringen
            används bl.a. för att identifiera hatbrott, föra intern statistik
            och samla kunskap om läget i den egna regionen. Flera av de tillfrågade
            polisregionerna uppger dock att det krävs manuell genomgång av
            markerade hatbrottsanmälningar, eftersom markeringen ofta används
            på ett felaktigt sätt. Det pågår därför ett arbete på nationell
            nivå för att se över åtgärder som kan minska felskrivningsfrekvensen
            och på så sätt öka möjligheten att tillämpa hatbrottsmarkeringen
            för kartläggning av hatbrott inom myndigheten. Sedan Brås rapport
            publicerades har bl.a. hatbrottsmarkeringen som tidigare funnits
            i RAR överförts till Dur Två vilket föranlett en viss anpassning
            av verksamhetsstödet.
          </p>
          <p xml:id="i-7WogAQtfBkH8kx7Ubzx2E3">
            När hatbrott inte synliggörs i polisanmälningarna kan de omöjligt
            redovisas på ett rättvisande sätt i statistiken. Det leder också
            till att en viktig del av det anmälda brottet förblir outredd.
            Om det rör sig om ett hatbrott eller inte bör vara en levande
            fråga för polis och åklagare i förundersökningens alla skeden.
          </p>
          <p xml:id="i-A2DDsjsvnuERs83GJJfA1G">
            Trots de olika insatser som gjorts visar Polismyndighetens egen
            granskning av polisens arbete mot hatbrott som publicerades i
            början av september 2017 att det finns behov av ytterligare kompetensförstärkande
            insatser då medarbetarna generellt sett har kunskapsbrister när
            det gäller hatbrottsmotivet, straffskärpningsregeln och hatbrottsmarkeringen.
          </p>
          <p xml:id="i-GBP4ZQKsDVLB35mZo5gXAA">
            Arbetet med att bekämpa och förhindra hatbrott samt att lagföra
            dem som begår hatbrott är mycket viktigt och vi anser att såväl
            Polismyndigheten som Säkerhetspolisen behöver förstärka sitt arbete
            på detta område för att bättre kunna skydda demokratin.
          </p>
          <p xml:id="i-7bRSokELE5geMfpgkh5WpX">
            Regeringen bör därför vidta åtgärder som syftar till att hatbrott
            ska kunna registreras på ett tydligare sätt, exempelvis genom
            att hatbrott ges en egen brottskod, vid polisanmälan. Detta bör
            riksdagen ställa sig bakom och ge regeringen till känna.
          </p>
          <p xml:id="i-7xam4pYvzNWyCiqKak1AKG">
            Regeringen bör även vidta åtgärder för att stärka kompetensen
            inom polisen avseende hatbrottsmotivet, straffskärpningsregeln
            och registreringen av hatbrott vid polisanmälan. Detta bör riksdagen
            ställa sig bakom och ge regeringen till känna.
          </p>
          <p xml:id="i-DEY2M5aCAfvv45SmeDvk1E">
            Regeringen bör skriva in i polisens och Säkerhetspolisens regleringsbrev
            att arbetet mot hatbrott ska prioriteras. Detta bör riksdagen
            som sin mening ge regeringen till känna.
          </p>
          <head xml:id="i-VdZ1e3cMqa4qR1ZwuTrdWN" type="h1">
            Högre kvalitet på förundersökningar vid hatbrott
          </head>
          <p xml:id="i-Fv95u6MzYF3EhCBKELQXuX">
            Hatbrott är inte ett särskilt brott i juridisk mening utan endast
            en aspekt av motivet bakom en brottslig handling. Även om ett
            hatbrott anmäls till polisen finns det ett flertal hinder som
            behöver överbryggas för att det anmälda brottet ska leda till
            att både en person blir lagförd för det och att hatbrottsmotivet
            uppmärksammas. Först och främst måste brottet anmälas och om det
            görs så måste även motivet till brottet identifieras för att det
            ska registreras som ett hatbrott. En bedömning av huruvida en
            händelse är ett hatbrott eller inte bör ske genom hela rättskedjan,
            dvs. hos såväl polis som åklagare och i domstol. Bedömningsprocessen
            av vad som är ett hatbrott försvåras emellertid av att definitionen
            av hatbrott kan skilja sig åt mellan anmälningsmottagande, åtalande
            och dömande myndighet inom rättsväsendet.
          </p>
          <p xml:id="i-J4cVMaGMWAG8X8i9svrCPD">
            Det finns således ett stort behov av, vilket även Brå tidigare
            har påpekat, att det finns en enhetlig definition av hatbrott
            genom hela rättskedjan. Dessutom bör det också finnas sammanställningar
            av praxis över hur domstolarna dömt i hatbrottsmål, som polis
            och åklagare kan ha som utgångspunkt när de lägger upp arbetet
            med att utreda brott med hatbrottsmotiv. Mot bakgrund av detta
            har Åklagarmyndigheten, polisen och Brå, på uppdrag av regeringen,
            tillsammans arbetat för en enhetlig tillämpning av begreppet hatbrott
            samt fastställt att hatbrott kommer att utgöras av tre lagrum:
            hets mot folkgrupp (16 kap. 8 § BrB), olaga diskriminering (16
            kap. 9 § BrB) samt straffskärpningsregeln (29 kap. 2 § 7 BrB).
            Vänsterpartiet hoppas att detta arbete kommer få genomslag och
            förbättra möjligheterna för rättsväsendets hantering av hatbrott.
          </p>
          <p xml:id="i-AQwkQVBtNcm3AXVwBZcXeh">
            Rättsväsendet måste även, som berörts ovan, ha tillräcklig kompetens
            för att kunna identifiera ett hatbrott samt vidta lämpliga utredningsåtgärder
            för att kunna fastställa om ett brott begåtts med hatbrottsmotiv.
            I Polismyndighetens granskning av polisens arbete mot hatbrott
            konstateras att kvaliteten i de initiala utredningsåtgärderna
            av hatbrott måste öka. Det finns även behov av att öka Polismyndighetens
            förmåga att säkerställa utredningsprocessen av hatbrott. Detta
            behov anges vara särskilt stort i de polisregioner som saknar
            särskilda hatutredningsgrupper.
          </p>
          <p xml:id="i-5ufc1XUXAn8QV3f6dXTy6e">
            Mot bakgrund av ovan och vad som i övrigt anförs i motionen kan
            det konstateras att det finns fog för att säga att kvaliteten
            på utredningar och åtal varierar i landet och att fler brott borde
            klassificeras som hatbrott och leda till åtal och fällande dom.
            Vänsterpartiet anser därför att det bör ske en översyn av alla
            anmälda hatbrott i syfte att hitta brister i utredningsarbetet
            samt föreslå förbättringar så att flera anmälningar kan leda till
            åtal och fällande dom.
          </p>
          <p xml:id="i-DN9rPngaU7oz6qPtquBkWN">
            Regeringen bör vidta åtgärder för att kvaliteten i de initiala
            utredningsåtgärderna vid hatbrott ökar samt att förmågan att säkerställa
            utredningsprocessen av hatbrott förbättras inom Polismyndigheten.
            Detta bör riksdagen ställa sig bakom och ge regeringen till känna.
          </p>
          <p xml:id="i-Q3GduXWgt7wqnGCgXC5oRU">
            Regeringen bör därför tillsätta en utredning i syfte att hitta
            brister i förundersökningsarbetet och föreslå åtgärder för att
            fler misstänka hatbrott ska kunna identifieras, leda till åtal
            och fällande dom. Detta bör riksdagen ställa sig bakom och ge
            regeringen till känna.
          </p>
          <head xml:id="i-3m4HsFR1SPdnQFidswwV24" type="h1">
            Rättstrygghet och ett utvidgat straffrättsligt skydd för hbtq-personer
          </head>
          <p xml:id="i-4Yf2hEDxN4tC4EosA5fDvD">
            Kampen för hbtq-personers juridiska rättigheter har de senaste
            åren tagit viktiga kliv framåt. Lagstiftningen ger dock fortfarande
            inte hbtq-personer och då särskilt transpersoner ett heltäckande
            straffrättsligt skydd. Vi vill därför införa ett grundlagsskydd
            mot lagar och föreskrifter som missgynnar någon p.g.a. könsidentitet
            eller könsuttryck. Regeringen bör återkomma till riksdagen med
            ett förslag som innebär att könsidentitet och könsuttryck läggs
            till i uppräkningen i 2 kap. 12 § regeringsformen. Detta bör riksdagen
            ställa sig bakom och ge regeringen till känna.
          </p>
          <p xml:id="i-66X4nGtrePZ98vFbFVi1rS">
            Mot bakgrund av att transpersoner som grupp ofta utsätts för
            hatpropaganda och hatrelaterade våldsbrott är det oacceptabelt
            att det hittills inte funnits ett uttryckligt straffrättsligt
            skydd mot det i brottsbalkens och tryckfrihetsförordningens bestämmelser
            om hets mot folkgrupp. Samma sak gäller brottsbalkens bestämmelser
            om förolämpning (5 kap. 5 § BrB) och olaga diskriminering (16
            kap. 9 § BrB). Utöver en skärpning av dessa lagrum anser vi även
            att straffskärpningsregeln (29 kap. 2 § BrB) behöver ändras så
            att det tydligt framgår att det är en försvårande omständighet
            om motivet för brottet var att kränka en person p.g.a. hens könsidentitet
            eller könsuttryck.
          </p>
          <p xml:id="i-FAhMYAvqspf8HYgs11NtLY">
            Detta är viktiga frågor för Vänsterpartiet och något som vi har
            drivit länge. Det är därför glädjande att regeringen i en lagrådsremiss
            föreslagit ett utvidgat straffrättsligt skydd för transpersoner.
            I remissen föreslås det att grunden könsidentitet eller könsuttryck
            läggs till i bestämmelserna om hets mot folkgrupp och olaga diskriminering
            samt i åtalsregeln om förolämpning. Det föreslås också ett tillägg
            så att det uttryckligen framgår att det är en försvårande omständighet
            om ett motiv för ett brott har varit att kränka en person eller
            en grupp av personer p.g.a. könsidentitet eller könsuttryck. En
            proposition är aviserad att lämnas till riksdagen i december i
            år. Vänsterpartiet avvaktar därför propositionen och avstår från
            att lägga några förslag på området just nu.
          </p>
          <head xml:id="i-MeEUx5YaUcU7KQPZktToxr" type="h1">
            Funktionsnedsättning som grund för hatbrott
          </head>
          <p xml:id="i-Gk7duEX938X8EBqd8qXcKb">
            Myndigheten för delaktighet publicerar varje år en rapport som
            är en uppföljning av regeringens strategi för genomförande av
            funktionshinderspolitiken. Rapporten visar att fler personer med
            funktionsnedsättning utsätts för kränkningar än bland övriga befolkningen.
            Rapporten visar också att 18 procent av kvinnor med funktionsnedsättning
            i åldern 16 till 29 år uppger att de utsatts för hot eller våld
            om hot, i jämförelse med närmare 8 procent bland kvinnor utan
            funktionsnedsättning.
          </p>
          <p xml:id="i-Cjh2tHALdVvszzn7e2ABNG">
            Personer med funktionsnedsättning utsätts således för våld, verbalt
            som fysiskt, i minst samma utsträckning som människor med en normfunktionalitet.
            I många fall utnyttjas att offret är beroende av sin omgivning
            och därmed särskilt utsatt. Det händer också att funktionsnedsättningen
            är själva orsaken till hat och våldshandlingar. Brott som begås
            mot personer med funktionsnedsättning anses dock inte kunna vara
            ett hatbrott och i svensk lagstiftning utgör inte funktionsnedsättning
            en grund för exempelvis hets mot folkgrupp.
          </p>
          <p xml:id="i-Sz6DTRcoQyvtPZRJyQyrUt">
            Funktionsnedsättning är en särskild diskrimineringsgrund i diskrimineringslagen,
            men medan majoriteten av de övriga diskrimineringsgrunderna redan
            i dag eller inom en snar framtid också finns med i straffstadgarna
            om hets mot folkgrupp, omfattas inte funktionsnedsättning. Det
            anser Vänsterpartiet är en brist som behöver åtgärdas. Likaså
            behöver det tydligt framgå av brottsbalkens straffskärpningsregel
            att brott som begås i syfte att kränka en person p.g.a. hens funktionsnedsättning
            ska ses som en försvårande omständighet vid straffmätningen.
          </p>
          <p xml:id="i-Tpz59ELuzesqoPCEPvPPYc">
            Förutom att öka det straffrättsliga skyddet för personer med
            funktionsnedsättning är ett annat viktigt skäl till en utvidgning
            av lagstiftningen att lagstiftningen i sig har en betydande inverkan
            på människors attityder och på självbilden. De lagar vi har signalerar
            tydligt vad som är accepterat och inte i ett samhälle. Att klassificera
            något som en brottslig handling är även ett sätt att både synliggöra
            övergrepp och våld och skapa bättre förutsättningar för forskning
            och kartläggning, vilket i sin tur ökar möjligheten att förhindra
            och förebygga fortsatt brottslighet.
          </p>
          <p xml:id="i-4Br8bU9zUnbJSit9tMFoYi">
            Regeringen bör därför tillsätta en utredning med syfte att stärka
            det straffrättsliga skyddet för personer med funktionsnedsättning
            som utsätts för hatbrott. Detta bör riksdagen ställa sig bakom
            och ge regeringen till känna.
          </p>
          <head xml:id="i-H3PQCToHw4CVYe4pS4gg36" type="h1">
            Inrätta en nätombudsman
          </head>
          <p xml:id="i-HQdLfksottXNwNkzsYsGgo">
            Hat och hot finns i samhällets alla miljöer. Samtidigt som internet
            har gett oss otroliga möjligheter så finns där även faror och
            negativa inslag. Näthatet har under de senaste åren brett ut sig
            och blivit alltmer vanligt. Rasistiska och sexistiska budskap
            har en stor spridning på nätet och för många unga är hat via nätet
            vardag i dag. De utsätts, ser andra utsättas och utsätter själva
            andra. De möter kränkningar, hot och trakasserier i bloggar, kommentarsfält
            och sociala medier. Av en undersökning från Myndigheten för ungdoms-
            och civilsamhällesfrågor (MUCF) som presenterades i mars 2014,
            framgår det att så många som hälften av de unga i åldern 16 till
            25 år har blivit utsatta för näthat. I en tredjedel av fallen
            rör det sig om hatbrott, dvs. trakasserier p.g.a. hudfärg, sexuell
            läggning eller tro. MUCF:s rapport Nätkränkningar, som utgavs
            i september 2014, visar också att just hatiska, kränkande och
            diskriminerande kommentarer av hatbrottskaraktär är vanliga på
            internet. Ett tydligt resultat är att erfarenheterna av kränkningar
            med hatbrottskaraktär är större i åldersgruppen 16- till 25-åringar,
            jämfört med 25- till 40-åringar.
          </p>
          <p xml:id="i-CHHXKfTWpzKT9iHeXCVzea">
            Dagens lagstiftning ger inte ett tillräckligt skydd mot kränkningar
            och hot på nätet, oavsett om brottet har karaktären av ett hatbrott
            eller inte. Vänsterpartiet anser att det behövs en funktion i
            samhället som tillvaratar de rättigheter som varje människa har
            att inte utsättas för förtal, hot eller andra allvarliga kränkningar.
            En nätombudsman, NÄTO, bör därför bildas och bl.a. ges i uppdrag
            att stödja och hjälpa den som utsätts för hot och kränkningar
            på nätet, vilket bl.a. kan innebära att ombudsmannen ges verktyg
            och förutsättningar att hjälpa utsatta att få ansvariga för webbsajter
            att ta bort kränkande kommentarer på nätet samt erbjuda stöd vid
            polisanmälningar. En nätombudsman skulle även kunna ha en samordnande
            funktion av de olika åtgärder som vidtas på bl.a. myndighetsnivå
            avseende informationsinsatser m.m. för att öka medvetenheten och
            kunskapen kring näthat.
          </p>
          <p xml:id="i-FdeEog5mv8Fbmap5JWf5V1">
            Regeringen bör inrätta en nätombudsman. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-23s4o4teVZzunaTqGrWgRW" type="motSignatures">
          <list xml:id="i-BSCkgdmKzGLR1hGXZMnuYq">
            <item xml:id="i-Uka16NRJkHDi5o3cxAR9ns">
              Linda Snecker (V)
            </item>
            <item xml:id="i-CCuQKqnbc2PADaXWGSuaLP">
              Nooshi Dadgostar (V)
            </item>
            <item xml:id="i-C919fgcrYkt8ri3NvSPTXs">
              Rossana Dinamarca (V)
            </item>
            <item xml:id="i-LiNhgE8oj8k5GPbYQzjE2W">
              Lotta Johnsson Fornarve (V)
            </item>
            <item xml:id="i-Kbfjc6JUAtxoX1aBy6m5AD">
              Maj Karlsson (V)
            </item>
            <item xml:id="i-MDYaFUCk9pEhz7xNXSCeU1">
              Karin Rågsjö (V)
            </item>
            <item xml:id="i-SNoAniwaSiRX4sbKasSmK4">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
