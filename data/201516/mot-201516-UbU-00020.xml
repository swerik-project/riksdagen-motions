<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-00020">
  <teiHeader>
    <fileDesc>
      <titleStmt>
        <title>Jämställdhet och hbtq i skolan</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:20 av Daniel Riazat m.fl. (V)</title>
          <idno type="rdwebb">H30220</idno>
          <rs type="number">20</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H30220/text</ref>
          <ref type="dokument_url_html">http://data.riksdagen.se/dokument/H30220</ref>
          <ref type="dokumentstatus_url_xml">http://data.riksdagen.se/dokumentstatus/H30220</ref>
          <ref type="docx">http://data.riksdagen.se/fil/C815C014-DA7C-47AF-81F7-439F866C239C</ref>
          <ref type="pdf">http://data.riksdagen.se/fil/4A839E8D-3BAF-44BC-BCDB-46AB7A612353</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GMDdJ6pwGLoqDGaBPDRgTG" type="signed"/>
        <correspContext corresp="i-GMDdJ6pwGLoqDGaBPDRgTG">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-4N1zfEyt1yqYNb3ccMjj6a" type="submitted">
          <date when="2015-09-21"/>
          <time when="14:10:53"/>
        </correspAction>
        <correspAction xml:id="i-E25AX4tcMt1gjcXPoUivEH" type="referred">
          <date when="2015-10-13"/>
        </correspAction>
        <correspAction xml:id="i-Htd48V19hbTzheAsPJ8gGf" type="assigned">
          <date when="2016-09-06"/>
          <time when="16:59:33"/>
        </correspAction>
        <correspContext corresp="i-Htd48V19hbTzheAsPJ8gGf">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-RrMuVo4Y5LFWHSBEtnhkTB" type="behandlas_i"/>
        <correspContext corresp="i-RrMuVo4Y5LFWHSBEtnhkTB">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VuZ2mAwMPuepVT1FYQWeTv" type="behandlas_i"/>
        <correspContext corresp="i-VuZ2mAwMPuepVT1FYQWeTv">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:20 av Daniel Riazat m.fl. (V) Jämställdhet
          och hbtq i skolan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Sie2xYDocNtq6hb8iFqN32">
            1 Förslag till riksdagsbeslut
          </head>
          <list style="ol">
            <item xml:id="i-Kmq5ueToCjSCby71VVK6XS">
              Riksdagen ställer sig bakom det som anförs i motionen om att
              ge Skolverket i uppdrag att utreda ett inrättande av en kvalitetsmärkning
              av läromedel som är utformade i enlighet med läroplanernas värdegrund
              och tillkännager detta för regeringen.
            </item>
            <item xml:id="i-Uh7iemZ1zinb2v4yLZcWo4">
              Riksdagen ställer sig bakom det som anförs i motionen om att
              feministiskt självförsvar bör erbjudas alla flickor från årskurs
              7 och tillkännager detta för regeringen.
            </item>
            <item xml:id="i-6Rkk9293bbqQ37i8CizP6k">
              Riksdagen ställer sig bakom det som anförs i motionen om förändringar
              i läroplanerna för grundskolan och gymnasieskolan samt i högskoleförordningens
              examensordningar och tillkännager detta för regeringen.
            </item>
            <item xml:id="i-2o8W6m3y9p8YNgpy9s7dg1">
              Riksdagen ställer sig bakom det som anförs i motionen om stärkta
              kunskaper om hbtq i lärar- och förskollärarutbildningarna och
              tillkännager detta för regeringen.
            </item>
            <item xml:id="i-6pQ8eYpY9CtaitySDcvzp1">
              Riksdagen ställer sig bakom det som anförs i motionen om att
              ge Skolverket i uppdrag att upprätta nationell statistik över
              genuspedagoger samt att utarbeta råd och riktlinjer för hur genuspedagogerna
              ska arbeta med jämställdhetsfrågorna och tillkännager detta för
              regeringen.
            </item>
            <item xml:id="i-Lxaw5e2CdbHnqUtzDpfrEY">
              Riksdagen ställer sig bakom det som anförs i motionen om att
              utreda upprättande av resurscentrum för jämställdhet i skolan
              på kommunal eller regional nivå och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FwUBkLqdjAHe73cGN3BLcY" type="h1">
            2 Inför kvalitetsmärkning av läroböcker
          </head>
          <p xml:id="i-W1w3MZzkTgQhPZW64qAdpQ">
            De värden som skolan ska förmedla är människolivets okränkbarhet,
            individens frihet och integritet, alla människors lika värde,
            jämställdhet mellan kvinnor och män samt solidaritet med svaga
            och utsatta. Undervisningen ska dessutom vara saklig och allsidig.
            Dock förmedlar läromedlen som används i skolan ofta något helt
            annat.
          </p>
          <p xml:id="i-8GoeDHVKU1UxWjjyRrRpvE">
            När skolans läroböcker har granskats har man funnit att de genomsyras
            av en manlig norm. Tidigare i år presenterade tidningen Dagens
            Nyheter en granskning av historieböcker för högstadiet. Böckerna
            som granskades var relativt nyligen publicerade eller omtrycka
            böcker från fyra av Sveriges största läromedelsförlag. I dessa
            vanligt använda böcker är endast 13 procent av de namngivna personerna
            kvinnor. I vissa av böckerna är till och med andelen kvinnor i
            kapitlen om 1900-talet lägre än i övriga delar.
          </p>
          <p xml:id="i-RrkpPfoPcTKKsK2ShuaTDz">
            Den norm som läroböckerna utgår från är heterosexuell. Homosexuella,
            bisexuella och transpersoner gestaltas endast om det uttryckligen
            handlar om homosexuella, bisexuella och transpersoner. Personer
            med funktionsnedsättning presenteras nästan alltid i sammanhang
            där funktionsnedsättningen lyfts fram som en problematisk avvikelse.
          </p>
          <p xml:id="i-YStASagvxpeuTmY8G9vhpA">
            Enligt läroplanerna ska skolan ge eleverna kunskap om de nationella
            minoriteternas kultur, språk, religion och historia, men den bild
            som ges i läroböckerna av judar och samer är en ensidig framställning
            av dessa gruppers historia och nuvarande förhållanden. De tre
            övriga nationella minoriteterna - romer, sverigefinnar och tornedalingar
            – behandlas sällan eller aldrig i historie- och samhällskunskapsböckerna.
          </p>
          <p xml:id="i-65FXVRqv6ePcCeyJzCx2f5">
            Det är illavarslande att det förekommer böcker i skolan som helt
            bryter mot läroplanernas värdegrund.
          </p>
          <p xml:id="i-6X7EAgZzD81BmJxLxsUeB9">
            Fördomar, stereotypa föreställningar kring vad som är manligt
            och kvinnligt samt trångsynthet bevaras och befästs i skolan när
            dess roll borde vara att bryta desamma. Det kritiska tänkandet
            och granskandet måste få större tyngd i undervisningen redan tidigt
            i grundskolan. Skolorna måste därför ta större ansvar när det
            gäller inköp och inventering av läroböcker.
          </p>
          <p xml:id="i-LMryQFexSmoPpGjRpeFJ6q">
            Ansvaret för att undervisningen utformas i enlighet med läroplanernas
            värdegrund ligger på huvudmännen, rektorer och lärare. Där bör
            det också ligga. Huvudmännen har ett viktigt ansvar att skapa
            rimliga förutsättningar att värdera de läroböcker som ska användas
            i undervisningen.
          </p>
          <p xml:id="i-QDvaF4wre3i3wdqgwfhTXc">
            För att underlätta för skolorna vid inköp av läromedel och för
            att sätta press på läromedelsförlagen att tänka igenom vad de
            publicerar bör regeringen ge Skolverket i uppdrag att utreda ett
            inrättande av en kvalitetsmärkning av läromedel som är utformade
            i enlighet med läroplanernas värdegrund. Detta bör riksdagen ställa
            sig bakom och ge regeringen till känna.
          </p>
          <head xml:id="i-WXQa7uV6kRBkPT86XWaEPc" type="h1">
            3 Feministiskt självförsvar från årskurs 7
          </head>
          <p xml:id="i-DL4bsRroU65UDntFd3ajbq">
            Diskrimineringsombudsmannen publicerade 2012 en forskningsöversikt
            om trakasserier i utbildning och arbetsliv. DO konstaterar följande:
          </p>
          <p xml:id="i-U7srMpy8BREBxggKJFSKtj">
            ”Sammantaget har forskningen visat att sexuella trakasserier
            och trakasserier på grund av kön förekommer på alla nivåer av
            utbildning i Sverige. Sexuella trakasserier har visat sig vara
            ett utbrett problem inom det svenska utbildningssystemet. Sexuella
            trakasserier genomsyrar skolan till den grad att det förväntas
            ske på, mer eller mindre, daglig basis.”
          </p>
          <p xml:id="i-EiBzpZ1cbZLr5DuUhdxrNb">
            Översikten tar bland annat upp en undersökning där nästan hälften
            av de tillfrågade gymnasieflickorna upplevde att sexuella trakasserier
            var ett närvarande problem i deras skola. En annan forskningsstudie
            har visat att både verbala och fysiska kränkningar av sexuell
            natur mot flickor ökade mellan årskurs 6 och årskurs 9. Ytterligare
            en forskningsstudie visade att cirka en fjärdedel av de tillfrågade
            grund- och gymnasieeleverna hade blivit utsatta för sexuella trakasserier
            under det senaste året och att grundskolelever och flickor var
            överrepresenterade.
          </p>
          <p xml:id="i-M657pdXq6p6phcMuNEK5Bg">
            För många unga kvinnor är vardagen fylld av rädsla, obehag och
            en ständig beredskap för trakasserier, närmanden och t.o.m. övergrepp.
            Rädslan begränsar unga kvinnors handlings- och livsutrymme och
            hindrar dem från att utveckla en grundmurad självkänsla och ett
            gediget självförtroende. De tvingas ta omvägar, undvika parker
            och vågar inte gå ensamma utomhus sent på kvällen. Många väljer
            att stanna hemma på kvällen om de inte vet att de hela tiden kan
            ha sällskap med någon kompis.
          </p>
          <p xml:id="i-MGj39wLLgukT9qumg5skSq">
            Bland de grövsta uttrycken för mäns makt över kvinnor finns misshandel
            och våldtäkt. Sexualiserat våld handlar om att hela tiden påminna
            om vilket kön som besitter makten – i hemmet, på arbetsplatsen,
            i skolan eller i förhållandet. Vänsterpartiet kan konstatera att
            så länge flickor i landets skolor är utsatta för trakasserier
            måste något göras för att ge dem självförtroendet och styrkan
            att stå emot.
          </p>
          <p xml:id="i-EjUJbDmTmGccFzNWdyzTrr">
            Feministiskt självförsvar handlar om att skaffa sig kunskap om
            det sexualiserade våldet, om samarbete mellan flickor eller kvinnor
            samt att skaffa sig handlingsberedskap att försvara sig mentalt,
            verbalt och fysiskt i en värld där flickor och kvinnor är underordnade
            och utsatta. Feministiskt självförsvar är grundat av kvinnor för
            kvinnor och bygger på att flickor och kvinnor delar erfarenheter
            och tillsammans utarbetar strategier för att bl.a. hantera rädsla.
          </p>
          <p xml:id="i-DKMenAP7BeGKdUQ1V1zaYT">
            Till skillnad från t.ex. vanliga judo- eller karatekurser handlar
            feministiskt självförsvar först och främst om att öka medvetenheten
            om pojkars och mäns sexualiserade våld mot kvinnor samt medvetandegöra
            flickor eller kvinnor om sina möjligheter och rättigheter att
            försvara sig. Vetskapen om att man är värd att försvara och att
            man får göra det med våld om man måste stärker självförtroendet.
            Det gör att flickor som lärt sig feministiskt självförsvar växer
            och lättare kan hävda sig också i situationer som inte är direkt
            hotfulla.
          </p>
          <p xml:id="i-YHeDJcpNoNwgQLgRY73Pux">
            Att introducera feministiskt självförsvar kan ske genom små förändringar
            i skolans styrdokument, genom inkludering i ett befintligt ämne
            under något eller några tillfällen per termin då instruktörer
            bjuds in till skolorna. En sådan förändring bör därmed inte föranleda
            något behov av ytterligare finansiering från staten.
          </p>
          <p xml:id="i-UdLGpVJkVmK5mNbFS94p99">
            Feministiskt självförsvar bör därför erbjudas alla flickor från
            årskurs 7. Detta bör riksdagen ställa sig bakom och ge regeringen
            till känna.
          </p>
          <head xml:id="i-84N4xvWM93bHAqipoLTe38" type="h1">
            4 Ökade kunskaper om makt och kön
          </head>
          <p xml:id="i-8rw3SwgjRzXod8rhMboSRK">
            Jämställdhet är en politisk viljeyttring som en majoritet av
            alla politiska partier har enats om. Därför har jämställdhetssträvandena
            också skrivits in i de dokument som styr skola och högre utbildning.
            För grundskola och gymnasieskola ingår jämställdhet i läroplanerna,
            dels i den värdegrund som verksamheten ska gestalta och förmedla,
            dels när det gäller rätten till likvärdig utbildning och rätt
            till lika behandling. I nu gällande skollag står att alla som
            arbetar i skolan ska främja jämställdhet. I högskolelagen (1992:1434)
            1 kap. 5 § finns en bestämmelse om att jämställdhet mellan kvinnor
            och män alltid ska iakttas och främjas i högskolornas verksamhet.
          </p>
          <p xml:id="i-FPX4uN3bZMGX8Q11vcPCuh">
            För att kunna leva upp till lagstiftningen krävs kunskap hos
            all personal i skolan. Men framför allt måste elever och studenter
            ges kunskap för att själva kunna bilda sig en egen uppfattning,
            ta ställning och agera för förändring. För att nå dit är kunskap
            om könsmaktsordningen, kvinnors och mäns olika livssituation i
            olika tid och rum och olika feministiska teorier och samhällsanalyser
            ett grundläggande verktyg.
          </p>
          <p xml:id="i-BMRRVqdRwpDLxbHoeYGyjf">
            En grund för detta är den definition av jämställdhet som FN:s
            organisation för samarbete mellan länderna inom utbildning, vetenskap,
            kultur, kommunikation och information (Unesco) arbetar efter och
            som i utbildningssammanhang inkluderar åtminstone tre dimensioner.
            Den första handlar om jämställdhet i termer av lika tillgång till
            utbildning, den andra om jämställdhet i utbildning och den tredje
            om jämställdhet genom utbildning. Sverige uppfyller Unescos jämställdhetsmål
            vad gäller den första dimensionen. Här har flickor och pojkar,
            kvinnor och män samma formella rätt till utbildning. Samtidigt
            vet vi att flickor och pojkar väljer olika inriktningar på sin
            utbildning. Pojkar prioriterar i högre grad än flickor studieval
            som leder till yrken inom bl.a. teknik, bygg och hantverk, medan
            flickor i större utsträckning prioriterar vård, omsorg och skola.
          </p>
          <p xml:id="i-APCHmbbDg1oBaSa5qvNFnQ">
            Unescos andra dimension av jämställdhet i utbildning berör flera
            olika aspekter. Dels handlar det om frihet från diskriminering
            och bemötandet i skola och utbildning, dels om innehållet i utbildningen,
            dvs. jämställdhet som ett kunskapsområde. Det senare är relaterat
            även till den tredje dimensionen som berör jämställdhet genom
            utbildning.
          </p>
          <p xml:id="i-2oZ6P3GvydBBRvJTzrCEDi">
            Vänsterpartiet menar att Unescos andra och tredje definition
            – jämställdhet i och genom utbildning – inte uppfylls i svensk
            utbildning och därför måste prioriteras.
          </p>
          <p xml:id="i-4Y46pVSokDAwUFJ6uuUA6w">
            I Läroplan för grundskolan, förskoleklassen och fritidshemmet
            2011 (Lgr 11) finns avsnitt om skolans uppdrag. Här beskrivs ett
            antal perspektiv som ska finnas med i all undervisning: historiskt,
            internationellt, etiskt och miljöperspektivet. Vänsterpartiet
            menar att till dessa bör läggas ett genusperspektiv som ges följande
            lydelse:
          </p>
          <p xml:id="i-ChfZ49u2PMoo7mErsvnCt">
            ”Genom genusperspektivet får eleverna möjlighet att ytterligare
            nyansera frågorna om mångfald, makt och jämlikhet. Undervisningen
            stöder därmed eleverna i deras identitetsskapande process samt
            ger dem förutsättningar att själva ta ställning och påverka rådande
            könsmaktsstrukturer.”
          </p>
          <p xml:id="i-8WSejR6JWwPEpLWbZK6Bj">
            I läroplanen för gymnasieskolan bör avsnittet om genusperspektiv
            placeras direkt efter det etiska perspektivet och ges följande
            lydelse:
          </p>
          <p xml:id="i-7pUaNpLTaiSgZbHiiJXT6N">
            ”Genusperspektivet stöder elevernas utveckling och identitetsskapande
            process. Det ska ge kunskap om maktrelationen mellan gruppen kvinnor
            och gruppen män samt om hur begreppen kvinnligt och manligt konstrueras
            inom en patriarkal ordning. Det ska ge eleverna förutsättningar
            att själva ta ställning och kunna påverka rådande könsmaktsstrukturer.”
          </p>
          <p xml:id="i-PhNSU8978exsv3zHi67sBD">
            På högskolenivå menar vi att som ett första steg måste kunskapsaspekten
            av jämställdhet skrivas in i examensordningarna. Det gäller alla
            examina, men det är särskilt viktigt och betydelsefullt i alla
            de utbildningar som leder till yrken som medför arbete med människor,
            såsom lärare, läkare, sjuksköterskor, jurister, socionomer, psykologer,
            studievägledare m.fl. I t.ex. lärarexamen finns i dag ett mål
            om att lärarstudenten ska inse betydelsen av könsskillnader i
            undervisningssituationen och vid presentation av ämnesstoffet.
            Vi menar att detta är både vagt och oklart och föreslår följande
            lydelse:
          </p>
          <p xml:id="i-3N889TSjhWhMSb51MbBzYX">
            ”Lärarstudenten ska inse betydelsen av könsmaktsordning i skolans
            hela verksamhet och i undervisning, i relationen till eleverna
            likväl som vid val av och presentation av ämnesstoff.”
          </p>
          <p xml:id="i-T8KJhyVuPskzokGMCXB3us">
            För att underlätta samverkan mellan nyexaminerade och redan verksamma
            lärare måste också genuskunskap prioriteras i all lärarfortbildning.
            Detsamma gäller socionomer, läkare, sjuksköterskor, jurister,
            psykologer, studievägledare m.fl.
          </p>
          <p xml:id="i-GBFRCFG7kV9vsNt3sTv7s3">
            Vad som ovan anförts om förändringar i läroplanerna för grundskolan
            och gymnasieskolan samt i högskoleförordningens examensordningar
            bör riksdagen ställa sig bakom och ge regeringen till känna.
          </p>
          <head xml:id="i-S6YKyJ3ysiuEQPquAbidnt" type="h1">
            5 Stärkt hbtq-kunskap i lärar- och förskollärarutbildningen
          </head>
          <p xml:id="i-L9TNW4mfcvafVASjtLupfp">
            Idag är det inte tillräckligt tydligt att lärar- och förskollärarutbildningarna
            bör ge goda kunskaper i hbtq-frågor. De tidigare regeringspartierna
            sa nej till att tydliggöra detta perspektiv då lärarutbildningen
            förändrades för några år sedan (se utbildningsutskottets betänkande
            2009/10:UbU16). Följden är att dessa frågor har fått ett för litet
            utrymme.
          </p>
          <p xml:id="i-7UuP25izs2X1w6iM1EQG5q">
            Skolan och förskolans värdegrundsarbete har en oerhört viktig
            roll i samhället i arbetet för antidiskriminering och allas lika
            värde och rättigheter. Alla lärar- och förskollärarstudenter kommer
            också i sitt kommande arbete att möta barn och föräldrar som avviker
            från vad som anses vara normen när det gäller sexualitet eller
            könsidentitet.
          </p>
          <p xml:id="i-UBRhtLRva3uJeKfXiuhD8v">
            Skolväsendet ska därför inte förhålla sig neutralt i hbtq-frågor.
            Tvärtom så anser vi att det är ett av skolans och förskolans främsta
            uppdrag att aktivt motverka alla former av diskriminering och
            cementerande av fördomar och normer. Skolan måste även bl.a. bli
            bättre på att i sex- och samlevnadsundervisningen inte utgå ifrån
            att alla är t.ex. heterosexuella eller cispersoner, utan istället
            synliggöra att det är vanligt med bi- och homosexualitet samt
            att det finns individer vars könsidentitet och/eller könsuttryck
            tidvis eller alltid skiljer sig från det som anses vara normen
            för det kön som juridiskt registrerades för dem vid födseln.
          </p>
          <p xml:id="i-EBaRNHQbM9jeUTFxMzNLmN">
            Regeringen bör därför se över hur lärar- och förskollärarutbildningarna
            ska ge stärkta kunskaper i hbtq-frågor. Detta bör riksdagen ställa
            sig bakom och ge regeringen till känna.
          </p>
          <head xml:id="i-M1SfuhZjddY88sUKSzV14c" type="h1">
            6 Råd och riktlinjer för genuspedagogerna
          </head>
          <p xml:id="i-Ku7RbodvYDLA7Dp1jZrdvX">
            För att förbättra och förstärka jämställdhetsarbetet i förskolan
            och skolan avsatte Vänsterpartiet tillsammans med Socialdemokraterna
            och Miljöpartiet pengar i budgetpropositionen för 2002 för att
            utbilda minst en genuspedagog i varje kommun. Tanken är att genuspedagogerna
            ”skall arbeta med jämställdhetsfrågor i den pedagogiska praktiken
            för att höja kvaliteten och öka måluppfyllelsen inom detta kunskapsområde”.
          </p>
          <p xml:id="i-9KUHv5tUWo54nwr21RgCWH">
            För att jämställdhetsarbetet ska vara framgångsrikt måste det
            finnas med i hela verksamheten i förskola och skola. Därför måste
            varje anställd få tillräcklig kunskap och medvetenhet om hur det
            egna förhållningssättet och den pedagogiska verksamheten påverkar
            ur jämställdhetssynpunkt. Genuspedagogerna skulle kunna ha en
            viktig del i detta arbete, men för att dessa ska få möjlighet
            att nå alla anställda krävs att de är fler. En genuspedagog per
            kommun är otillräckligt.
          </p>
          <p xml:id="i-RR13YaF7FGLKKyTLz6e2tc">
            En annan förutsättning för att genuspedagogernas kompetens ska
            kunna tas till vara är att de har tillräckligt med tid och resurser
            till sitt förfogande. Alltför många av de som har utbildat sig
            till genuspedagoger måste bedriva jämställdhetsarbetet inom ramen
            för sina ordinarie tjänster. Det finns därför ett stort behov
            av mer resurser för att inrätta särskilda tjänster för genuspedagogerna
            i kommunerna och på skolorna.
          </p>
          <p xml:id="i-6Pi1NfsxBkZmCjyHw8yJyL">
            Jämställdhetsdelegationen föreslog 2006 att det skulle finnas
            minst en genuspedagog per 25 anställda år 2012. Trots att det
            inte finns någon nationell statistik över genuspedagoger hos vare
            sig Utbildningsdepartementet, Skolverket eller Sveriges Kommuner
            och Landsting kan vi konstatera att det målet är långt ifrån uppnått.
          </p>
          <p xml:id="i-SfF1bMLJC2enanMp52QXVF">
            För att genuspedagogernas kunskaper ska kunna utnyttjas på bästa
            sätt bör regeringen ge Skolverket i uppdrag att utarbeta råd och
            riktlinjer för hur de ska arbeta med jämställdhetsfrågorna. Skolverket
            bör dessutom få i uppdrag att upprätta nationell statistik över
            genuspedagoger.
          </p>
          <p xml:id="i-LVxptYQikjFLS1WB5a8Qs2">
            Vad som ovan anförts om att ge Skolverket i uppdrag att upprätta
            nationell statistik över genuspedagoger samt att utarbeta råd
            och riktlinjer för hur genuspedagogerna ska arbeta med jämställdhetsfrågorna,
            bör riksdagen ställa sig bakom och ge regeringen till känna.
          </p>
          <head xml:id="i-71Df3v3uoHvVMPkLHxvhtm" type="h1">
            7 Resurscentrum för jämställdhet i skolan
          </head>
          <p xml:id="i-Q4cVAq3JmvKGenTYuNKiRD">
            Arbetet med jämställdhet och likabehandling är väl förankrat
            och tydligt i förskolans och skolans styrdokument. Jämställdhet
            omnämns i skollagen och uppdraget preciseras i läroplanerna, där
            jämställdhet ingår i den värdegrund som förskola och skola ska
            bygga sin verksamhet utifrån. Men i praktiken går det långsamt.
            Skola och förskola har dessutom ofta haft en konserverande roll
            vad gäller könsroller istället för tvärtom.
          </p>
          <p xml:id="i-126KxYxZYFBmPg2qRNC8aL">
            Genusarbetet är inget som klaras av på en fortbildningsdag utan
            måste vara en del av det ständigt pågående utvecklingsarbetet
            på skolan. Genusarbetet kan inte heller bäras av enskilda eldsjälar
            ute på skolorna. Statskontoret presenterade under våren en utvärdering
            av de satsningar som gjorts för att främja jämställdhet i skolväsendet
            sedan 2008. Även om de anser att satsningarna bidragit till att
            skapa förutsättningar för att nå jämställdhetsmålen på skolområdet,
            så konstaterar de också att ”de som nåtts är framförallt personer
            som redan är övertygade om att jämställdhetsfrågorna är viktiga,
            har god kunskap på området och redan arbetar aktivt med frågorna”.
            Vidare säger Statskontoret att det är ”tveksamt om Skolverkets
            insatser har lett till att kunskapen använts och spridits i någon
            större omfattning”.
          </p>
          <p xml:id="i-Fx7hYoWjMiJBaPUHsMJj8b">
            För att skapa stabilitet, kontinuitet och nå en större del av
            personalen i arbetet med jämställdhet i skolan, föreslår vi att
            man ska utreda upprättande av resurscentrum för jämställdhet på
            lokal eller regional nivå. Resurscentrumen skulle vara till för
            att stärka kompetensen bland utbildningsförvaltningarnas personal,
            skolledare, arbetslag och lärare. Ett resurscentrum skulle ha
            anställda med expertkunskap i genus och jämställdhet, våld i relationer,
            allmän sociologi osv. Resurscentrumen skulle anordna kurser för
            skolorna och också ha till uppgift att bedöma kvaliteten på genusarbetet
            i skolorna.
          </p>
          <p xml:id="i-YKLyBNnKTB2gqtkCiJ1FvK">
            Vad som ovan anförts om att utreda upprättande av resurscentrum
            för jämställdhet i skolan på kommunal eller regional nivå bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-UimA7mh36XzB7uBipigvGQ" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-G1aR8xkvi8MyqFMJGk8eg7" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-VEJeEZ5iPgPhebzvrzjT9s" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-3yi6zoz4F9eRp7NUWVVunf" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-HHR5F9YyrgLbvQGTjJfbfb" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-B7qncthmkTBRXqKRd52b2e" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
