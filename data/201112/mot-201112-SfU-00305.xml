<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00305">
  <teiHeader>
    <fileDesc>
      <titleStmt>
        <title>De låga födelsetalen</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De låga födelsetalen</title>
          <idno type="rdwebb">GZ02Sf305</idno>
          <rs type="number">Sf305</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf305/text</ref>
          <ref type="dokument_url_html">http://data.riksdagen.se/dokument/GZ02Sf305</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf305</ref>
          <ref type="doc">http://data.riksdagen.se/fil/53989794-1D96-4575-9E72-BCB4CC84A773</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NKZYwb4EnfbowbXWzMHpET" type="signed"/>
        <correspContext corresp="i-NKZYwb4EnfbowbXWzMHpET">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="numbering" xml:id="i-EFp2m6p3MiuY7G2ciVByrc">
          <date when="2011-10-10"/>
        </correspAction>
        <correspAction type="submission" xml:id="i-XbV1isxCL1xxEkLgiPtjtG">
          <date when="2011-10-05"/>
        </correspAction>
        <correspAction type="transfer" xml:id="i-Phxp7cnZ2P7N9p5TukBjun">
          <date when="2011-10-04"/>
        </correspAction>
        <correspAction type="assigned" xml:id="i-cd66PPxBi4cLucwCrPqPB"/>
        <correspContext corresp="i-cd66PPxBi4cLucwCrPqPB">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DTpQeUFTT66RKZ5ZX7YFFz">
            Förslag till riksdagsbeslut
          </head>
          <p xml:id="i-RoaVMjzTxpWm1DCY5EZrcW">
            Riksdagen tillkännager för regeringen som sin mening vad som
            anförs i motionen om resurser till barnfamiljerna.
          </p>
        </div>
        <div type="motContent">
          <head type="h1" xml:id="i-EVkr2Xsi58XU4eMYj91pVQ">
            Motivering
          </head>
          <p xml:id="i-Xbow8XaJH6KvwSyGbb9GRA">
            I Nordisk familjebok (1914) står att läsa: I forntiden förde
            tvåbarnssystemet Grekland och Rom mot undergången. Det torde göra
            detsamma med våra folk, därest det blir allmän folksed.
          </p>
          <p xml:id="i-gFHzbshuqB2AEMusPuKs3">
            Under hela 1900-talet har också tvåbarnsidealet varit förhärskande,
            men alldeles särskilt dramatisk har nedgången av antalet födda
            barn varit under slutet av 1900-talet, med några av de lägsta
            nativitetstalen som hittills Sverige haft. Nu har nativiteten
            stigit åtta år i rad, och enligt 2009 års nivå föder en kvinna
            i genomsnitt 1,87 barn. Nativiteten ligger dock fortfarande långt
            under reproduktionsnivån, som är ca 2,1 barn per kvinna.
          </p>
          <head type="h2" xml:id="i-8Zsqt5TwgFfJqFvs7ScmiN">
            Orsaker
          </head>
          <p xml:id="i-6ZyziybtFWu4cg2TmFPAs9">
            Professor Rolf Ohlsson, ekonomisk-historiska institutionen vid
            Lunds universitet skriver: Många tror att förändringarna i åldersstrukturen
            främst beror på att dödligheten gått ned. Detta är emellertid
            inte fallet. Till 90 procent förklaras förändringarna i ålderstrukturen
            av att fruktsamheten gått ned. Det är alltså främst fruktsamhetens
            nedgång som förklarar varför Sverige har världens äldsta befolkning
            och inte så mycket nedgången i dödlighet.
          </p>
          <p xml:id="i-CnATQgzVWziuuR3vzsFiBs">
            Den ofrivilliga barnlösheten blir allt vanligare. Idag vet vi
            att rökning, alkohol, miljögifter, infektioner och könssjukdomar
            är viktiga faktorer som sänker fruktsamheten hos både män och
            kvinnor. Professorn i gynekologi och obstetrik på Huddinge sjukhus,
            Outi Hovatta, säger att livsstilen har störst betydelse för de
            låga födelsetalen. Idag skjuter vi upp barnafödandet tills vi
            är färdiga med allt annat. Det är en livsstil som inte bara senarelägger
            nästa generation, utan också ger färre barn, eftersom fruktsamheten
            successivt går ner och försämras drastiskt efter 35-årsåldern.
            En annan viktig del av problematiken är att barns värde har gröpts
            ut, sedan bondesamhällets dagar, då många barn betydde arbetskraft
            och en trygghet för ålderdomen.
          </p>
          <p xml:id="i-YEijJNFCD6qkPTjaQzpDXD">
            Förutom ofrivillig barnlöshet, en livsstil med senare barnafödande
            och tvåbarnsidealet, har också det sjunkande födelsetalet ekonomiska
            och arbetsmarknadsmässiga orsaker, som den enskildes dåliga ekonomi,
            ungdomsarbetslöshet och framför allt att antalet studerande har
            ökat kraftigt. Studerande har, till skillnad från arbetslösa,
            en mycket låg fruktsamhet, och att antalet studerande har ökat
            kraftigt förklarar enligt SCB ungefär halva fruktsamhetsnedgången.
          </p>
          <head type="h2" xml:id="i-KKZQ9LuYHemqJvuSkmEPQs">
            Konsekvenser
          </head>
          <p xml:id="i-WjA259CMt5C4aZHwCNhBKt">
            Den allvarligaste konsekvensen uppträder först efter ännu några
            år då det blir brist på ung arbetskraft och då kostnaderna för
            de alltfler och alltmer vårdnadskrävande äldre ska täckas av skatterna
            från de allt färre unga. Med en åldrande befolkning blir resurserna
            knappare. Var behövs redan idag den unga arbetskraften och var
            är det redan idag svårast att rekrytera den? Svaret är inom vård
            och omsorg. Antalet sökande till landets vårdgymnasier har minskat.
            I sin förlängning kan dessa attityder tillsammans med de låga
            födelsetalen innebära att de äldre blir hänvisade till att tvingas
            ta hand om varandra, om de alls ska få någon omsorg.
          </p>
          <p xml:id="i-J5Epy271zTiRdzDsZSKYgh">
            Enligt beräkningar från riksdagens budgetkontor kommer också
            det svaga födelsetalet att ha flera nationalekonomiskt negativa
            följder som att tillväxten blir lägre, det inhemska sparandet
            påverkas negativt, efterfrågan på och utbudet av varor och tjänster
            minskar liksom efterfrågan på bostäder.
          </p>
          <p xml:id="i-HB7ecqXYUzrcTyptKm2QgM">
            Lena Sommestad, chef för Institutet för framtidsstudier, säger:
            Om befolkningen minskar behövs inga nya bostäder och företagen
            måste slåss om allt färre kunder. Vi riskerar att hamna i en ekonomisk
            depression. Vi måste fråga oss hur vi ska skapa ett samhälle där
            människor vill och kan sätta barn till världen.
          </p>
          <p xml:id="i-6frgCoeZoSWE1KeiDVEfrr">
            Professor Rolf Ohlsson varnar särskilt för den jättesmäll på
            arbetsmarknaden som kommer när 40-talisterna nu börjar gå i pension,
            speciellt inom den offentliga sektorn och då särskilt bland lärare.
            Också han pekar på den ekonomiska faran i den sneda ålderspyramiden.
            Man ska ha i minnet att äldre personer är betydligt dyrare än
            yngre för samhället. År 1990 tog exempelvis de äldre över 65 år
            i anspråk 2,5 gånger så mycket resurser som de unga per capita.
            För de allra äldsta var siffran fyra gånger så mycket som för
            de unga.
          </p>
          <p xml:id="i-CYyNFHKi47er82t6mH2Sgc">
            Enligt min mening behövs två saker: nya attityder och bättre
            ekonomiska villkor och valfrihet för barnfamiljer. Först och främst
            behöver vi verka för nya och positiva attityder till barn, barnafödande,
            äktenskap och familjebildning. I trygga och stabila familjer föds
            trygga barn och fler barn. Att fostra barn är den största av alla
            uppgifter, det är att forma framtiden.
          </p>
          <p xml:id="i-9xeJ3eX1BTmMwGMoZSSN8V">
            Tvåbarnsidealet måste ersättas av ett trebarnsideal. Barnfamiljer
            i en kommun eller ett bostadsområde ska ses som en tillgång, något
            att satsa på. Men vi måste också ge barnfamiljer bättre ekonomiska
            förutsättningar vid barnafödande, möjlighet att själva fostra
            sina barn, ge dem valfrihet att själva välja barnomsorg, och inte
            tvinga ut pappor och mammor på arbetsmarknaden om de själva hellre
            en tid vill vara hemma med det dyrbaraste de har och det dyrbaraste
            samhället har barnen.
          </p>
          <p xml:id="i-UEv512DfsPS4dUHbZLvpfR">
            Den engelske premiärministern Tony Blair hade under sin regering
            som policy att varje beslut som den engelska regeringen fattade
            skulle stämmas av för att se om det gagnade familjen och hur det
            påverkade familjen. Detta borde också vara den svenska riksdagens
            och regeringens hållning.
          </p>
          <p xml:id="i-S373UXg6yPpEqBTVf32Y88">
            Det är dessutom viktigt att värna den öppenhet mot utlandet som
            regeringen fört oss in på och fortsätta med vår generösa invandringspolitik.
            Det har en positiv utveckling på befolkningsutvecklingen. Arbetskraftsinvandringen
            har varit betydelsefull för Sverige historiskt sett och lär kunna
            komma att bli det igen.
          </p>
        </div>
        <div type="motSignatures">
          <list>
            <item xml:id="i-5k6BqEUCJmFxnp6w6zbffE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
