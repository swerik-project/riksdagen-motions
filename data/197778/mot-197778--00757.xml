<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00757">
  <teiHeader>
    <fileDesc>
      <titleStmt>
        <title>om en demokratisk skola</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en demokratisk skola</title>
          <idno type="rdwebb">G102757</idno>
          <rs type="number">757</rs>
          <ref type="dokument_url_text">http://data.riksdagen.se/dokument/G102757/text</ref>
          <ref type="dokument_url_html">http://data.riksdagen.se/dokument/G102757</ref>
          <ref type="dokumentstatus_url_xml">http://data.riksdagen.se/dokumentstatus/G102757</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LbhsZSKSQ6nUVs6foKtg91" type="signed"/>
        <correspContext corresp="i-LbhsZSKSQ6nUVs6foKtg91">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__757/mot_197778__757-001.pdf"/>
      <fw xml:id="i-LQaCbo9Du8brNjsMFxoj8E">
        Motion 1977/78:757
      </fw>
      <div xml:id="i-Sfi8MDpccMNWcgnBsALupD" type="motHeader">
        <div xml:id="i-KbdbUPee3TBsEouBQD3KuY" type="motTitle"/>
        <div xml:id="i-PRPC6ydpbaqcBD3nwTqmog" type="motSubmissionInfo"/>
      </div>
      <div xml:id="i-DsXQ2PiPiqfznVhtzcLR4q" type="motBody">
        <div xml:id="i-3PvUxqpowiFQKM2YSEpXFv">
          <p xml:id="i-39jvn1TbXiUNg96XpD4aTy">
            av Lars Werner m. fl. om en demokratisk skola
          </p>
          <p xml:id="i-VtLzBJEpGrh8chUCyNQAcE">
            Den skola vi har i dag präglas av en social och könsmässig snedvridning
            som blir större ju högre upp i utbildningssystemet man kommer.
            Den präglas också av stress, konkurrens och utslagning. Trots
            att man på senare år gjort reformer i utbildningssystemet för
            att skapa jämlikhet och få bort klassgränserna i samhället har
            inget i grunden förändrats. Det är fortfarande överklassens barn
            som gynnas i skolan. Det är deras språk och värderingar som dominerar
            skolan. Det är den förhärskande borgerliga ideologin som sprids
            och förankras genom läromedel och lärare. Överklassens barn kommer
            ofta också från en studievänlig miljö och även detta gynnar dessa
            elever. Andelen arbetarbarn sjunker stadigt ju högre upp i utbildningssystemet
            man kommer och är mycket liten på högskoleutbildningar med lång
            studietid, som t. ex. läkar- eller juristutbildningarna. Barn
            från överklassen dominerar de mest statustyngda utbildningslinjerna
            och besätter så småningom de bäst betalda posterna i näringsliv
            och offentlig förvaltning. I dagens skola konserveras också den
            könsmässiga snedrekryteringen, där pojkar väljer utbildningar
            med längre studiegång och mer teknisk inriktning och där flickorna
            väljer kortare, mer yrkesinriktade linjer. Orsakerna till dessa
            missförhållanden är att skolan speglar de orättvisor och klasskillnader
            som finns i samhället i övrigt. Då man inte kan skapa en jämlik
            skola i ett ojämlikt samhälle måste man skapa en skola där eleverna
            har större möjlighet att bekämpa samhällets orättvisor. Utbildningspolitiken
            kan utformas efter två huvudlinjer: efter en linje som syftar
            till att stärka den härskande klassens ideologiska dominans eller
            efter en linje som stimulerar självständigt tänkande och som skapar
            kritiskt tänkande elever, en linje som har som ambition att bryta
            den sociala och könsmässiga snedrekryteringen. Vpk strider för
            den senare av dessa två linjer.
          </p>
          <p xml:id="i-L2ZuPPuYqLf6EpjBpHfX94">
            Större inflytande för lärare och elever
          </p>
          <p xml:id="i-CwsMZUMygtNDezEhf41uh">
            Målsättningarna och de obligatoriska delarna i grund- och gymnasiesko-
            lornas läroplaner ger lärare och elever stor frihet att själva
            lägga upp undervisningen. Att detta inte sker beror på de av SÖ
            centralt styrda timplanerna och anvisningarna, som tillsammans
            med de centrala proven hårt styr undervisningen och som även ugör
            den grund på vilken de privata läromedelsbolagen bygger sina kurspaket.
            Detta gör att lärarna känner sig
          </p>
          <pb facs="riksdagen-motions-pdf/data/197778/mot_197778__757/mot_197778__757-002.pdf"/>
          <fw xml:id="i-2gEYHLnzS9HZz2tt4DhxeV">
            Mot. 1977/78:757 JF
          </fw>
          <p xml:id="i-E1g9HJUjPRWKT2s1tp65sa">
            tvingade att följa dessa kursplaner som inte längre fungerar
            som de förslag som de skulle ha varit. Den konkurrens och det
            prestationstänkande som präglar dagens undervisning och som förstärks
            av betygssystemet försvårar också samarbete och solidaritet mellan
            eleverna. Om man skall demokrati- sera skolan måste elever och
            lärare ges möjlighet att själva lägga upp undervisningen. För
            att elever och lärare skall kunna avgöra hur de vill disponera
            tiden måste timplaneringen och ämnesindelningen mjukas upp. Lärarna
            på högstadiet bör organiseras i lärarlag och i mindre utsträckning
            tjänstgöra i flera klasser.
          </p>
          <p xml:id="i-HAmxAa8jfpeh6doP9TEcLG">
            Skoldemokrati
          </p>
          <p xml:id="i-TZuY1o15LPt3n6SiAYDZg8">
            De som arbetar i skolan måste ha ett avgörande inflytande över
            sin egen arbetssituation. Detta skall naturligtvis inte enbart
            gälla de anställda utan även eleverna. Rektorsväldet i skolorna
            måste brytas och makten överföras till ett valt skolråd. Detta
            råd skall bestå av representanter för eleverna, lärarna, elevvårdssidan,
            föräldrarna och den övriga personalen. Varje grupp skall välja
            sina egna representanter i val där alla i gruppen har rösträtt.
            Rådet skall besluta över skolans inre arbete och ha den omedelbara
            ledningen av verksamheten. Då det är meningen att skolledarna
            skall verkställa och handlägga de beslut som rådet fattar bör
            de alltid delta i rådets arbete. Det är också viktigt att få i
            gång en fungerande klassrumsdemokrati. Man skall därför inrätta
            obligatoriska klassråd för undervisningen. Klassrådet skall bestå
            av eleverna och klassens samtliga lärare. Dess uppgift skall vara
            att planera och diskutera undervisningen samt att fatta beslut
            om dennas form och uppläggning.
          </p>
          <p xml:id="i-9WjJiW5h56f2cPDBTLtmRr">
            Undervisningen
          </p>
          <p xml:id="i-9d8XoFg4bynGgu9gzzVNTV">
            Det grundläggande i skolans undervisning måste vara att ge eleverna
            goda färdigheter i lästeknik, räkning, ordkunskap, skrivkunskap
            och talteknik. Eleverna skall med dessa kunskaper som grund öva
            upp förmågan att självständigt formulera problem och frågeställningar
            samt att lösa dessa. För att undervisningen skall bli mer meningsfull
            och verklighetsförankrad bör ämnena sammanföras till förståeliga
            helheter samt teori och praktik i arbetslivet smältas samman till
            en enhet. Arbetets stora betydelse i samhället måste understrykas
            i skolan. Som ett medel att göra detta måste de praktiska inslagen
            och studier av arbetets villkor ges en mycket stor roll i skolans
            arbete. De olika skolämnena och speciellt de samhällsorienterande
            ämnena måste utformas på ett sätt som förklarar samhället och
            historien utifrån det arbetande folkets villkor och som aktivt
            bekämpar reaktionära tendenser. De olika ämnena skall ha som utgångspunkt
            att eleverna skall kunna förstå det samhälle de lever i och kunna
            ställa krav för att förändra sin situation och utnyttja sina rättigheter.
            Skolan bör för att underlätta detta ge ett stort
          </p>
          <pb facs="riksdagen-motions-pdf/data/197778/mot_197778__757/mot_197778__757-003.pdf"/>
          <fw xml:id="i-WoNvw6wfoDZ886L3XAid4W">
            Mot. 1977/78:757 8
          </fw>
          <p xml:id="i-PhkJy2xRR4NQ3acCzkJxYz">
            utrymme åt organisationskunskap och föreningsteknik. För att
            komma ur skolans slutenhet och för att ge en riktigare bild av
            verkligheten måste samhällsgrupper utanför skolan komma in i undervisningen.
            Organisationer som fackföreningar och olika folkrörelser måste
            få kraftigt utökade möjlig- heter att delta i skolans arbete.
            Olika politiska och ideella ungdomsorgani- sationer måste också
            få en framträdande plats i skolan.
          </p>
          <p xml:id="i-MejTr34PCn7uCK8vGK8WD8">
            Avskaffa betygen
          </p>
          <p xml:id="i-EYaEQo5K7TVmw4ZBze5S63">
            Vpk har i en annan motion utvecklat nödvändigheten av betygens
            avskaffande. Betygen fyller bara en funktion i dagens skola, nämligen
            att fungera som utslagningsmekanism. Den roll betygen har leder
            fram till stress, konkurrens och utslagning. Det är helt klart
            att betygen motverkar läropla- nens intentioner om samarbete,
            elevens självförverkligande och de jämlik- hetsmål som är uppsatta.
            Men de som drabbas hårdast av betygens obarmhärtiga sållningsmekanism
            är arbetarungdomarna. Det är de som genom dåliga betyg upplever
            skolan som meningslös och oftare än andra slås ut och riskerar
            att bli utan arbete. Betygen fungerar även som bromsar för kunskapsinlärningen,
            eftersom eleverna blir tvingade att utveckla en studie- teknik
            som baserar sig på vad som är lönsamt från betygssynpunkt. Proven
            är nämligen konstruerade för korttidsminne och inpluggning och
            inte för kontroll av förståelse och slutledningsförmåga. Det är
            de centrala provens utformning och inte elevernas och lärarnas
            önskemål som får bestämma hur undervisningen skall läggas upp.
            På grund av den centralstyrning som kurs- och målrelaterade betyg
            skulle medföra kommer i ännu högre grad än nu möjligheterna för
            elever och lärare att påverka skolarbetet att minska om sådana
            införs. Vpk säger nej till betyg och alla former av meritvärdering.
            I stället för betyg skall man ha ett system med kontinuerlig utvärdering
            och diskussion i skolorna där både elever och lärare deltar. De
            elever som har speciella problem skall ges extra stöd och hjälp.
            I de fall man måste ha ett urvalssystem bör följande principer
            gälla:
          </p>
          <p xml:id="i-CU5s5JTFgupy9EzgFhH6HV">
            O allmän arbetslivserfarenhet O förstahandsval och kösystem O
            arbetslivserfarenhet inom det särskilda området O kraftigt utökad
            studie- och yrkesorientering, så att eleverna får en realistisk
            bild av sina möjligheter och framtidsutsikter inom yrket.
          </p>
          <p xml:id="i-JmPth3iRhSFrcdkAz1iP5T">
            Ett urvalssystem kan aldrig fungera rättvist, men ett system
            byggt på dessa principer skulle fungera betydligt rättvisare än
            det nuvarande.
          </p>
          <p xml:id="i-FcTBvKPZrkbq754jNZUW9z">
            Studielön
          </p>
          <p xml:id="i-2c8Ybf2f9rD7hRP2kqxND7">
            Rätten till kunskap är en av de grundläggande rättigheterna och
            därför skall också rätten att studera vara allmän. Detta innebär
            att ingen skall tvingas
          </p>
          <pb facs="riksdagen-motions-pdf/data/197778/mot_197778__757/mot_197778__757-004.pdf"/>
          <fw xml:id="i-CgNTH6WSQBRLgGMBKBocH5">
            Mot. 1977/78:757 9
          </fw>
          <p xml:id="i-54pjhf6C7XCG9J9Va3a9iD">
            avstå från att studera på grund av dålig ekonomi. Vpk har länge
            kämpat för att nuvarande ekonomiska spärrar för att studera skall
            avskaffas genom att studielön för alla som är över 16 år införs.
            För att den sociala snedrekryteringen skall brytas och utbildningen
            bli en rättighet för alla krävs det att alla studerande får en
            god ekonomi. Studielön innebär också att man kan nå de i utbildningshänseende
            mest eftersatta grupperna. Vpk har närmare utvecklat skälen för
            ett införande av studielön i en annan motion.
          </p>
          <p xml:id="i-6H1DSpD9G1C9z45wTae2hu">
            Varvad teori och praktik
          </p>
          <p xml:id="i-YGGYpTPXYGY1BzbFF1igRr">
            För att undervisningen skall bli mer verklighetsförankrad och
            meningsfull för eleverna krävs att den praktiska yrkesorienteringen
            på högstadiet och praktiken i gymnasiet utökas kraftigt. De praktiska
            inslagen i dagens skola har fått en alltför undanskymd plats,
            och möjligheterna till praktiska inslag i undervisningen utnyttjas
            alltför litet. I gymnasieskolan sker en alltför strikt uppdelning
            på s. k. teoretiska och yrkesinriktade linjer. Denna segregation
            leder till att den värdefulla kontakten elever emellan på olika
            linjer bryts. Medan de yrkesinriktade linjerna får en mycket otillräcklig
            undervisning i viktiga ämnen som t. ex. samhällskunskap, har de
            teoretiska linjerna oftast ingen eller mycket liten möjlighet
            att få en del av undervisningen att omfatta praktik. Kvaliteten
            på den teoretiska undervisningen i ämnen som är gemensamma för
            teoretiska och yrkesinriktade linjer är ofta lägre vid de yrkesinriktade.
            Som exempel kan nämnas undervisningen i svenska. Vpkanseratt en
            ordentlig praktik integrerad i den övriga undervisningen är en
            viktig förutsättning för att skolan skall kunna demokratisera.
            Genom att eleverna får delta i arbetslivet bidrar skolan till
            att jämställa de praktiska och teoretiska kunskaperna. Praktiken
            ger eleverna en inblick i yrkeslivet och en ökad förståelse för
            hur olika grupper i samhället lever. Med praktiken följer erfarenheter
            som stimulerar de teoretiska delarna av studierna. Slutligen kommer
            praktiken att underlätta elevernas kommande yrkesval; eleverna
            har en bredare grund att stå på — de vet vad olika yrken innebär.
            Vpk kräver att de centrala målsättningarna för praktiken beslutas
            av riksdagen. Efter förhandlingar och diskussioner mellan eleverna,
            facket, skolans lärare och företagen utformas sedan praktikplatserna.
            Företagen ges en lagstadgad plikt att ställa praktikplatser till
            förfogande. Naturligtvis får inte praktiken bli en flykt från
            skolan, utan den måste bli en del av studierna. Målsättningen
            med praktiken på gymnasieskolan skall vara att alla deltar i produktionen.
            Denna praktik skall vara betald, varvid principen lika lön för
            lika arbete skall gälla.
          </p>
          <pb facs="riksdagen-motions-pdf/data/197778/mot_197778__757/mot_197778__757-005.pdf"/>
          <fw xml:id="i-3JxUGGQyZHiXVimB17HJZa">
            Mot. 1977/78:757 10
          </fw>
          <p xml:id="i-B2ux5SvjeJK8FhLaXwtmMK">
            Sammanfattning
          </p>
          <p xml:id="i-7S6N9TYDSnycBWuX73FmeX">
            Det är i dag allt fler som har börjat föra kampen för en demokratisk
            skola. Till dessa hör elevfackliga organisationer och en del politiska
            ungdomsför- bund. Dit hör också olika grupper av lärare och andra
            inom och utom skolan som har upptäckt hur illa dagens skola fungerar.
            Missförhållandena i skolan blir allt tydligare och därmed blir
            också kritiken starkare. Det har vuxit fram praktiskt genomförbara
            förslag som bygger på demokrati, på nya undervisningsformer, på
            en betygsfri skola samt på att teori och praktik smälter samman
            till en enhet i skolan. Hörnstenarna i en ny demokratisk skola
            kan sammanfattas i följande fem punkter: 1. Demokrati i skolan
            — skol- och klassråd bör införas. 2. En ny typ av undervisning
            — planering bör ske tillsammans med eleverna i stället för den
            nuvarande detaljstyrningen. Lärarlag bör införas och ämnes- och
            timplanesplittringen minskas. Undervisningen skall bygga på elevernas
            behov och aktivitet i stället för på ett ensidigt pluggande. Nya
            demokratiska mål för undervisningen formuleras och skrivs in i
            läroplaner- na. 3. Rätt till en egen ekonomi — studielön bör införas
            från 16 års ålder. 4. Varvad teori och praktik — den praktiska
            yrkesorienteringen bör ökas och praktik införas på alla linjer
            i gymnasieskolan. Praktikarbete bör vara betalt efter principen
            lika lön för lika arbete. 5. Betygen avskaffas.
          </p>
          <p xml:id="i-6QhxDLv4tcBorv1ZwGAJN8">
            Hemställan
          </p>
          <p xml:id="i-FP5n5LdvhtwWUt9DtWQjVD">
            Med hänvisning till det anförda föreslås att riksdagen uttalar
            sig för en ny demokratisk inriktning av grundskola och gymnasium
            i enlighet med det fempunktspro- gram som anförs i motionen.
          </p>
          <p xml:id="i-LMpzxdRRbH7tv4kuk1M2AQ" type="date">
            Stockholm den 23 januari 1978
          </p>
          <p type="signatureBlock" id="i-5vxiKbkUXe7zrq7G2a3jXP">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) INGA LANTZ (vpk) EVA
            HJELMSTRÖM (vpk)
          </p>
        </div>
      </div>
    </body>
  </text>
</TEI>
