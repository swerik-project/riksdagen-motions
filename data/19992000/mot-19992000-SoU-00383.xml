<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-SoU-00383">
  <teiHeader>
    <fileDesc>
      <titleStmt>
        <title>Smittskyddslagen</title>
        <author corresp="i-C44sMEE9ocAndjedeN9fLp i-FnYuSnrPcb2UZaoXY7vjXa i-C44sMEE9ocAndjedeN9fLp i-FnYuSnrPcb2UZaoXY7vjXa">av Yvonne Ruwaida och Mikael Johansson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Smittskyddslagen</title>
          <idno type="rdwebb">GN02So383</idno>
          <rs type="number">So383</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GN02So383/text</ref>
          <ref type="dokument_url_html">http://data.riksdagen.se/dokument/GN02So383</ref>
          <ref type="dokumentstatus_url_xml">http://data.riksdagen.se/dokumentstatus/GN02So383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FHQaGsG7myCQ6bsryA1my6" type="signed"/>
        <correspContext corresp="i-FHQaGsG7myCQ6bsryA1my6">
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-FnYuSnrPcb2UZaoXY7vjXa"/>
        </correspContext>
        <correspAction xml:id="i-CdWnkRHGNiT3m32tQ276S5" type="referral">
          <date when="1999-10-12"/>
        </correspAction>
        <correspAction xml:id="i-SVUrgkcwAVX8TNVegw6CYH" type="dismissal">
          <date when="1999-10-12"/>
        </correspAction>
        <correspAction xml:id="i-6Xn8o27KidwZy3vCac8f5W" type="submission">
          <date when="1999-10-05"/>
        </correspAction>
        <correspAction xml:id="i-XBeBnEGj7RWqTLZdkW9qSp" type="referral">
          <date when="1999-10-12"/>
        </correspAction>
        <correspAction xml:id="i-6hYXUbPGfVKbN4R3rv76pP" type="dismissal">
          <date when="1999-10-12"/>
        </correspAction>
        <correspAction xml:id="i-LRK73gBd9acZVjUDd3G38q" type="submission">
          <date when="1999-10-05"/>
        </correspAction>
        <correspAction xml:id="i-7bGuwL5UVRVcJ3tKDJdBzx" type="assigned"/>
        <correspContext corresp="i-7bGuwL5UVRVcJ3tKDJdBzx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_So_0383/mot_199900_So_0383-0001.pdf"/>
      <div xml:id="i-Etpv6CRRxoXX2iptFZ2ToW" type="motHeader">
        <div xml:id="i-Tj8LcDWyPmDbw52okX71PB" type="motTitle"/>
        <div xml:id="i-YG231ehDp49b353Aaso4nm" type="motSubmissionInfo"/>
      </div>
      <div xml:id="i-8hdcPVuwn597evjKQ4G4nv" type="motBody">
        <div xml:id="i-NcjSuyDiz6LSFnweF1TAn5">
          <p xml:id="i-5V4hVdeoGShU57aCVXxjvj">
            1999/2000 mnr: So383 pnr: mp823
          </p>
          <p xml:id="i-H4Xru9aq9XKUen2QPkL7de">
            Motion till riksdagen 1999/2000:S0383
          </p>
          <p xml:id="i-X1bjKb1WeJTo4kawRFPGwU">
            av Yvonne Ruwaida och Mikael Johansson (mp)
          </p>
          <p xml:id="i-WJTSPLLn9TmBr3Sstjq6Dd">
            Smittskyddslagen
          </p>
          <p xml:id="i-ED3AnKBtE4kyHfuhSgs3A3">
            Förändring av smittskyddslagen
          </p>
          <p xml:id="i-V432DQ3oGiXaWmHR1EGRXz">
            Nyligen har betänkandet från 1996 års smittskyddskommitté offentliggjorts.
            Med anledning av detta finns skäl att nu återkomma med förnyade
            krav på förändringar i smittskyddslagen.
          </p>
          <p xml:id="i-JAR6GsyWh1vNTaiRCxXont">
            Tvångsåtgärder
          </p>
          <p xml:id="i-AwJcJqwzYwHacV642ubzgo">
            Sverige har en smittskyddslag som i jämförelse med andra västländer
            ger unikt långtgående möjligheter till tvångsåtgärder. Man kan
            tvångshämtas till provtagning. Behandlande läkare tvingas rapportera
            även banala regelöver- trädelser till smittskyddsläkaren, vilken
            i sin tur tvångsmässigt kan kalla patienter till sig. Om smittskyddsläkaren
            anser att en smittad person i framtiden kan komma att utgöra en
            smittrisk kan han yrka på tvångs- isolering. Eftersom tvångsisoleringen
            kan förlängas kan den i praktiken vara på obestämd tid. Smittskyddslagen
            föreskriver att tvångsisoleringen skall upphöra först när smittskyddsläkaren
            själv har blivit övertygad om att patienten inte i framtiden kommer
            att bete sig smittfarligt. Utredningen har kunnat konstatera den
            kraftfullast tvångsåtgärden, isolering, i huvudsak använts mot
            socialt utsatta personer som narkotika- missbrukare, människor
            med psykisk störning eller av utländsk härkomst. Vi vänder oss
            starkt emot den grundsyn som genomsyrar smittskydds- lagen, och
            som går ut på att tvång och kontroll värderas högre än respekt
            och förtroende. Många av de mål som tvångsåtgärderna avses uppnå
            kan lika gärna, och ofta effektivare, uppnås med metoder som bygger
            på frivillighet. Detta konstaterar också Smittskyddskommittén.
            I smittskyddslagen ingår ett antal så kallade specialklassade
            allmänfarliga sjukdomar. Samhället har självfallet ett legitimt
            behov för att hindra och förebygga spridning av sjukdomar. Vår
            uppfattning är att sjukdomar av epidimiologisk karaktär som sprids
            via luften och kan leda till döden (t ex ebola) eller på andra
            sätt skapa bestående grava funktionshinder hos de drabbade kan
            motivera en smittskyddslag. Utredningen har visat att det överväldigande
            flertalet personer som omhändertagits med hänvisning till smittskyddslagens
            paragraf om tvångsisolering är HIV-smittade. Vår uppfattning är
            dock inte att smitt-
          </p>
          <pb facs="riksdagen-motions-pdf/data/199900/mot_199900_So_0383/mot_199900_So_0383-0002.pdf"/>
          <p xml:id="i-XTDPArXDEv6geXAm5acd4u">
            spridningen är av en sådan akut karaktär (överföring sker inte
            genom luften) Mot. 1999/2000 att denna smitta skall underkastas
            en sådan typ av speciallagstiftning som S0o383 smittskyddslagens
            tvångsisoleringsparagraf onekligen innebär. För HIV- smittade
            människor med s k riskbeteende finns dock andra lagar som är tillämpliga,
            lagen om psykisk tvångsvård respektive lagen om vård av missbrukare.
            Om samhället vill tillgripa tvångsåtgärder mot dessa människor
            bör detta alltså ske med stöd i dessa lagar. En fördel med att
            istället tillgripa dessa lagar är därutöver att dessa till skillnad
            från smittskyddslagen innehåller tydliga krav på behandling av
            sjukdomen, vilket innebär möjlighet till behandling av personer
            som till följd av missbruk eller psykoser vägrar sådan. Vad avser
            smittspårning i enlighet med smittskyddslagen kan det dock finnas
            skäl att även för personer med mera svårspridda svåra sjukdomar,
            eller andra icke dödliga epidemier, låta dessa kvarstå som allmänfarliga
            sjukdomar som faller inom smittskyddslagen i övrigt t ex klamydia,
            HIV etc. Dessa principiella ståndpunkter om tvångsåtgärder bör
            riksdagen som sin mening ge regeringen till känna.
          </p>
          <p xml:id="i-Ny4yx1QqX9MUG4RuHHvj5n">
            Smittskyddsläkarens roller
          </p>
          <p xml:id="i-YH2pshVqPSKCW8TM13tuyv">
            Smittskyddsläkaren har flera roller. Dels är han läkare inom
            ramen för sjukvårdsorganisationen, dels är han en myndighet med
            uppgift att leda smittskyddsarbetet inom landstinget. I de fall
            då smittskyddsärenden går vidare till förvaltningsdomstol är han
            dessutom den åtalades motpart. Denna ordning leder till bristande
            rättssäkerhet eftersom smittskyddsläkaren har flera olika funktioner.
            Han skall driva smittskyddsärenden i förvaltnings- domstolar och
            är samtidigt den inom landstinget som har den största expertisen.
            Han blir, så att säga, både målsägande, expert och huvudvittne.
            Därigenom blir det mycket svårt för länsrätten eller kammarrätten
            att frångå smittskyddsläkarens uppfattning. Vid undersökningar
            av smittskyddsmålen vid länsrätten i Stockholm 1993-95 har det
            också visat sig att smittskydds- läkaren så gott som alltid får
            igenom sin begäran. Rättssäkerheten förbättras inte av att domskälen
            i smittskyddsmål regelmässigt hemligstämplas. Vi ställer oss med
            anledning av det ovanstående därför bakom de förslag till förändringar
            i smittskyddslagen som Smittskyddskommittén lagt angående smittskyddets
            organisation, förutom det som berör mp-reservationen i detta stycke.
          </p>
          <p xml:id="i-9QfaLcV8USLrf47oHrCHmQ">
            Informationsplikten
          </p>
          <p xml:id="i-Y2vRDNqp14U8LUUVHWnBLx">
            Idag har den HIV-smittade genom lagen informationsplikt då denne
            har sex. Utredningen föreslår att informationsplikten skall kvarstå.
            Självfallet är det att föredra om HIV-positiva i alla lägen informerar
            en eventuell sexpartner om sin HIV-status. Verkligheten är tyvärr
            inte så enkel, att man genom lagstiftning kan skapa en trygg värld
            för människor som inte är smittade genom lagligt reglerad informationsplikt.
            Med tanke på att HIV- smittade i dag på grund av bättre mediciner
            kan förväntas leva betydligt längre och därmed leva som helt friska
            under betydligt längre tid än tidigare
          </p>
          <pb facs="riksdagen-motions-pdf/data/199900/mot_199900_So_0383/mot_199900_So_0383-0003.pdf"/>
          <p xml:id="i-BChSmEpaD61YxJ4PjLsikq">
            kompliceras situationen ytterligare. Sexualiteten är en del av
            de flesta aktiva Mot. 1999/2000 människors liv och att för den
            HIV-positive i alla lägen hantera informations- S0383 plikten
            fordrar både själsstyrka och hög moral. Vi menar att det genom
            den lagstadgade informationsplikten finns en uppenbar risk att
            invagga den stora gruppen HIV-negativa i en falsk trygghet om
            att alltid bli upplyst av en sexualpartner om sin HIV-status.
            Av preventiva skäl kan det därför vara tveksamt med en lagstadgad
            informationsplikt. Ur ett annat perspektiv kan man också diskutera
            ansvarsförhållandena. Med en lagstadgad informationsplikt innebär
            det att ansvaret för eventuell smittspridning läggs på den smittade.
            Vi menar att ansvaret för en smittspridning av det slag som sker
            vid överföring av HIV, i synnerhet vid tillfälliga kontakter,
            inte enbart ligger på den smittade utan även på den som är osmittad
            men har ett riskbeteende. Riksdagen bör som sin mening ge regeringen
            tillkänna att lagstadgad informationsplikt bör strykas ur smittskyddslagen.
          </p>
          <p xml:id="i-CGCpgjZpos27LqEve75jYt">
            Den s k bastuklubbslagen
          </p>
          <p xml:id="i-51geNRJsvDxVE9Dm27Dodf">
            Sedan den 1 juli 1987 gäller lagen (1987:375) om förbud mot s
            k bastuklubbar och andra liknande verksamheter. Den s k bastuklubbslagen
            innebär ett förbud mot att anordna en tillställning eller sammankomst
            till vilken allmänheten har tillträde, om den ”med hänsyn till
            utformning, inredning eller beskaffenhet i övrigt av den lokal
            eller plats där den skall äga rum och den verksamhet som förekommer
            eller är avsedd att förekomma eller annan omständighet är särskilt
            ägnad att underlätta för besökare att ha sexuellt umgänge i lokalen
            eller på platsen med annan besökare” (2 $). Lagen snabbinfördes
            efter en mycket laddad offentlig debatt där saunor för homosexuella
            män i dagspressen utpekades som ”smitthärdar” för HIV eller som
            ”aidsbordeller”. Lagens portalparagraf slår fast att den tillkommit
            till skydd ”mot spridning hos människor av sjukdomar som avses
            i 1.3 bilagan till smittskyddslagen”, där HIV-infektion ingår
            som en av sjukdomarna. Då lagen infördes framfördes från de organisationer
            och institutioner som arbetar med HIV-prevention bland män som
            har sex med män starka farhågor om att ett förbud mot bastuklubbar
            skulle motverka HIV- preventionen. Genom att sexuella kontakter
            förbjuds tvingas verksamheter gå under jorden och HIV-preventionen
            på plats försvåras. Sverige är oss veterligt det enda landet i
            västvärlden som har infört ett totalförbud mot bastuklubbar. I
            andra länder har motsvarande inrättningar ofta blivit platser
            för ett framgångsrikt preventions- och upplysningsarbete mot HIV.
            Ett uppsökande projekt genomfört av Olafiapoliklinikken vid Ullevåls
            sjukhus i Oslo visar exempelvis att 16 procent av besökarna vid
            gaysaunorna i staden knyter sexuella kontakter endast där, och
            således inte hade kunnat nås direkt på någon annan form av träffställen
            (Haakon Aars: Prosjekt Saunaer, Ullevål sykehus 1997). De domslut
            som avkunnats enligt bastuklubbslagen inger oro. År 1993 avgjordes
            ett mål där en innehavare av en videobiograf för homosexuella
            män fälldes för brott mot lagen. En viktig del av bevisningen
            bestod i fyndet
          </p>
          <pb facs="riksdagen-motions-pdf/data/199900/mot_199900_So_0383/mot_199900_So_0383-0004.pdf"/>
          <p xml:id="i-TDxbq8ZeGVziTZJRmQt6Yk">
            av använda kondomer i lokalen. Trots att samhället varje år lägger
            ner Mot. 1999/2000 miljontals kronor på att uppmuntra till kondomanvändning
            kan alltså S0383 förekomsten av kondomer på en lokal användas
            som belastande bevis i en rättegång mot lokalens innehavare. En
            sådan ordning är ologisk och orimlig och utgör ett hinder mot
            en effektiv HIV-prevention. Det kan också resas starka principiella
            invändningar mot bastuklubbslagen, eftersom den kriminaliserar
            underlättandet av vissa frivilliga sexuella kontakter som äger
            rum i enrum, mellan vuxna och utan betalning. Argumentet att det
            gäller att förebygga HIV-spridningen är inte hållbart eftersom
            bastuklubbslagen förhindrar alla slags sexuella kontakter på dessa
            inrättningar, inte bara de smittfarliga kontakterna. Smittskyddskommittén
            har i sin utredning bland annat behandlat bastuklubbslagen. Man
            föreslår att lagen tas bort, men anser att den lokala ordningsstadgan
            istället skulle kunna vara tillämplig. Vi ser mot bakgrund av
            ovanstående positivt på ett avskaffande av bastu- klubbslagen,
            men ser det som en lapsus att införa en reglering via den lokala
            ordningsstadgan. Det är enligt vår mening ett tankefel att införa
            något slags morallagstiftning vilket ju ändå den lokala ordningsstadgan
            måste ses som ett uttryck för. Vi yrkar därför att bastuklubbslagen
            skall upphävas, detta utan någon ny reglering.
          </p>
          <p xml:id="i-FfNmB6D6AxmGwMaZ4L4UqP">
            Hemställan
          </p>
          <p xml:id="i-Ce1kNnByDAxo828c41KDuu">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            principiella ståndpunkter vid tvångsåtgärder, 2. att riksdagen
            som sin mening ger regeringen till känna vad i motionen anförts
            om smittskyddsläkarens roller, 3. att riksdagen som sin mening
            ger regeringen till känna vad i motionen anförts om att lagstadgad
            informationsplikt bör strykas ur smittskyddslagen, 4. att riksdagen
            som sin mening ger regeringen till känna vad i motionen anförts
            om att bastuklubbslagen skall upphävas, detta utan någon ny reglering.
          </p>
          <p xml:id="i-QmBD3CnEhLcLRN5RoG3cBv" type="date">
            Stockholm den 3 oktober 1999
          </p>
          <p xml:id="i-NJB8SqzuH8JBP9ma6sUVGs">
            Yvonne Ruwaida (mp) Mikael Johansson (mp)
          </p>
        </div>
      </div>
    </body>
  </text>
</TEI>
