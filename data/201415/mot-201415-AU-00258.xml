<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-00258">
  <teiHeader>
    <fileDesc>
      <titleStmt>
        <title>Åtgärder mot könsdiskriminering i arbetslivet</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:258 av Ali Esbati m.fl. (V)</title>
          <idno type="rdwebb">H202258</idno>
          <rs type="number">258</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H202258/text</ref>
          <ref type="dokument_url_html">http://data.riksdagen.se/dokument/H202258</ref>
          <ref type="dokumentstatus_url_xml">http://data.riksdagen.se/dokumentstatus/H202258</ref>
          <ref type="docx">http://data.riksdagen.se/fil/E0949F1A-28E1-4862-A813-8C21A462CE15</ref>
          <ref type="pdf">http://data.riksdagen.se/fil/7A553AE1-3A89-4DFF-8C2E-6C51DEEE3A18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Waiqc5xsz4qoQxVyVkn5So" type="signed"/>
        <correspContext corresp="i-Waiqc5xsz4qoQxVyVkn5So">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-88MDmkcdCg7DhSpD6ZYKf5" type="submitted">
          <date when="2014-11-04"/>
          <time when="15:49:39"/>
        </correspAction>
        <correspAction xml:id="i-CRx9YzyU41SWCB1me7xvhn" type="reviewed">
          <date when="2014-11-04"/>
          <time when="17:54:07"/>
        </correspAction>
        <correspAction xml:id="i-2KWaZjmj6vwPHtZPwLpfdM" type="referred">
          <date when="2014-11-12"/>
        </correspAction>
        <correspAction xml:id="i-BnA9ZgHmU8nz1T2qdjaviG" type="assigned">
          <date when="2018-06-05"/>
          <time when="10:29:57"/>
        </correspAction>
        <correspContext corresp="i-BnA9ZgHmU8nz1T2qdjaviG">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-SUtctdcfLXWoXf8eNbyYP6" type="behandlas_i"/>
        <correspContext corresp="i-SUtctdcfLXWoXf8eNbyYP6">
          <ref type="uppgift">2014/15:AU9</ref>
          <ref type="ref_dok_id">H201AU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EZG3WN3VuZtqjp6y3njSPp" type="behandlas_i"/>
        <correspContext corresp="i-EZG3WN3VuZtqjp6y3njSPp">
          <ref type="uppgift">2014/15:AU4</ref>
          <ref type="ref_dok_id">H201AU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU4</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XKY3EK6RytuMm5s5RorLm4" type="behandlas_i"/>
        <correspContext corresp="i-XKY3EK6RytuMm5s5RorLm4">
          <ref type="uppgift">2014/15:AU3</ref>
          <ref type="ref_dok_id">H201AU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU3</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:258 av Ali Esbati m.fl. (V) Åtgärder
          mot könsdiskriminering i arbetslivet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UZGcPTfq1hnQRxn94mBuXH">
            1 Förslag till riksdagsbeslut
          </head>
          <list style="ol">
            <item xml:id="i-TRoLmDeexTK2wsEjcxSKzG">
              Riksdagen tillkännager för regeringen som sin mening vad som
              anförs i motionen om att stärka rätten till heltid genom ändringar
              i lagen om anställningsskydd så att heltid blir norm, medan anställningar
              på deltid ska kunna ingås om parterna kommer överens om detta.
            </item>
            <item xml:id="i-JPfMQJKtqvn989GYzHE5ee">
              Riksdagen tillkännager för regeringen som sin mening vad som
              anförs i motionen om att tillsätta en utredning som analyserar
              förutsättningarna för en jämställdhetsmyndighet.
            </item>
            <item xml:id="i-KqrwCsFr7rAJ3r6o2deQvX">
              Riksdagen tillkännager för regeringen som sin mening vad som
              anförs i motionen om att Medlingsinstitutets uppdrag bör förändras.
            </item>
            <item xml:id="i-MH1mTQFTAS6dK9AZE6fTuf">
              Riksdagen tillkännager för regeringen som sin mening vad som
              anförs i motionen om att regeringen bör lägga fram ett lagförslag
              om ändrade regler för lönekartläggning och handlingsplaner för
              jämställda löner.
            </item>
            <item xml:id="i-KLro2jKs6NQhKjoriAmgTm">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              för att vidga bilden av invandrade kvinnors situation på arbetsmarknaden,
              utifrån vilken åtgärder kan utformas i syfte att motverka diskriminering.
            </item>
          </list>
        </div>
        <div type="motContent">
          <head xml:id="i-StNNQzjAXB9gaacK2Z8raX" type="h1">
            2 Åtgärder mot könsdiskriminering i arbetslivet
          </head>
          <p xml:id="i-AXiemZ2VSGU6inZSYYuoP5">
            De könsrelaterade löneskillnaderna är ett av de största strukturella
            problemen på den svenska arbetsmarknaden. Kvinnor tjänar i genomsnitt
            86,6 procent av mäns löner för heltidsarbete (Rapport om löneskillnader,
            Medlingsinstitutet 2013). I realiteten är dock skillnaden i löneinkomst
            betydligt större, eftersom kvinnor oftare än män jobbar deltid.
            Kvinnors löneinkomster är därför endast ca 70–75 procent av männens.
            Det är en ohållbar situation som måste åtgärdas. En annan situation
            som kräver åtgärder är invandrade kvinnors ställning på arbetsmarknaden
            och den strukturella diskriminering som utestänger en stor del
            av denna grupp från arbete och egenförsörjning.
          </p>
          <p xml:id="i-7X9BNYg6mkkr73Fj4sCuij">
            För Vänsterpartiet är ekonomisk jämställdhet en prioriterad fråga.
            Vi föreslår en rad åtgärder inom flera områden som sammantaget
            skulle spela en betydande roll i strävan mot jämställdhet i arbetslivet
            och en jämn fördelning av arbete och inkomster mellan kvinnor
            och män. I denna motion presenterar vi ett antal förslag gällande
            arbetstid, lönebildning, lönesättning och invandrade kvinnors
            situation på arbetsmarknaden.
          </p>
          <head xml:id="i-JoP7CqasMMG9VgFFUNPZbp" type="h2">
            2.1 Rätt till heltid
          </head>
          <p xml:id="i-8qYCZLsAnXmHuiJ72FPU25">
            Det ska vara möjligt för alla som arbetar att försörja sig på
            sitt arbete. För den som är hänvisad till att jobba deltid är
            det ofta en omöjlighet att klara sin egen och eventuella barns
            försörjning. Att jobba deltid innebär i praktiken ofta att man
            blir beroende av någon annan för att klara sig.
          </p>
          <p xml:id="i-HDHx9KVLWp1s6qAAk29EWn">
            Mer än en miljon personer, nästan var fjärde sysselsatt, arbetar
            deltid. Nästan 70 procent av dem är kvinnor. Orsakerna till deltidsarbete
            varierar, men var tredje deltidsarbetande vill och kan jobba mer
            än de timmar de erbjuds av sin arbetsgivare. Det är framför allt
            i kvinnodominerade yrken inom vård, omsorg och privat tjänstesektor
            som deltider är det enda som erbjuds, ofta i form av otrygga anställningar
            som timvikariat och behovsanställningar. Detta är en av de mest
            grundläggande orsakerna till de stora inkomstskillnaderna mellan
            kvinnor och män.
          </p>
          <p xml:id="i-BpdHV6Bdn3zkGjcDGyN8kW">
            Deltidsarbete innebär inte bara en lägre inkomst. Deltidsarbetande
            har också sämre utvecklingsmöjligheter i arbetet, sämre löneutveckling
            och lägre ersättning från socialförsäkringarna, arbetslöshetsförsäkringen
            och pensionssystemet.
          </p>
          <p xml:id="i-rpbmTuGZV5UM8czZNKLC5">
            I mansdominerade branscher har det under lång tid varit möjligt
            att organisera arbetet utan att män i någon större utsträckning
            arbetar deltid mot sin vilja. Det måste också vara möjligt inom
            kvinnodominerade branscher. Det är ohållbart att den som väljer
            ett visst yrke ska vara hänvisad till deltidsjobb bara för att
            det är smidigare för arbetsgivaren. Möjligheten att arbeta deltid
            för den som så önskar ska naturligtvis finnas kvar, men normen
            att en anställning ska vara på heltid måste stärkas. Det är en
            central jämställdhetsfråga att också undersköterskor, servitriser
            och butiksbiträden ska kunna leva på sin lön.
          </p>
          <p xml:id="i-UXQynMgTym6EWx7SxJMxaU">
            Rätten till heltid bör därför stärkas genom ändringar i lagen
            om anställningsskydd som gör heltid till norm och deltid till
            en möjlighet – inte ett tvång. Detta bör riksdagen som sin mening
            ge regeringen till känna.
          </p>
          <head xml:id="i-D9zLKJpwm3ijNtDvtJg8w9" type="h2">
            2.2 Jämställdhetsmyndighet
          </head>
          <p xml:id="i-4LueL7ZmhtLKyRZy3VJ5VW">
            År 2009 införlivades Jämställdhetsombudsmannen (JämO) i den nya
            myndigheten Diskrimineringsombudsmannen (DO). Som många förutspådde
            blev nedläggningen av JämO som självständig myndighet ett rejält
            misslyckande för jämställdheten. DO har fått ägna sig åt enskilda
            diskrimineringsärenden med minskat fokus på jämställdhet som följd
            och det förebyggande jämställdhetsarbetet har lagts i träda.
          </p>
          <p xml:id="i-EHHgKtPKSKPuS2VqmY5wzi">
            År 2005 föreslog den jämställdhetspolitiska utredningen (SOU
            2005:66) att en ny jämställdhetsmyndighet skulle inrättas. Liknande
            förslag hade framförts tidigare. Enligt utredningen skulle den
            föreslagna myndighetens uppgifter omfatta omvärldsbevakning, uppföljning
            och utvärdering, samordning och stöd samt kunskapsutveckling och
            information. År 2006 lade den socialdemokratiska regeringen fram
            förslaget till riksdagen som beslutade om att inrätta en jämställdhetsmyndighet.
            Senare samma år tillträdde högerregeringen och beslutet genomfördes
            aldrig.
          </p>
          <p xml:id="i-AhEfQDc1FbvUgi6gzRmn7H">
            Behovet av en jämställdhetsmyndighet är i dag ännu större. Under
            högerregeringens åtta år vid makten har jämställdheten försämrats.
            Inkomstklyftan mellan män och kvinnor har ökat med 40 procent
            sedan regeringen Reinfeldt tillträdde. Det proaktiva förändringsinriktade
            jämställdhetsarbetet har begränsats. Från att ha varit världens
            mest jämställda land hamnar vi nu på en fjärdeplats, efter våra
            nordiska grannländer Island, Finland och Norge.
          </p>
          <p xml:id="i-Nd9d5gHDHZwDC7RvnPGEdJ">
            Sverige behöver en jämställdhetsmyndighet som, utifrån ett könsmaktsperspektiv,
            arbetar mot könsdiskriminering inom samhällets samtliga områden.
            Den nya jämställdhetsmyndigheten bör svara för kunskapsutveckling
            och kunskapsspridning, vara en mötesplats mellan forskning och
            praktik, ansvara för granskning av andra myndigheter samt ansvara
            för metodutveckling kring arbete mot könsdiskriminering i ett
            brett perspektiv. De erfarenheter och kunskaper som tidigare fanns
            hos JämO bör tas tillvara. Jämställdhetsmyndigheten bör vara närvarande
            inom alla samhällssektorer och påverka såväl statsförvaltningen
            som de kommunala organen, landstingen och den privata sektorn.
          </p>
          <p xml:id="i-2qVszhLhysMVC579TuuRrV">
            För att åter sätta fokus på jämställdheten och kunna leverera
            konkreta resultat vill vi därför inrätta en jämställdhetsmyndighet
            med ansvar och mandat att understödja styrningen av Sverige mot
            jämställdhetspolitiska mål. Ett första steg bör vara att tillsätta
            en utredning som analyserar förutsättningarna för en jämställdhetsmyndighet.
            Detta bör riksdagen som sin mening ge regeringen till känna.
          </p>
          <head xml:id="i-PSinSjxa8Z1XjPaoWKxwP3" type="h2">
            2.3 Uppdrag till Medlingsinstitutet om jämställda löner
          </head>
          <p xml:id="i-CUGanjPPKmuWqpFL8HaB3J">
            Trots att det snart gått ett halvt sekel sedan de särskilda kvinnotarifferna
            i kollektivavtalen avskaffades tjänade kvinnor i genomsnitt bara
            86,6 procent av mäns löner för ett heltidsarbete år 2013. Skillnaden
            kan inte förklaras av utbildningsnivå – tvärtom har kvinnor i
            genomsnitt en högre utbildningsnivå än män. Huvudorsaken är i
            stället att arbetslivet är starkt könssegregerat och att de yrken
            och branscher som domineras av män tenderar att vara högre avlönade
            än de kvinnodominerade. Män befinner sig också oftare än kvinnor
            på positioner i arbetslivet som ger högre lön därför att de anses
            innebära mer ansvar. Slutligen drabbas kvinnor också av direkt
            lönediskriminering, dvs. får en lägre lön än sina manliga kollegor
            endast p.g.a. sitt kön.
          </p>
          <p xml:id="i-XHsoUTWkKWjoxvgEu3o7s3">
            Om de strukturella löneskillnaderna mellan kvinno- och mansdominerade
            yrken ska kunna åtgärdas måste lönerna i de kvinnodominerade branscherna
            tillåtas öka i en snabbare takt än i de mansdominerade. Lönerna
            på den svenska arbetsmarknaden sätts i avtalsförhandlingar mellan
            parterna. Vänsterpartiet står bakom och värnar kollektivavtalsmodellen
            och anser inte att staten ska lägga sig i vilka krav någondera
            part driver i avtalsförhandlingar. Däremot har staten i den svenska
            modellen en roll att spela i lönebildningen genom Medlingsinstitutet.
          </p>
          <p xml:id="i-83Qa42F2C4jRM2YoU6yM54">
            Medlingsinstitutets uppdrag är att bidra till en väl fungerande
            lönebildning, där den konkurrensutsatta industrin sätter normen
            för löneökningstakten – det s.k. märket. Men myndigheten ska också
            verka för jämställda löner. Det är uppenbart att dessa mål i praktiken
            kommer att stå i motsättning till varandra.
          </p>
          <p xml:id="i-KzognQuzgphNZHjZYcn3Di">
            Motsättningen blev tydlig i samband med avtalsrörelsen 2012 då
            Medlingsinstitutets generaldirektör tidigt slog fast att myndigheten
            inte skulle medverka till några avtal som översteg den löneökning
            på 2,6 procent som industriavtalet gav. Det var en tydlig signal
            till arbetsgivarna att de inte ens behövde förhandla om de jämställdhetssatsningar
            som bland andra Handels, Kommunal och Hotell- och restaurangfacket
            begärt. Detta upprepades i avtalsrörelsen 2013. Medlingsinstitutets
            tolkning av uppdraget innebär en stark signal till fackförbunden
            att det inte är någon idé att prioritera strukturell utjämning
            av löneskillnader mellan mans- och kvinnodominerade yrken.
          </p>
          <p xml:id="i-6TRJbHY98nwUAGQnCbYjCY">
            Vänsterpartiet menar att begreppet ”väl fungerande lönebildning”
            per definition även bör omfatta en systematisk utjämning av de
            strukturella löneskillnaderna mellan kvinno- och mansdominerade
            yrken. Det skulle knappast innebära en mer omfattande statlig
            styrning av lönebildningen än nuvarande tolkning av begreppet,
            där industrinormens procenttal som tak för alla avtal bidrar till
            att upprätthålla strukturella löneskillnader.
          </p>
          <p xml:id="i-CMytPwYMR68PEvQ42jVNqE">
            Medlingsinstitutets uppdrag behöver därför förändras så att det
            tydligt framgår att industrins lönenormering inte ska tolkas så
            att aktiva insatser för att minska de strukturella löneskillnaderna
            mellan kvinno- och mansdominerade yrken omöjliggörs. Detta bör
            riksdagen som sin mening ge regeringen till känna.
          </p>
          <head xml:id="i-6yesoVPi6um5VnwVHCBxtg" type="h2">
            2.4 Hårdare regler för lönekartläggning och åtgärdsplaner för
            jämställda löner
          </head>
          <p xml:id="i-G3GxRQWK79qorNPqkhMGsH">
            Sedan den första jämställdhetslagen kom år 1980 utvecklades och
            stärktes lagens krav på enskilda arbetsgivare att systematiskt
            kartlägga och motverka lönediskriminering successivt under ett
            antal år. Men år 2009 bröt den borgerliga regeringen den trenden
            och genomförde i stället en radikal sänkning av kraven på aktivt
            jämställdhetsarbete.
          </p>
          <p xml:id="i-2e21ujwEdHB91SNBqCVnMd">
            Kraven på systematiskt arbete mot lönediskriminering omfattar
            nu betydligt färre arbetsgivare och i stället för en årlig lönekartläggning
            och handlingsplan krävs nu endast att sådana görs vart tredje
            år. Den förra regeringen har något motsägelsefullt argumenterat
            för att förändringen syftar till att minska företagens regelbörda
            samtidigt som den inte förväntas leda till någon urholkning av
            arbetsgivarnas jämställdhetsarbete.
          </p>
          <p xml:id="i-AWwiS33Jze5PyZGrWiwL92">
            Redan 2011 kunde fackförbundet Vision konstatera att antalet
            kommuner som genomförde en årlig lönekartläggning hade halverats
            jämfört med innan lagen ändrades. Fackförbundet Unionen fann samma
            år att andelen företag som genomförde lönekartläggningar minskat
            också i deras branscher. De farhågor som vi i Vänsterpartiet hade
            då lagen ändrades tycks alltså ha besannats. Signalen har gått
            fram till arbetsgivarna att det är fritt fram att prioritera ned
            arbetet mot osakliga löneskillnader.
          </p>
          <p xml:id="i-QP2YECqoCzudUcAjPSPTPL">
            Alla kollektivavtalsbundna arbetsgivare genomför lönerevisioner
            varje år. Det är därför både rimligt och naturligt att också kartläggning,
            uppföljning och uppdatering av handlingsplan för jämställda löner
            genomförs årligen. Representanter för arbetsgivarna har framhållit
            att systemet med lönekartläggningar och handlingsplaner för jämställdhet
            är krångligt, dyrt och verkningslöst. Diskrimineringsombudsmannen
            (DO), som granskat arbetet med lönekartläggningar och handlingsplaner
            på ett stort antal företag, konstaterar å sin sida att lönekartläggningar
            är ett effektivt sätt att upptäcka och åtgärda oförklarliga löneskillnader
            mellan kvinnor och män. Vänsterpartiet anser att reglerna för
            lönekartläggningar och handlingsplaner för jämställda löner bör
            skärpas. Vi kräver därför en återgång till det system som fanns
            före 2009, då den borgerliga regeringen ändrade reglerna i enlighet
            med arbetsgivarnas krav.
          </p>
          <p xml:id="i-Ajb8GTwAUX1PuvwragQuCV">
            I juni 2013 gjorde riksdagen ett tillkännagivande till regeringen
            om att ändra reglerna för lönekartläggningar och åtgärdsplaner
            för jämställda löner. Tillkännagivandet byggde på flera motioner
            från Vänsterpartiet, Socialdemokraterna och Miljöpartiet. Enligt
            tillkännagivandet ska lönekartläggningar och handlingsplaner för
            jämställda löner göras varje år. Endast företag med färre än tio
            anställda ska undantas från kravet.
          </p>
          <p xml:id="i-MXVkJ4Shz5zkcnM257tDbo">
            Den borgerliga regeringen följde inte riksdagens tillkännagivande
            och återkom aldrig med ett lagförslag angående ändrade regler
            för lönekartläggning och handlingsplaner för jämställda löner.
            Den nytillträdda regeringen bestående av Socialdemokraterna och
            Miljöpartiet har dock i regeringsförklaringen aviserat att man
            har för avsikt att återinföra årliga lönekartläggningar. Vänsterpartiet
            välkomnar detta besked. Regeringen bör skyndsamt lägga fram ett
            lagförslag angående ändrade regler för lönekartläggning och handlingsplaner
            för jämställda löner. Detta bör riksdagen som sin mening ge regeringen
            till känna.
          </p>
          <head xml:id="i-Bbgd2DDtPyKJgjD8EEKTVy" type="h2">
            2.5 Invandrade kvinnors situation på arbetsmarknaden
          </head>
          <p xml:id="i-LNnuhUPeqcuwRVVs1Qh1iA">
            Personer med utländsk bakgrund har, oavsett hur vi mäter det,
            en sämre position på arbetsmarknaden. Kvinnor med utländsk bakgrund
            har dessutom en sämre position än män med utländsk bakgrund. Sysselsättningsgraden
            är lägre och andelen arbetslösa är högre bland invandrade kvinnor.
            Möjligheten att få ett arbete beror inte bara på vistelsetiden
            i Sverige utan även på etniskt ursprung. Personer från Norden,
            EU och Sydamerika har högst sysselsättning medan grupperna med
            lägst sysselsättning kommer från Afrika och Asien. Även kvinnornas
            utbildningsnivå påverkar möjligheten att få jobb. Invandrade kvinnor
            utsätts därmed för en tredubbel diskriminering – på grund av sitt
            kön, sin klass och sin etnicitet. Det är uttryck för en strukturell
            diskriminering som bl.a. beskrivits i rapporten ”På tröskeln till
            lönearbete” (SOU 2006:60).
          </p>
          <p xml:id="i-V7VQGw8HNPW9Ws7Tub56bg">
            Konsekvenserna av detta systematiska missgynnande av invandrade
            kvinnor på arbetsmarknaden visar sig tydligt i inkomstfördelningen.
            Mer än dubbelt så många kvinnor födda utanför Europa befinner
            sig i den lägsta inkomstgruppen jämfört med svenskfödda kvinnor.
            Det faktum att en stor andel kvinnor med utländsk bakgrund saknar
            förankring på arbetsmarknaden leder i förlängningen till lägre
            ersättningar i socialförsäkringssystemet och lägre pension. Invandrade
            kvinnor som står utanför arbetsmarknaden riskerar därmed att permanentas
            som en del av underklassen.
          </p>
          <p xml:id="i-A9q26CCGZSWzs1Y7ua1Kt9">
            Den borgerliga regeringens recept för att öka sysselsättningen
            bland kvinnor med utländsk bakgrund har varit att införa RUT-bidrag
            och tala om vikten av sänkta trösklar och ökad lönespridning,
            dvs. lägre löner, sämre arbetsvillkor och ytterligare ökade inkomstklyftor
            i samhället. Vi kan konstatera att den förra regeringens recept
            inte har påverkat sysselsättningen bland invandrade kvinnor i
            någon större utsträckning. Den strukturella diskriminering som
            präglar arbetsmarknaden, som kan ses som en huvudanledning till
            invandrade kvinnors utestängning från arbetsmarknaden, har inte
            ägnats någon större uppmärksamhet under åtta år med regeringen
            Reinfeldt.
          </p>
          <p xml:id="i-TCxkdCPXTHqqJwu9ioLnut">
            Vägen till arbete ser olika ut för olika grupper av invandrade
            kvinnor, därför måste åtgärderna för att hjälpa kvinnorna ut på
            arbetsmarknaden anpassas efter individens förutsättningar. Det
            saknas uppföljning av tidigare arbetsmarknadsprojekt och liknande
            insatser som riktat sig till invandrarkvinnor. Att få kunskap
            om vad som fungerat bra och vilka projekt som faktiskt lett till
            att invandrade kvinnor kunnat etablera sig på arbetsmarknaden
            är viktigt inför planeringen av kommande åtgärder.
          </p>
          <p xml:id="i-TaVmYHuyXwnJBNi5aT7w32">
            Mot bakgrund av ovanstående bör regeringen tillsätta en utredning
            med uppdrag att vidga bilden av invandrade kvinnors situation
            på arbetsmarknaden, utifrån vilken åtgärder kan utformas i syfte
            att motverka diskriminering. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-E2nUskan11cxfTgi9V5zqG" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-5cjjgrySWe3EkWM28R9bku" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-8EdcL8oJziBb7ob5bRZqjA" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-KAvbqt4qW7GzuQXer4HSHM" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-JWWHu5UHEi2heMoRCWYLJa" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-TDYxKF2rFc6Kyw5wTUmbGC" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
