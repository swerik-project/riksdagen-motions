<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02417">
  <teiHeader>
    <fileDesc>
      <titleStmt>
        <title>Lokalhyrornas storlek</title>
        <author>Martin Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lokalhyrornas storlek</title>
          <idno type="rdwebb">G7022417</idno>
          <rs type="number">2417</rs>
          <ref type="dokument_url_text">http://data.riksdagen.se/dokument/G7022417/text</ref>
          <ref type="dokument_url_html">http://data.riksdagen.se/dokument/G7022417</ref>
          <ref type="dokumentstatus_url_xml">http://data.riksdagen.se/dokumentstatus/G7022417</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5wzDMBrDqvggUuYSc8pEXN" type="signed"/>
        <correspContext corresp="i-5wzDMBrDqvggUuYSc8pEXN">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2417/mot_198384__2417-001.pdf"/>
      <fw xml:id="i-UAPKn3a9CbVQa9Zpc6C8j1">
        Motion 1983/84:2417
      </fw>
      <div xml:id="i-7DPwKxytw3EHbeiWttuxuL" type="motHeader">
        <div xml:id="i-AXcZiYsffNotPrt1Ki66ZT" type="motTitle"/>
        <div xml:id="i-Lc54fNCmBWE9CsuUhW44Fh" type="motSubmissionInfo"/>
      </div>
      <div xml:id="i-QXAdwq4hmhW9kWnKUac2d7" type="motBody">
        <div xml:id="i-ApwWVLXegLpvDJFCjzoeoJ">
          <p xml:id="i-F5kSpSCwXmj4EULGqr771i">
            Martin Olsson Lokalhyrornas storlek
          </p>
          <p xml:id="i-RiA5YEfiV9z47GMAsUrPL6">
            Hyreslagen skiljer mellan bostadslägenhet och övriga lägenheter.
            Lägenhet som tillhör den senare kategorin kallas allmänt för lokal
            och hyresgästen lokalhyresgäst. Lokaler är i första hand lägenheter
            som hyrs ut för olika former av näringsverksamhet, t. ex. butiker,
            varuhus, restauranger, hotell, kontor och lokaler för hantverk
            och småindustri. Bostadshyresgäster har ett direkt besittningsskydd,
            en kvarboenderätt, som innebär att hyresgäst vid hyrestidens utgång
            i princip har rätt till förlängning av hyresavtalet. För lokalhyresgäst
            finns inte något direkt besittningsskydd. Om en lokalhyresgäst
            blir uppsagd och inte kan komma överens med hyresvärden om förlängning
            av avtalet, måste han flytta från lokalen. Han har emellertid
            i en sådan situation rätt till ersättning av hyresvärden, om dennes
            uppsägning varit obefogad. Man brukar med hänsyn härtill tala
            om att lokalhyresgästen har ett indirekt besittningsskydd. En
            uppsägning anses obefogad bl. a. om hyresvärden för förlängning
            kräver en hyra som inte är skälig. Som regel anses en hyra, som
            värden kräver, inte vara skälig om den överstiger vad han kan
            få ut av en ny hyresgäst. Därvid skall då bortses från hyresanbud
            eller hyresavtal som ej är rimligt med hänsyn till det allmänna
            hyresläget i orten för jämförbara lägenheter. 1979 beslöt riksdagen
            på regeringens förslag om vissa lagändringar i syfte att stärka
            lokalhyresgästernas ställning och därigenom skapa bättre balans
            mellan parterna i hyresförhållandet. Bl.a. gjordes då medlingsförfarandet
            inför hyresnämnd mer effektivt och infördes bestämmelserna om
            att hyra för att vara skälig ej skall överstiga hyresvärdet på
            den öppna marknaden (marknadshyra). Med anledning av bl. a. motion
            1978/79:2204 av Johan A. Olsson m. fl. (c) kom riksdagsbeslutet
            att innebära att lokalhyresgästens ställning i vissa avseenden
            stärktes något mer än enligt regeringens proposition. Uppenbart
            är att hyrorna trots lagändringarna fortsatt att stiga mycket
            kraftigt, särskilt i tätorternas centrala delar. Höjningarna under
            de senaste åren har i många fall varit betydligt större än kostnadsutvecklingen
            i övrigt enligt uppgift från olika kommuner. Spekulation i allt
            högre fastighetsvärden främst i de större tätorternas centrala
            delar torde verksamt ha bidragit till utvecklingen. De kraftiga
            hyreshöjningarna har medfört stora problem för många lokalhyresgäster.
            I många verksamheter har det inte varit möjligt att höja
          </p>
          <pb facs="riksdagen-motions-pdf/data/198384/mot_198384__2417/mot_198384__2417-002.pdf"/>
          <fw xml:id="i-86JctuAnxVam2RBmcoNntp">
            Mot. 1983/84:2417 9
          </fw>
          <p xml:id="i-4TenJQF2x7LsqYBCPJeSJK">
            omsättning eller marginaler eller ersättning för tjänster så
            att man kunnat kompensera sig för hyreshöjningarna. Följderna
            av denna utveckling på hyresmarknaden har blivit att många lokalhyresgäster,
            som bedömer att de inte kan öka sina intäkter tillräckligt, tvingas
            flytta till lokaler inom affärslägen vilka bedöms som sämre och
            där hyrorna därför är lägre. Detta leder självklart till problem
            och svårigheter med den fortsatta verksamheten för dessa lokalhyresgäster,
            i de flesta fall småföretagare. Men inte endast småföretagare
            har svårigheter att klara de höjda hyrorna. Det händer exempelvis
            t. o. m. att de stora affärsbankerna drar in avdelningskontor
            när de tar in de höjda hyrorna i sina kalkyler. Även om följderna
            av hyreshöjningarna är kännbarast för de drabbade småföretagarna
            leder utvecklingen också till andra problem som måste beaktas.
            Priserna drivs upp av de kraftiga hyreshöjningarna, eftersom lokalhyresgästerna
            måste försöka kompensera sig. Mångsidigheten av affärer och service
            o. d. som traditionellt funnits i centrala delar kan komma att
            upphöra, när exempelvis specialaffärer och hantverkare och många
            kontor tvingas söka billigare lokaler utanför centrum. Ur såväl
            konsumentsynpunkt som allmän samhällssynpunkt är denna utveckling
            icke önskvärd. De kraftiga hyreshöjningarna kan sägas dels knäcka
            många företag, dels utarma de centralaste delarna i tätorterna,
            dels också driva upp kostnadsnivåerna. Hyreshöjningarna orsakar
            en utveckling och leder till problem, som enligt min uppfattning
            samhället inte kan avstå från att noggrant bedöma följderna av
            liksom behovet av åtgärder emot. I ett frågesvar i riksdagen den
            19 januari i år uppgav bostadsministern att han bedömt ”att det
            inte f. n. finns något behov av nya bestämmelser i fråga om hyressättningen
            för lokaler”. Erfarenheter från åtminstone vissa kommuner är dock
            enligt min uppfattning sådana att lagändringar eller andra åtgärder
            bör övervägas för att hindra en fortsättning av den utveckling
            mot allt högre hyror som länge pågått. En utvärdering bör därför
            företas av lagregleringen mot bakgrund av utvecklingen sedan de
            nya bestämmelserna trädde i kraft. En fråga är om lokalhyresgästernas
            ställning verkligen förstärktes på det sätt som avsågs med riksdagsbeslutet.
            Vid utvärderingen bör bedömas om utvecklingen och tendenserna
            ger anledning till behov av ytterligare lagändringar för att uppnå
            en önskvärd balans mellan hyresvärdar och lokalhyresgäster. Enligt
            många av de senare måste deras rättsliga ställning stärkas för
            att denna balans skall uppstå. Med hänvisning till det anförda
            hemställs att riksdagen som sin mening ger regeringen till känna
            vad som i motionen anförts om utvärdering av lagregleringen av
            förhållandet
          </p>
          <pb facs="riksdagen-motions-pdf/data/198384/mot_198384__2417/mot_198384__2417-003.pdf"/>
          <fw xml:id="i-TrF88S61PmeaymQCDuj6j1">
            Mot. 1983/84:2417 10
          </fw>
          <p xml:id="i-3F4aQPEM3SzC7ud8xNP1Ru">
            mellan hyresvärd och lokalhyresgäst mot bakgrund av utveckling-
            en på hyresmarknaden.
          </p>
          <p xml:id="i-SQwuxmjnvjuTcVvgjXwmC">
            Stockholm den 25 januari 1984
          </p>
          <p xml:id="i-XxdvWBbDjiWR6UPwXuTQ9i">
            MARTIN OLSSON (c)
          </p>
        </div>
      </div>
    </body>
  </text>
</TEI>
