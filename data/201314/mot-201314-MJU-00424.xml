<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00424">
  <teiHeader>
    <fileDesc>
      <titleStmt>
        <title>Havsmiljö och fiske</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Havsmiljö och fiske</title>
          <idno type="rdwebb">H102MJ424</idno>
          <rs type="number">MJ424</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ424/text</ref>
          <ref type="dokument_url_html">http://data.riksdagen.se/dokument/H102MJ424</ref>
          <ref type="dokumentstatus_url_xml">http://data.riksdagen.se/dokumentstatus/H102MJ424</ref>
          <ref type="doc">http://data.riksdagen.se/fil/A2429DAB-4541-4422-93E0-B1AA0B725702</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KPJ48cxCghPAt2jWfyTcMC" type="signed"/>
        <correspContext corresp="i-KPJ48cxCghPAt2jWfyTcMC">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-MgMN5dYe76gGE88JRUJGGn" type="numbering">
          <date when="2013-10-07"/>
        </correspAction>
        <correspAction xml:id="i-QYAQwS6mzpUvPCsG6Ys1x2" type="submission">
          <date when="2013-10-03"/>
        </correspAction>
        <correspAction xml:id="i-2jP2D9u6cR2gN1hsJKX4hZ" type="transfer">
          <date when="2013-10-03"/>
        </correspAction>
        <correspAction xml:id="i-5jMVisMwKNQJ2pNnWV1yLc" type="assigned"/>
        <correspContext corresp="i-5jMVisMwKNQJ2pNnWV1yLc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SmWX5vympK12GmybwTjEvs" type="motHeader"/>
      <div xml:id="i-BfUeJJ5ypuNR93UrteP4KE" type="motBody">
        <div xml:id="i-HfB9iiaTXhtDVEaecvswAr" type="TOC">
          <head xml:id="i-2ZwSVdLrefEPBtBcf2PEGB">
            1 Innehållsförteckning
          </head>
          <list xml:id="i-VruZ4w5RypDwdK57JU2AHF">
            <item xml:id="i-BivEEFuCR6GhjQS33wHyaD">
              1 Innehållsförteckning 1
            </item>
            <item xml:id="i-5StNAWs6ycnxVPeL4ymcma">
              2 Förslag till riksdagsbeslut 2
            </item>
            <item xml:id="i-ANL9dHZ6xwb3StpM1RANW7">
              3 Våra hav är hotade som ekosystem 3
            </item>
            <item xml:id="i-5yUWNeWJ1NLH6xMLCEuJbP">
              4 Minska övergödningen och stärk arbetet i Helcom 3
            </item>
            <item xml:id="i-KgNEcXznFyGGEz7SJkUDfU">
              5 Minska miljögifterna i våra hav 5
            </item>
            <item xml:id="i-U9T2ipt3ZBc7nJY5E9KAzJ">
              6 Ökat selektivt fiske 5
            </item>
            <item xml:id="i-NPe8oWxXqc8eiysfzcdpo6">
              7 Förbud bottentrålning 5
            </item>
            <item xml:id="i-Nm86TJZEE4Kh2XJtzmbCR9">
              8 Förbud mot ålfiske 6
            </item>
            <item xml:id="i-TLkrZwcYdCvD3Dh3aLLVDa">
              9 Reglera fisket i Natura 2000-områden 6
            </item>
            <item xml:id="i-A8rY1HrNaaszgDhd7xdQ2g">
              10 Fria vandringsvägar för fisk 6
            </item>
            <item xml:id="i-5PvzNVEJHdu21QyZYtJPYn">
              11 EU:s fiskeavtal med tredjeland 7
            </item>
            <item xml:id="i-WVZWq48Lt7aEFxmyYEeoyJ">
              12 Förbud mot import och försäljning av jätteräkor 7
            </item>
          </list>
        </div>
        <div xml:id="i-978jCk9KUV8YRic8ACV3gm" type="motProposal" subtype="förslag">
          <head xml:id="i-Kh5u2UCzz6aJpN97iA3s1P">
            2 Förslag till riksdagsbeslut
          </head>
          <list xml:id="i-DuaUyqckp5c32HKct4Em62" style="ol">
            <item xml:id="i-QcYksu75XsWL8aawMxtwqF">
              Riksdagen tillkännager för regeringen som sin mening vad som
              anförs i motionen om att Sverige inom Helcom bör verka för nationellt
              bindande reduktionsmål för kväve och fosfor.
            </item>
            <item xml:id="i-5W1YuXbNVZWZY7dtVYhbRE">
              Riksdagen tillkännager för regeringen som sin mening vad som
              anförs i motionen om att skyndsamt återkomma med förslag på åtgärder
              för uppfyllande av nationella åtaganden i Baltic Sea Action Plan.
            </item>
            <item xml:id="i-QgVgsif7CzNCmBCE8oWPTq">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till ytterligare åtgärder som stimulerar gemensamma avloppslösningar.
            </item>
            <item xml:id="i-XYwiZvB8EZFcRjqFAeWUw1">
              Riksdagen tillkännager för regeringen som sin mening vad som
              anförs i motionen om att regeringen i samarbete med fiskerinäringen
              bör ta fram en handlingsplan för att utveckla det hållbara selektiva
              fisket.
            </item>
            <item xml:id="i-cNdUkViC95rRbxK5VZCpt">
              Riksdagen tillkännager för regeringen som sin mening vad som
              anförs i motionen om att bottentrålning bör förbjudas i alla svenska
              havsområden.
            </item>
            <item xml:id="i-9eFcG1zM6bGsy2HVNowFhb">
              Riksdagen tillkännager för regeringen som sin mening vad som
              anförs i motionen om att Sverige inom EU och globalt bör verka
              för ett förbud mot bottentrålning.
            </item>
            <item xml:id="i-77fBLsvWp4SCuDw98tuDe9">
              Riksdagen tillkännager för regeringen som sin mening vad som
              anförs i motionen om att Sverige bör införa totalförbud mot ålfiske.
            </item>
            <item xml:id="i-MZKpfUVNxyrUv91uzdcMsH">
              Riksdagen tillkännager för regeringen som sin mening vad som
              anförs i motionen om att regeringen tar initiativ till förhandlingar
              med andra EU-länder för framtagande av regleringar som förhindrar
              att de biologiska värdena försämras i Natura 2000-områden genom
              ohållbart fiske.
            </item>
            <item xml:id="i-WvGjFvYS3aQ6FbXXgeXMmJ">
              Riksdagen tillkännager för regeringen som sin mening vad som
              anförs i motionen om att kraftbolagen ska åläggas att bygga laxtrappor
              eller andra fiskvandringsvägar i våra reglerade vattendrag. 1
            </item>
            <item xml:id="i-DFekFb91VA6SgwSmyK2Cr6">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU:s fiskeavtal
              med tredjeland omvandlas till utvecklingsprojekt inom hållbart
              fiske.
            </item>
            <item xml:id="i-KGsMphLwetBgJTmiAdRpef">
              Riksdagen tillkännager för regeringen som sin mening vad som
              anförs i motionen om att Sverige bör verka för ett förbud mot
              import och försäljning av jätteräkor.
            </item>
          </list>
          <p xml:id="i-3rA1YxtP1R8g5ioCsDWLuy">
            1 Yrkande 9 hänvisat till CU.
          </p>
        </div>
        <div xml:id="i-KisaLsLZ2Cx2Jz3jPZ5QAJ" type="motContent">
          <head xml:id="i-XpiEYbh8u9Ct2RYzu9kkSA" type="h1">
            3 Våra hav är hotade som ekosystem
          </head>
          <p xml:id="i-SGJuMVfFTNnpkfEqR2q2d5">
            Östersjön och Västerhavet (Skagerrak och Kattegatt) har under
            de senaste decennierna påverkats starkt av människan. Mängden
            syrefria bottnar har i Östersjön tredubblats under 2000-talet.
            De marina ekosystemen och havets biologiska mångfald hotas främst
            av havstransporter, farliga ämnen, övergödning och överfiske.
            Närsaltutsläpp från jordbruk och orena avlopp övergöder haven
            med syrefria bottnar och algblomningar som följd. Betydelsen av
            trafikens och sjöfartens kväveutsläpp för övergödningen har tidigare
            underskattats. Åtgärder för minskade utsläpp från trafiken på
            land kommer därför ha positiva effekter även för havsmiljön.
          </p>
          <p xml:id="i-7q7fjEx6AFcx1wD1NL76WN">
            Tillståndet i Östersjön är särskilt allvarligt. Människans påverkan
            på Östersjön har gått så långt att det är osäkert i vilken utsträckning
            det går att motverka försämring. Västerhavet brottas inte med
            samma känsliga balans för vattenomsättning och salthalt som Östersjön,
            men man har ett gemensamt problem i ökningen av syrefattiga bottnar.
            Orsaken anses främst vara tillförsel av näringsämnen. Det illegala
            fisket och EU:s oansvariga fiskepolitik har haft stor negativ
            påverkan på våra fiskbestånd. Trots en rad åtgärder hotas idag
            många av våra viktigaste fiskarter – torsk, abborre och ål – allvarligt
            genom överfiske. Grundproblemet är att EU:s kvoter inte har varit
            anpassade till bestånden, men också bristande kontroll av illegalt
            fiske.
          </p>
          <p xml:id="i-Pp9z1qcyfcegwsbp7A3mCn">
            Det är nödvändigt att satsa stort och satsa rätt för att vända
            utvecklingen. Sverige, som har den längsta kusten längs Östersjön,
            har ett historiskt ansvar för detta tillstånd och kraftiga nationella
            åtgärder måste nu vidtas för att minska utsläppen i landet. Samtidigt
            är gemensamma internationella insatser och en skärpning av de
            internationella konventionerna för havsmiljön nödvändiga.
          </p>
          <p xml:id="i-JG7dzDa6hWeeHeuRQq6iso">
            I denna motion presenterar Vänsterpartiet en rad förslag för
            att förbättra situationen i våra hav och för våra fiskbestånd.
            Även i våra motioner 2013/14:MJ302 Biologisk mångfald, 2013/14:T339
            Hållbar sjöfart, 2013/14:T338 Kollektivtrafik och 2013/14:T264
            Trafiksnål samhällsplanering föreslås åtgärder som förbättrar
            havsmiljön och förutsättningarna för våra fiskbestånd. Vi ökar
            under perioden 2014–2016 anslaget för Åtgärder för havs- och vattenmiljö
            och anslaget till Havs- och vattenmyndigheten med sammanlagt 255
            miljoner. Dessutom höjer vi under samma period Naturvårdsverkets
            anslag för Skydd av värdefull natur med 1, 4 miljarder under motsvarande
            period för bl.a. skydd av marina områden.
          </p>
          <head xml:id="i-5bzMVgWrjUU3jcGpwYGu6M" type="h1">
            4 Minska övergödningen och stärk arbetet i Helcom
          </head>
          <p xml:id="i-N3SmMzLtVySQQYyhe5sJYn">
            Övergödning är ett stort problem för havsmiljön och värst drabbat
            är Östersjön som är ett av världens känsligaste hav. Utsläpp av
            de övergödande ämnena kväve och fosfor måste därför minskas kraftigt
            för att stoppa algblomning, syrebrist och bottendöd. Stora källor
            till utsläpp är gödsel från jordbruket, avloppsvatten och kväveföreningar
            från trafiken.
          </p>
          <p xml:id="i-Neux4UUxgqE7JqY5azrNsX">
            För att minska dessa utsläpp vill Vänsterpartiet införa skatt
            på handelsgödsel och genomföra en omställning till hållbart jordbruk
            genom att återföra intäkter av skatten till sektorn. Dessutom
            vill vi genomföra massiva investeringar i järnväg och kollektivtrafik
            samt satsningar på miljövänliga bränslen för att minska utsläppen
            från transportsektorn.
          </p>
          <p xml:id="i-Uk4BcoH4DGHpuaSPbAC3JL">
            I Sverige är utsläppen av kväve och fosfor fortfarande långt
            över de nivåer som vi inom Östersjösamarbetet åtagit oss.
          </p>
          <p xml:id="i-7b8Zh3EJHDqpbDS7qardAn">
            I oktober 2013 samlas de nio Östersjöländerna i Köpenhamn. Östersjöländerna
            ingår i Helsingforskonventionen (Helcom), som är Östersjöländernas
            samarbetsorgan för att förbättra miljön i Östersjön. Tillsammans
            har man antagit handlingsplanen Baltic Sea Action Plan (BSAP)
            med syfte att återställa en god ekologisk status för Östersjön
            senast 2021. Syftet med mötet i Köpenhamn är att utvärdera hur
            arbetet med BSAP går och om det finns behov för nya åtgärder för
            att handlingsplanen ska kunna uppfyllas.
          </p>
          <p xml:id="i-KX4qXbaN7zmkgUZDkNTjjv">
            Naturvårdsverket presenterade 2009 ett förslag på nationell plan
            för hur Sverige ska kunna implementera de svenska åtagandena inom
            Baltic Sea Action Plan. Arbetet har sedan 2011 övertagits av Havs-
            och vattenmyndigheten. Världsnaturfonden (WWF) presenterade i
            somras en granskning av Helcomländernas arbete med BSAP. De konstaterar
            att alla länder ligger efter i arbetet med att uppfylla målen,
            inklusive Sverige. Danmark och Tyskland framhålls som länder som
            kommit längre än Sverige vad gäller genomförandet av åtagandena
            i Baltic Sea Action Plan. Nya snabba åtgärder är nödvändiga för
            att vi ska kunna uppfylla våra mål.
          </p>
          <p xml:id="i-N7es4SPJyvrFNC3PcGiNC8">
            Sverige bör inom Helcom verka för nationellt bindande reduktionsmål
            för kväve och fosfor. Detta bör riksdagen som sin mening ge regeringen
            till känna.
          </p>
          <p xml:id="i-ASW572BubT6wrk6K4E1Dc4">
            Regeringen ska skyndsamt återkomma med förslag på åtgärder för
            uppfyllande av nationella åtaganden i Baltic Sea Action Plan.
            Detta bör riksdagen som sin mening ge regeringen till känna.
          </p>
          <p xml:id="i-7zgHiiFCehgry5rnu2PMP6">
            Nära hälften av de 700 000 fastigheter i Sverige som har enskilda
            avlopp bedöms ha anläggningar som inte är godkända. Ungefär 130
            000 av dem är direkt olagliga. Havs- och vattenmyndigheten har
            på regeringens uppdrag utrett metoder för att åtgärda dåliga små
            avlopp och slutrapporterade uppdraget i september 2013. Vänsterpartiet
            anser att många förslag från myndigheten är relevanta, som t.ex.
            tydligare regler. Vi bedömer dock att behovet är stort av åtgärder
            som stimulerar gemensamma reningsanläggningar för enskilda avlopp
            som är gynnsamma för både miljö och fastighetsägare, utöver de
            insatser som är möjliga inom ramen för särskilda bidrag inom LOVA
            – lokala vattenvårdsprojekt. Regeringen bör därför återkomma med
            förslag till ytterligare åtgärder som stimulerar gemensamma avloppslösningar.
            Detta bör riksdagen som sin mening ge regeringen till känna.
          </p>
          <head xml:id="i-3BW3Qcdb2Bq8E2hueWvgqF" type="h1">
            5 Minska miljögifterna i våra hav
          </head>
          <p xml:id="i-NKgLMnemboiKsGRcyoZH19">
            Våra hav fungerar idag i praktiken som soptipp för alla de kemikalier
            vi använder i samhället. Vänsterpartiet vill att Sverige går före
            och inför förbud mot vissa hormonstörande ämnen och andra miljöskadliga
            kemikalier som påverkar bärkraften i havens ekosystem. I vår motion
            2013/14:MJ299 Kemikalier i vår omvärld finns förslag som minskar
            de negativa effekterna av kemikaliesamhället för människor och
            miljön. Vi föreslår även ökade anslag för att öka kunskapen om
            kemikaliernas påverkan på miljön.
          </p>
          <head xml:id="i-52MynjSGqKWUuQkx4C9z1M" type="h1">
            6 Ökat selektivt fiske
          </head>
          <p xml:id="i-V5mq5YrFbMwsWwZbrBhEjR">
            Från och med år 2014 förbjuder EU successivt utkast av oönskad
            fisk. Vänsterpartiet har länge krävt att ett sådant förbud införs.
            Åtgärder för mer selektivt fiske måste nu intensifieras. Regeringen
            satsar 38 miljoner kronor under 2014–2017 för att mer selektiva
            redskap ska tas fram och färre oönskade fiskar ska fångas. Vi
            ser positivt på regeringens riktade satsningar även om vi befarar
            att anslaget är otillräckligt och saknar ett mer långsiktigt arbete.
          </p>
          <p xml:id="i-FL6N4uMvbvLsL4o3Wmibwe">
            Regeringen bör i samarbete med fiskerinäringen ta fram en handlingsplan
            för att utveckla det hållbara selektiva fisket. Detta bör riksdagen
            som sin mening ge regeringen till känna.
          </p>
          <head xml:id="i-5MwkBodgEAhVQywZraCNBv" type="h1">
            7 Förbud bottentrålning
          </head>
          <p xml:id="i-Y7gjaEYGQNkQXyT2JqECDw">
            Bottentrålningen är ett stort hot mot känsliga och ofta relativt
            okända havsmiljöer och ekosystem. De flesta arter som lever i
            djuphaven har en långsam tillväxt- och reproduktionstakt, vilket
            gör att det tar mycket lång tid innan mängden fisk som tas upp
            kan ersättas. Extremt tunga redskap som river upp skadliga stoftmoln
            och ödelägger livet på bottnarna används. På Östersjöns bottnar
            finns i dag dumpade stridsmedel och på många områden finns gifter
            och kemikalier lagrade i bottensedimenten som kan frigöras vid
            bottentrålning. Bottentrålning medverkar även till att fosfor
            frigörs ur sedimenten och bidrar till Östersjöns övergödning.
            Bottentrålning bör förbjudas i alla svenska havsområden. Detta
            bör riksdagen som sin mening ge regeringen till känna.
          </p>
          <p xml:id="i-LUsHeLjUBsFUfgdWLMi6s2">
            Sverige bör inom EU och globalt verka för ett förbud mot bottentrålning.
            Detta bör riksdagen som sin mening ge regeringen till känna.
          </p>
          <head xml:id="i-TVhGxfEt91unbayBW97Bt2" type="h1">
            8 Förbud mot ålfiske
          </head>
          <p xml:id="i-Q6V7sBcyYo5ZcWvPx3hfSc">
            Ålen är klassad som akut hotad. Det är därför av allra största
            vikt att ålfisket regleras på ett kraftfullt sätt. Med tanke på
            den ytterst begränsade kunskap vi har om ålens livscykel är det
            mycket riskabelt att fortsätta utfiskningen av ålen. Vänsterpartiet
            anser att ett totalstopp är den enda möjliga lösningen för att
            försöka rädda bestånden. Under många år har även Internationella
            Havsforskningsrådet (ICES) varnat för att ålen håller på att utrotas
            och att dödligheten måste sänkas till noll. Sverige bör införa
            ett totalförbud för ålfiske. Detta bör riksdagen som sin mening
            ge regeringen till känna.
          </p>
          <head xml:id="i-Ts1vxVHeYEgLnrCoZ4XWYN" type="h1">
            9 Reglera fisket i Natura 2000-områden
          </head>
          <p xml:id="i-88iFwReEZXVXX9JZzoWoFK">
            I enlighet med EU:s art- och habitatdirektiv ska Sverige säkerställa
            en gynnsam bevarandestatus för de arter och livsmiljöer som omfattas
            av direktivet. Drygt fem procent av Sveriges hav är skyddade genom
            så kallade Natura 2000-områden. Hur fisket ska regleras i dessa
            områden är oklart, och i vissa områden sker till och med fiske
            med bottentrål som skadar bottenmiljön. Länsstyrelserna bedriver
            idag ingen tillsyn på fisket i Natura 2000-områden, och ett flertal
            länsstyrelser anser att det behöver bringas klarhet i frågan.
          </p>
          <p xml:id="i-T8q4xMwDXddn3DoSKKH3nE">
            Fiske i marint skyddade områden bör ske genom tillståndsprövning
            i miljöbalken. Om gällande lagstiftning i miljöbalken är otydlig
            beträffande om fisket är tillståndspliktigt eller inte i dessa
            områden bör regeringen återkomma med lagförslag.
          </p>
          <p xml:id="i-TkmeFuaivThqusKksQBXzb">
            Regeringen bör ta initiativ till förhandlingar med andra EU-länder
            för framtagande av regleringar som förhindrar att de biologiska
            värdena försämras i Natura 2000-områden genom ohållbart fiske.
            Detta bör riksdagen som sin mening ge regeringen till känna.
          </p>
          <head xml:id="i-PLfh1qnJfD3TL7ZMuC2s4y" type="h1">
            10 Fria vandringsvägar för fisk
          </head>
          <p xml:id="i-951vTKNACwq6ptLNnRVco4">
            Rinnande vatten med omkringliggande områden tillhör de mest artrika
            och värdefulla naturtyperna i Sverige. Konsekvenserna av vattenkraften
            är stora för växter och djur. Inte minst drabbas många vandringsfiskar
            som lax och öring då fördämningar i allmänhet gör det svårt eller
            omöjligt att vandra upp i vattendragen. I våra vattendrag har
            kapaciteten för vattenkraft nyttjats till 75–80 procent och flera
            svenska lax- och öringstammar har slagits ut eller kraftigt reducerats
            på grund av vandringshinder. Även ålen som inte har någon annan
            möjlighet än att simma genom turbinerna drabbas hårt och når aldrig
            Sargassohavet.
          </p>
          <p xml:id="i-D5N2GGnLSCtR9udtYW3P7F">
            Vattenkraften byggdes ut kraftigt under perioden 1910–1970 och
            i praktiken togs mycket liten, om ens någon, hänsyn till effekterna
            på ekosystemen. En överväldigande majoritet av våra kraftverk
            bedrivs i praktiken fortfarande utifrån ålderdomliga tillstånd
            med sin grund i 1918 års bristfälliga vattenlag och med exploatering
            som grund. Detta förhållande rimmar illa med principen att den
            som förorenar också är den som ska stå för kostnaden. Det duger
            inte heller om man ska leva upp till de åtaganden som Sverige
            gjorde vid FN:s möte i Nagoya om biologisk mångfald. Sverige har
            bland annat åtagit sig att sätta upp ambitiösa mål för att bedriva
            ett hållbart vattenbruk.
          </p>
          <p xml:id="i-N1zTPMrh5yMkoijTHdkSEv">
            Forskning och statistik finns redan idag för att ställa krav
            på kraftbolagen att ta större ansvar för den biologiska mångfalden.
            Kraftbolagen ska åläggas att bygga laxtrappor eller andra fiskvandringsvägar
            i våra reglerade vattendrag. Detta bör riksdagen som sin mening
            ge regeringen till känna.
          </p>
          <head xml:id="i-SX6g4Ksiqv8ydKBEMSuDPp" type="h1">
            11 EU:s fiskeavtal med tredjeland
          </head>
          <p xml:id="i-R1tbnxHvUwaJRVGdhmxH5G">
            En stor del av EU-flottans fiskefångster kommer från fiske i
            andra länders vatten, det vill säga vatten utanför EU. Europeiska
            fiskeflottor kan med stöd av så kallade fiskepartnerskapsavtal
            fiska i andra länders fiskezoner. Avtalen innebär att avtalsländerna
            överför fiskemöjligheter till EU mot ekonomisk ersättning. Den
            största delen av avtalen har slutits med utvecklingsländer.
          </p>
          <p xml:id="i-LPERQ7d41dnXvyJQiGxbAS">
            Dessvärre har många av avtalsländerna fiskbestånd som redan är
            överfiskade och utrymmet för utländska fartyg är således minimalt.
            Avtalsländerna är många gånger beroende av det småskaliga kustfisket
            som skapar sysselsättning och livsuppehälle för många av världens
            fattiga. Denna försörjningsmöjlighet riskerar att slås ut då EU:s
            fiskeflotta fiskar på redan hårt ansatta bestånd. I till exempel
            Västafrika har mycket av det kustnära fisket helt slagits ut,
            till stor del som följd av EU:s fiske.
          </p>
          <p xml:id="i-4svLZjYoSrJ7WbzCjo9e8p">
            Vänsterpartiet anser därför att EU:s fiskeavtal med tredjeland
            bör omvandlas till utvecklingsprojekt inom hållbart fiske. EU
            bör hjälpa de länder där avtal idag finns och stärka deras fiskeförvaltning
            istället för att stjälpa den. Detta ska ske genom både ekonomiskt
            stöd, ny teknik och kunskapsöverföring.
          </p>
          <p xml:id="i-6exNL3k6E2kn4W5R9XCRiW">
            Vad som ovan anförs om att Sverige bör verka för att EU:s fiskeavtal
            med tredjeland omvandlas till utvecklingsprojekt inom hållbart
            fiske bör riksdagen som sin mening ge regeringen till känna.
          </p>
          <head xml:id="i-6VMG8Pd4L6yT79Bd23csWL" type="h1">
            12 Förbud mot import och försäljning av jätteräkor
          </head>
          <p xml:id="i-WxA2DHj1urjX57H1si7dk3">
            Jätteräkor (eller scampi, tiger- och kungsräkor) är ett samlingsnamn
            för stora räkor som lever i tropiska hav. De senaste 15–20 åren
            har jätteräkornas popularitet som delikatess växt lavinartat i
            västvärlden, bland annat i Sverige. Dock innebär denna industri
            att stora områden i Asien, där dessa räkor odlas, drabbas av negativa
            miljömässiga och sociala effekter. Lokalbefolkningen drivs ofta
            bort och de betydelsefulla mangroveträsken försvinner.
          </p>
          <p xml:id="i-KFpc5RS4Z7GqdwAg9MHaQ4">
            Sverige bör verka för ett förbud mot import och försäljning av
            jätteräkor. Detta bör riksdagen som sin mening ge regeringen till
            känna.
          </p>
        </div>
        <div xml:id="i-2m6JbxrpFu3a1LUnWFGydC" type="signatureBlock">
          <list xml:id="i-AkhT6TaveABW6zBA6VHZPd">
            <item xml:id="i-QkS1Wvavi5DXCwRYJt2V25" type="signature">
              Jens Holm (V)
            </item>
            <item xml:id="i-DyYicRn4MRnXEeryR37s3x" type="signature">
              Torbjörn Björlund (V)
            </item>
            <item xml:id="i-7BshH9Dvz8B1nnw2zzu5AJ" type="signature">
              Siv Holma (V)
            </item>
            <item xml:id="i-HGnJJL1rdN4K6MDowXqWHs" type="signature">
              Hans Linde (V)
            </item>
            <item xml:id="i-4azYPe7mckCqdNGpYyTBMj" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
