<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00116">
  <teiHeader>
    <fileDesc>
      <titleStmt>
        <title>Svenska flaggan från Riksdagshuset som gåva till allmänheten</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:116 av Eric Palmqvist (SD)</title>
          <idno type="rdwebb">HB02116</idno>
          <rs type="number">116</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB02116/text</ref>
          <ref type="dokument_url_html">https://data.riksdagen.se/dokument/HB02116</ref>
          <ref type="dokumentstatus_url_xml">https://data.riksdagen.se/dokumentstatus/HB02116</ref>
          <ref type="pdf">https://data.riksdagen.se/fil/DD95D9F2-0DBA-447E-AD3F-09A5964F7CE5</ref>
          <ref type="docx">https://data.riksdagen.se/fil/1AC49A7F-5934-47EF-9B9C-772316C86CCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GUD4ohKeCUHpgLcEzSXLe1" type="signed"/>
        <correspContext corresp="i-GUD4ohKeCUHpgLcEzSXLe1">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction type="submitted" xml:id="i-3YLYWXE3MjXmzoydqsv3PX">
          <date when="2023-09-26"/>
          <time when="16:03:56"/>
        </correspAction>
        <correspAction type="reviewed" xml:id="i-62j8irAwUjQLPU3vDnm962">
          <date when="2023-09-26"/>
          <time when="18:01:32"/>
        </correspAction>
        <correspAction type="referred" xml:id="i-VJiP7q4EE6RZUsDqebMvzT">
          <date when="2023-10-17"/>
        </correspAction>
        <correspAction type="assigned" xml:id="i-XSGeoPe4qyn8aqi7bPMGLJ">
          <date when="2024-04-18"/>
          <time when="16:03:30"/>
        </correspAction>
        <correspContext corresp="i-XSGeoPe4qyn8aqi7bPMGLJ">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-P3gXPWVWCq3XAg1fuQXkdF"/>
        <correspContext corresp="i-P3gXPWVWCq3XAg1fuQXkdF">
          <ref type="uppgift">2023/24:KU14</ref>
          <ref type="ref_dok_id">HB01KU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU14</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:116 av Eric Palmqvist (SD) Svenska flaggan från Riksdagshuset som gåva till allmänheten</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Ke6eBAAPSs78Bn22ccEzKQ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3pLkZPSqpTScXs78GuXpvj">
              Riksdagen ställer sig bakom det som anförs i motionen om att
              låta utarbeta ett regelverk för donation av den svenska flagga
              som hissas på Riksdagshusets tak till allmänheten och tillkännager
              detta för riksdagsstyrelsen.
            </item>
          </list>
        </div>
        <div type="motContent">
          <head type="h1" xml:id="i-eYgEe3Vwr7xDs62s1ipqE">
            Motivering
          </head>
          <p xml:id="i-5DyVDqtaE24ny74uKtfNti">
            Den svenska flaggan med sitt guldgula kors mot blå botten har
            anor från Gustav Vasas tid på 1550-talet. Dess utseende och roll
            har förändrats över tid och år 1906, efter unionsupplösningen
            med Norge, fick den svenska flaggan sin nuvarande form och utseende.
          </p>
          <p xml:id="i-JPwmM3M6r35ZGjTCNZZt6B">
            Vår första flagglag härstammar från 1663 och den har sedan ersatts
            av nya och modernare flagglagar 1906 och 1982. Dessa båda uppdaterade
            flagglagar avspeglar också det faktum att den svenska flaggan
            gått ifrån att initialt vara en symbol som primärt bara användes
            i militära sammanhang eller av kungen till att bli en folklig
            flagga som symboliserar Sverige som fri nation med fritt statsskick.
            Bidragande till denna utveckling har sannolikt det årliga firandet
            av svenska flaggans dag den 6 juni, som infördes 1906, varit.
            En dag som sedan 1983 betraktas som vår nationaldag. Att det är
            just den 6 juni som firas har historisk förankring. Det var nämligen
            den 6 juni 1523 under riksmötet i Strängnäs som Gustav Vasa valdes
            till Sveriges kung. Det var också den 6 juni som 1809 års regeringsform
            undertecknades och flera av de medborgerliga rättigheter vi idag
            tar för givna gavs det svenska folket.
          </p>
          <p xml:id="i-E7qRxLCpzGJvja3kRr2FjC">
            Den svenska flaggan är idag en enande symbol för oss som nation
            och fred och frihet. Den förekommer i alla möjliga sammanhang:
            från bordsflagga på midsommarfesten eller studentskivan till stora
            flaggor i publikhavet på sportevenemang. Vi ser den som fasadflagga
            på sommarstugan och som fullstor, i flaggstängernas topp, där
            sådana finns. För väldigt många är flaggan en symbol för samhörighet,
            demokrati och frihet och något man är stolt över.
          </p>
          <p xml:id="i-Q5xBz4jKggSFN9gNGSgaPY">
            Stolthet över den egna nationens flagga och dess värde som samhörighetssymbol
            är inte ovanligt utan förekommer i många andra länder oaktat flaggornas
            olika historia.
          </p>
          <p xml:id="i-NbvUBW9xATDkSGbgL7LqxZ">
            I en del länder förekommer det att flaggor delas ut officiellt
            i olika sammanhang. Det kan handla om ceremonier för stupade soldater
            vars anhöriga erhåller en flagga eller firandet av nya medborgare
            i samband med nationaldagen eller liknande. I vissa länder förfogar
            parlamentets ledamöter över ett visst antal flaggor som de har
            rätt att ge till allmänheten och på andra håll förekommer det
            att allmänheten har rätt att ansöka om en flagga som har vajat
            på parlamentets flaggstång.
          </p>
          <p xml:id="i-KcKFys8mEBQweUjJm4KYkL">
            I exempelvis Kanada finns traditionen att allmänheten på ett
            enkelt sätt kan ansöka om en flagga som vajat en dag på parlamentets
            tak, och kön för att få en sådan flagga är många år trots att
            man byter flagga på parlamentets flaggstång varje dag. Detta visar
            på hur stark symbolik en sådan flagga har och vilket värde många
            av medborgarna tillskriver den.
          </p>
          <p xml:id="i-GhvdEdKJmx21JWxmrC8eET">
            Det vore mot bakgrund av ovanstående och det faktum att vi nu
            firar 500 år som monarki och nyligen firat 100 år av demokrati
            synnerligen välmotiverat att införa en möjlighet för våra medborgare
            att ansöka om en svensk flagga som vajat i flaggstången på det
            svenska Riksdagshusets tak, enligt kanadensisk förlaga, varför
            ett regelverk för detta bör framarbetas.
          </p>
        </div>
        <div type="motSignatures">
          <list>
            <item xml:id="i-3VYar7BzK1VnRiKTk5nefH">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
