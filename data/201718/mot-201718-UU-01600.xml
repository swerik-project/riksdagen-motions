<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01600">
  <teiHeader>
    <fileDesc>
      <titleStmt>
        <title>Somalia och Somaliland</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1600 av Markus Wiechel m.fl. (SD)</title>
          <idno type="rdwebb">H5021600</idno>
          <rs type="number">1600</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021600/text</ref>
          <ref type="dokument_url_html">http://data.riksdagen.se/dokument/H5021600</ref>
          <ref type="dokumentstatus_url_xml">http://data.riksdagen.se/dokumentstatus/H5021600</ref>
          <ref type="docx">http://data.riksdagen.se/fil/6985BC67-DE45-4823-BC06-6B8F560F100D</ref>
          <ref type="pdf">http://data.riksdagen.se/fil/745DC4F9-6A15-4707-888D-D1458FD3B1DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WN98K87j39DoKPSsEW28Js" type="signed"/>
        <correspContext corresp="i-WN98K87j39DoKPSsEW28Js">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-AANxNeqeE2aDCnRkYqNEz5" type="submitted">
          <date when="2017-10-03"/>
          <time when="12:13:07"/>
        </correspAction>
        <correspAction xml:id="i-T39EFSs45cknt5jPzYzwAf" type="reviewed">
          <date when="2017-10-03"/>
          <time when="13:40:39"/>
        </correspAction>
        <correspAction xml:id="i-UWiMf3HGEnahQuQ2dp8RNB" type="referred">
          <date when="2017-10-13"/>
        </correspAction>
        <correspAction xml:id="i-V5jyjqEZt1gAfryZr7jeCt" type="assigned">
          <date when="2018-10-11"/>
          <time when="10:44:57"/>
        </correspAction>
        <correspContext corresp="i-V5jyjqEZt1gAfryZr7jeCt">
          <ref type="assignedTo">Utrikesutskottet</ref>
        </correspContext>
        <correspAction xml:id="i-3CnEFvJtH1qkpqJLHguEwd" type="behandlas_i"/>
        <correspContext corresp="i-3CnEFvJtH1qkpqJLHguEwd">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WNxLfdVD3Bc15zKt95dtzT" type="behandlas_i"/>
        <correspContext corresp="i-WNxLfdVD3Bc15zKt95dtzT">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4PXgbC7min454sZxH4bGAQ" type="behandlas_i"/>
        <correspContext corresp="i-4PXgbC7min454sZxH4bGAQ">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PcqceH1NVwLLo9Kc3EHop4" type="behandlas_i"/>
        <correspContext corresp="i-PcqceH1NVwLLo9Kc3EHop4">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YUjk7TGJArWkrF2kYSE9qJ" type="motHeader">
        <div xml:id="i-22a1rQXNLU7dFSwtRM5G4Y" type="motTitle">
          Motion till riksdagen 2017/18:1600 av Markus Wiechel m.fl. (SD)
          Somalia och Somaliland
        </div>
      </div>
      <div xml:id="i-TkdPxeUGpNeLAptaX5tqfA" type="motBody">
        <div xml:id="i-NHs2KWv1SRFM9JLfLYMm7q" type="motProposal" subtype="förslag">
          <head xml:id="i-E3rUdazKoETBV5ggaZuFRH">
            Förslag till riksdagsbeslut
          </head>
          <list xml:id="i-KMfqcwLiSjjpHCSFE8TeLF" style="ol">
            <item xml:id="i-CKi6iM8huKuhb3iDvhVGrE">
              Riksdagen ställer sig bakom det som anförs i motionen om diplomatiska
              förbindelser med Somaliland och tillkännager detta för regeringen.
            </item>
            <item xml:id="i-DfA8TAwrZY2dLMhCU7KT98">
              Riksdagen ställer sig bakom det som anförs i motionen om att
              upprätta samverkan mellan svenska och somaliländska myndigheter
              och tillkännager detta för regeringen.
            </item>
            <item xml:id="i-Riz1JX2aSJ2gCWRp3foPdy">
              Riksdagen ställer sig bakom det som anförs i motionen om att
              uppmana Utrikesdepartementet att se över sin säkerhetsklassning
              av Somaliland och tillkännager detta för regeringen.
            </item>
            <item xml:id="i-LV6WKoLR9QGpCZUGFcinuo">
              Riksdagen ställer sig bakom det som anförs i motionen om att
              Business Sweden ska ge Somaliland ökad prioritet och tillkännager
              detta för regeringen.
            </item>
            <item xml:id="i-7Vmds7ByLe4MmbypVbMiFB">
              Riksdagen ställer sig bakom det som anförs i motionen om att
              främja stöd till Somaliland Development Fund och tillkännager
              detta för regeringen.
            </item>
            <item xml:id="i-RZrXfRfTwojHRFooyLnvhL">
              Riksdagen ställer sig bakom det som anförs i motionen om att
              se över ett tillfälligt stöd till områdena Puntland och Galmudug
              och tillkännager detta för regeringen.
            </item>
            <item xml:id="i-RhkGcCFat4N7qTApxyzpTC">
              Riksdagen ställer sig bakom det som anförs i motionen om att
              regeringen inom världssamfundet, för att finna en långsiktigt
              hållbar lösning på landets styre, bör verka för att Somalias demokratiska
              modell i så stor utsträckning som möjligt anpassas till landets
              traditionella klanstruktur, och detta tillkännager riksdagen för
              regeringen.
            </item>
            <item xml:id="i-USakZ6prgn5QCb731igpgp">
              Riksdagen ställer sig bakom det som anförs i motionen om att
              regeringen bör arbeta för att givarsamfundet upprättar oberoende
              tjänstemyndigheter som mellanhänder mellan givarsamfundet och
              den somaliska staten å ena sidan och de organisationer som tillhandahåller
              tjänster å andra sidan, och detta tillkännager riksdagen för regeringen.
            </item>
            <item xml:id="i-SRTzpNXS7RzaSkCuSLY4sw">
              Riksdagen ställer sig bakom det som anförs i motionen om att
              regeringen bör verka för att Unsom utarbetar en plan för att reglera
              de företag som tillhandahåller säkerhetstjänster i landet, i syfte
              att hålla kostnader nere, hålla intäkterna borta från potentiella
              terrorister och krigsherrar och stödja uppbyggnaden av en beskattad,
              vit ekonomi i landet, och detta tillkännager riksdagen för regeringen.
            </item>
            <item xml:id="i-PTr2F223Fr1HhbVpQMXbcW">
              Riksdagen ställer sig bakom det som anförs i motionen om att
              erkänna Somaliland som självständig stat och tillkännager detta
              för regeringen.
            </item>
          </list>
        </div>
        <div xml:id="i-G4FwnqWb8oSZVkKrh1Dk9s" type="motContent">
          <head xml:id="i-CDnEy7YHJA3wjiZT6jCwRB" type="h1">
            Bakgrund Somalia
          </head>
          <p xml:id="i-HK6FqsciZUGKW6Wm9ML832">
            Fram till den 1 juli 1960 bestod det vi idag kallar för Somalia
            främst av två kolonier: en brittisk del (Somaliland) och en italiensk
            del (övriga Somalia), men området har även varit koloniserat av
            Frankrike. 1960 bildades unionen mellan Somalia och Somaliland.
            Dock undertecknades detta aldrig av parlamenten i de två länderna,
            vilket var en förutsättning för avtalets giltighet vilket betyder
            att Somalilands folk de facto har berövats sitt eget land.
          </p>
          <p xml:id="i-UQSQZYhnwcYvgDhWsUmJab">
            Somalia är idag klassat som ett av de mest krigsdrabbade länderna
            i Afrika, och dess regering har som följd av inbördeskrig sedan
            1991 saknat full kontroll över landet. I början på 2015 låg Somalia
            på fjärde plats på listan av länder med flest flyktingar, med
            runt 2,2 miljoner flyktingar (varav 1,2 miljoner flytt till ett
            annat land). Fattigdom, svält och misär hör dessvärre till vanligheten
            i regionen, varför bland annat FN har bidragit med mycket stöd.
            Som följd av det klanbaserade samhället och de pågående konflikterna
            har landet delats upp, och särskilt tydligt märker tre områden
            ut sig: Somaliland, Galmudug och Puntland.
          </p>
          <head xml:id="i-aEszRe9Gu4C88jeuWhy8a" type="h2">
            Självständighet för Somaliland och diplomatiska förbindelser
          </head>
          <p xml:id="i-SnuABVEjpK2rPne5MjrkQs">
            Somaliland kallas en del av norra Somalia som tidigare varit
            ett brittiskt protektorat och historiskt saknar de starka banden
            till övriga Somalia. Idag har landet ungefär 3,5 miljoner invånare
            och landet är sedan 2008 uppdelat i 13 regioner.
          </p>
          <p xml:id="i-AqoHXqkCeXLFymDHf54nEz">
            Den 18 maj 1991 utropades självständighet och området har sedan
            dess i praktiken också varit självstyrande där samtliga barn har
            rätt till en kostnadsfri utbildning. Somaliland har en egen huvudstad,
            egna institutioner, en egen president, egna ministrar, egna politiska
            partier, egna pass, ett eget parlament, en egen valuta och till
            och med ett eget landslag i fotboll. I kontrast till övriga Somalia
            har man även haft en fredlig och stabil utveckling och därför
            saknat de problem som varit vanligt förekommande i andra delar
            av Somalia som lidit av inbördeskrig och religiös fanatism.
          </p>
          <p xml:id="i-L4WcmUmBUaGu2tSab621tT">
            Sedan 2003 har det hållits regelbundna demokratiska val, som
            av utländska valobservatörer bedömts vara fullt legitima, helt
            i enlighet med konstitutionen. Landet har ett tvåkammarsystem,
            där äldsterådet består av representanter för de olika klanerna
            och representanthuset av folkvalda ledamöter. Trots politiska
            olikheter partierna emellan har fredliga maktskiften ägt rum,
            och förloraren har gratulerat vinnaren för att sedan utan komplikationer
            fortsätta det politiska arbetet i opposition. Att upprätta diplomatiska
            förbindelser med Somaliland bör därför fungera väl och även vara
            eftersträvansvärt för att följa den positiva utvecklingen.
          </p>
          <p xml:id="i-CUoZtSse7uY7DAFESvNyHL">
            Somalilands utveckling, i en av världens mest våldsamma regioner,
            bör fungera som föredöme för andra regioner runt om i världen
            som önskar mer självstyre och ett erkännande av den fria världen.
            På grund av att Afrikanska unionen, som främst styrs av diktaturer,
            inte vill erkänna Somaliland som stat går utvecklingen långsamt.
            Det är således otroligt att Somalilands grannländer skulle erkänna
            dess självständighet, och då bör den demokratiska världen visa
            sitt stöd. Somaliland har inte vunnit sin frihet genom separatism,
            våld eller på något sätt genom att bryta mot internationella regleringar.
            Det var snarare kaoset i Somalia som lämnade just denna region
            utan styre, och då valde Somalilands folk att ta styret i egna
            händer.
          </p>
          <p xml:id="i-VKxp4sm6hnvfmTGv187wyC">
            Sverige har idag tre uttalade kriterier för att uppfylla ett
            självständigt land; det ska finnas ett folk, det ska finnas ett
            territorium och det ska finnas en regering som kan utöva kontroll
            över territoriet. Det bör inte finnas några tvivel om att Sveriges
            tre uttalade kriterier för att erkänna ett självständigt land
            uppfylls, och många utöver dem.
          </p>
          <p xml:id="i-XFkvNXDUFA9hcWww4Muw6k">
            Somalilands folk bör själva få rita kartan över sitt land. Det
            är därför dags att Sverige tar sitt ansvar och erkänner Somaliland
            som ett självständigt land vilket riksdagen bör tillkännage för
            regeringen. Riksdagen bör även tillkännage för regeringen att
            se över möjligheten till ytterligare diplomatiska förbindelser
            med Somalilands regering.
          </p>
          <head xml:id="i-FWDujntE4e4GucMb4E7xKC" type="h2">
            Samverkan mellan svenska och somaliländska myndigheter
          </head>
          <p xml:id="i-Mfm3YsPhkqdK2BVjfwRTsH">
            Somaliland har som bekant ett flertal olika myndigheter som idag
            fungerar precis som i stater med jämförbara förhållanden. Trots
            detta finns idag inga direkta förbindelser mellan svenska myndigheter
            och deras somaliländska motsvarigheter. Istället sker myndighetskontakten
            främst med motsvarigheterna i Somalia. Sätet för dessa ligger
            i Mogadishu, långt ifrån Somaliland, och dessa lider idag av stora
            problem som följd av inbördeskriget i och kring staden. Riksdagen
            bör tillkännage för regeringen att verka för att skapa samarbeten
            mellan svenska myndigheter och deras motsvarigheter i Somaliland.
            Om så sker skulle även förutsättningarna för myndigheterna i Mogadishu
            att fungera bättre förbättras avsevärt, då de avlastas genom mindre
            ansvar.
          </p>
          <head xml:id="i-6EQGxnQi2VZXZkTSbyo9TK" type="h2">
            UD:s säkerhetsklassning av Somaliland
          </head>
          <p xml:id="i-K2YXAzQ7hNCAFko1N1wZh">
            En av de största utmaningarna med den framtida utvecklingen av
            Somaliland är att få känner till att regionen ens existerar och
            ännu färre vet att det är förhållandevis fredligt, demokratiskt
            och stabilt i området. Som följd av detta är det svårt för dessa
            att locka till sig utländska besökare, och när informationen om
            läget i just denna region inte skiljer sig från situationen kring
            exempelvis Somalias huvudstad Mogadishu, är det inte konstigt
            om turister eller handelsmän inte besöker landet. Detta är således
            också ett problem som drabbat förtroendevalda, som på grund av
            Utrikesdepartementets säkerhetsklassning av hela Somalia rekommenderas
            att inte åka dit. Riksdagen bör därför ge regeringen till känna
            att UD:s säkerhetsklassning av Somaliland ska uppdateras för att
            avdramatisera säkerhetsläget.
          </p>
          <head xml:id="i-SyjEFM4ZemyCksZtsGxUxb" type="h2">
            Somaliland bör få ökad prioritet för Business Sweden
          </head>
          <p xml:id="i-8NWfBWewLAg8WWMRpyseGi">
            Stommen i Somalilands ekonomi är idag boskapsskötsel, vilken
            också är en viktig inkomstkälla för staten. Utöver boskap är de
            största produktionssektorerna i landet fiske, jordbruk och träkol.
            Samtidigt har handel i alla tider fungerat som ett bra sätt att
            främja en positiv ekonomisk utveckling och förbättrad kunskap
            olika länder emellan. Genom ett utbyte av varor och tjänster samt
            ökad sysselsättning kan vi främja ett bättre samhälle för samtliga
            inblandade, och här kan vi bli bättre.
          </p>
          <p xml:id="i-KNXrbL3ErvmqwYL3iKoaaJ">
            Somaliland är rikt på naturtillgångar och nationen är positivt
            inställd till utländska investeringar, då ambitionen är att minska
            arbetslösheten och behålla den yngre arbetskraften i landet. Att
            Somaliland inte är internationellt erkänt skadar dessvärre möjligheten
            att få utländska investerare, då de som följd av problemen i övriga
            Somalia inte vågar investera i landet. Idag bedriver Forum Syd
            verksamhet i Somalia med stöd av Business Sweden för att öka företagande
            i landet. Vi vill därför att Business Sweden ska ge Somaliland
            ökad prioritet för att främja svenska investeringar. Detta skulle
            gynna såväl Somaliland som svenska företag samtidigt som det underlättar
            för att erkänna Somalilands framgångar. Detta skulle kunna leda
            till ett minskat beroende av bistånd i området, samtidigt som
            tillväxten ökar. Genom att produktionen av olika varor sker där,
            möjliggörs samtidigt en billigare import av varor till Sverige.
          </p>
          <head xml:id="i-Ru1pd5Ht2YU1qUNZ7Xc28N" type="h2">
            Somaliland Development Fund
          </head>
          <p xml:id="i-CJcm332BFoV1ZsDbr7eRvi">
            Somaliland Development Fund har som syfte att stödja Somalilands
            utvecklingsmål genom särskilt stöd till den folkvalda regeringen
            i Somaliland. Fonden har likaså som mål att bygga ansvarsskyldighet
            och öppenhet i regionen. Dessutom arbetar man med att stärka banden
            mellan politiken i Somaliland och dess medborgare, för att främja
            inre tillväxt och stabilitet. Detta är en fond som i nuläget är
            i behov av fler större bidragsgivare för att kunna förverkliga
            sitt mål om en stark region i den kanske fredligaste och bäst
            fungerande delen av det vi idag kallar Somalia. Om handeln, stabiliteten
            och den positiva utvecklingen av Somaliland fortsätter, ökar chanserna
            till fred och välstånd i hela regionen. Regeringen bör av den
            anledningen påbörja ett arbete för att främja stöd till Somaliland
            Development Fund.
          </p>
          <head xml:id="i-5FUX3KVBQzV5FmsSWuL4Ss" type="h2">
            Tillfälligt stöd till självstyre i Galmudug och Puntland
          </head>
          <p xml:id="i-rE3v1SbmM962g87sJyk2j">
            Puntland är ett område i norra Somalia och var tidigare, till
            skillnad från Somaliland, en italiensk koloni vid namn Italienska
            Somaliland. Sedan 1998 är det en självstyrande region av Somalia,
            som följd av det rådande inbördeskriget i Somalia, och området
            är uppdelat i åtta olika regioner. Ungefär två tredjedelar av
            befolkningen är nomader, och samhället har idag stora svårigheter
            med den egna försörjningen. Detta har delvis lett till ökad piratverksamhet,
            som också blivit internationellt uppmärksammad.
          </p>
          <p xml:id="i-PQ2DjupP55ib3k6Tn6D4Z5">
            Galmudug är ett område söder om Puntland, bestående av två somaliska
            regioner. Området präglades av krig och laglöshet fram till 2006,
            då det i praktiken blev en autonom region med en egen president,
            parlament, domstol och armé.
          </p>
          <p xml:id="i-RuV2cB2N1VnkH4s5AkKge3">
            I framtiden önskar både Puntland och Galmudug vara delrepubliker
            av en federal somalisk stat och strävar inte efter självständighet.
            Under det rådande inbördeskriget har de båda områdena dock själva
            agerat som autonoma regioner, vilket har varit positivt för att
            minska spänningarna och förhindra ytterligare konflikter i Somalia.
            Så länge inbördeskrig råder i landet bör riksdagen ge regeringen
            till känna att se över hur dessa områden kan stöttas för att förhindra
            en eventuell eskalering av våldet i Somalia.
          </p>
          <head xml:id="i-Gw7rFL5C2RizmMUxXmHPD6" type="h2">
            Demokratisk modell anpassad till landets traditionella klanstruktur
          </head>
          <p xml:id="i-SmaZV12FoMRa8MTFA8E6gF">
            Somalia kommer hålla ett val till parlamentets underhus i oktober
            2016 och enligt FIEIT (valkommissionen) kommer valet, trots ryktesspridning
            och osäkerhet, att hållas som planerat. Valet i Somalia är, med
            svenska mått mätt, en något udda affär. Valkommissionen kommer
            i ett första steg att välja ut 135 klanäldste, vilka i sin tur
            upprättar en lista på runt 14 000 delegater, vilka i sin tur väljer
            de 275 platserna i underhuset. Även om processen knappast kan
            kallas en folkomröstning välkomnar Sverigedemokraterna alla steg
            mot en demokratisering. Vi ser det inte heller som problematiskt
            att Somalia väljer en egen väg, baserad på landets klanstruktur
            och säkerhetssituation, i stället för att kopiera den västerländska
            modellen. Forskning och erfarenhet visar tydligt att när världssamfundet
            påtvingar den västerländska demokratiska mallen på mångkulturella
            och dåligt utvecklade stater, kan resultatet bli katastrofalt.
            Vi vill därför att regeringen inom världssamfundet, för att finna
            en långsiktigt hållbar lösning på landets styre, verkar för att
            en demokratisk modell i så stor utsträckning som möjligt anpassas
            till landets traditionella klanstruktur.
          </p>
          <head xml:id="i-T7VTfgk7qvqegLo5nro5ui" type="h2">
            Långsiktig uppbyggnad av den offentliga förvaltningen
          </head>
          <p xml:id="i-AoByk17qYiH61rqED7BaP8">
            Tidigare erkända somaliska regeringar, både den transitionella
            och ordinarie federala, har ur förvaltningssynpunkt fungerat katastrofalt
            dåligt. Visselblåsaren Abdirazak Faartag har i flera sammanhang
            öppet vittnat om det s.k. Fadlansystemet genom vilket somaliska
            regeringsföreträdare genomfört enorma transaktioner från landets
            centralbank kontant, ofta helt utan att lämna några kvitton på
            vad pengarna används till. Företrädare för Somalias regering agerar
            enligt Faartag som om landets tillgångar var deras egna, och endast
            en bråkdel av internationella donationer ämnade för statskassan
            hamnade faktiskt på dess konton.
          </p>
          <p xml:id="i-F3ZpPdzqgnJRjEYV2o2YEG">
            Situationen på intäktssidan var tyvärr lika lilla. En av somaliska
            statens största inkomstkällor är tullar från hamnen i Mogadishu.
            2010 beräknades hamnen ha intäkter på 30 miljoner dollar. Av dessa
            rapporterades 12 till staten varav 6 gick direkt till presidentens
            egna utgifter, vilka inte redovisas offentligt. Experter räknar
            med att den somaliska staten skulle kunna inbringa stora skattetillgångar,
            t.ex. från landets Telekomindustri, men att så inte sker därför
            att viljan saknas. Delar av den somaliska staten har även enligt
            rapporter varit involverade i organiserad brottslighet, till exempel
            vapenförsäljning till terrorgruppen al-Shabab som man själv ligger
            i krig med. Ingenting tyder heller på att situationen kommer att
            förbättras under överskådlig tid. Sverigedemokraterna drar slutsatsen
            att Somalias offentliga förvaltning inte är en fungerande samarbetspartner.
            Samtidigt drabbar den somaliska korruptionen oundvikligen hjälpinsatserna
            i landet.
          </p>
          <p xml:id="i-5ivyW6gBcnFBeBsm4KKMkH">
            Därför vill vi att Sveriges regering arbetar för att minimera
            beroendet av den somaliska staten som tjänsteleverantör, och i
            stället arbetar för att det internationella samfundet, för att
            förhindra korruption och på sikt bygga upp fungerande offentliga
            institutioner, upprättar oberoende tjänstemyndigheter (Independent
            Service authorities) som mellanhänder mellan givarsamfundet och
            den somaliska staten å ena sidan, och de organisationer som tillhandahåller
            tjänster å den andra.
          </p>
          <head xml:id="i-Dy1y3Lt8ipfVXTAoc3SS5v" type="h2">
            CSO:er och säkerhet
          </head>
          <p xml:id="i-WMBjE1cfCvx8xM4PvDfAzE">
            Ett stort antal CSO:er är verksamma på marken i Somalia. Det
            är inte ovanligt att CSO:er spenderar upp till 50 % av sina budgetar
            på säkerhet i Somalia. Det är inte heller ovanligt att säkerheten
            tillhandahålls av parter som är mycket olämpliga, vilket leder
            till en stor marknad för krigsherrar och ett stort ekonomiskt
            incitament för att kontrollera vissa territorier. Det har också
            funnits tecken på en kartellisering av dessa s.k. implementerande
            parter som på olika sätt utför arbete åt CSO:er i Somalia. Sammantaget
            leder detta till en försämrad säkerhetssituation.
          </p>
          <p xml:id="i-8v2qv8W9HHEPevBAMfTev6">
            Sverigedemokraterna vill därför att regeringen verkar för att
            Unsom utarbetar en plan för att reglera de företag som tillhandahåller
            säkerhetstjänster i landet, i syfte att hålla kostnader nere,
            hålla intäkterna borta från potentiella terrorister och krigsherrar
            samt stödja uppbyggnaden av en beskattad, vit ekonomi i landet.
          </p>
        </div>
        <div xml:id="i-GNQTdnPezHshTBjkpeMkJo" type="signatureBlock">
          <list xml:id="i-9iDoxDNAp4BMv96KucUU1Y">
            <item xml:id="i-QgbF4RMuf9b2aQemadanmv" type="signature">
              Markus Wiechel (SD)
            </item>
            <item xml:id="i-ExdpiBPSith7LPzVEn22ov" type="signature">
              Julia Kronlid (SD)
            </item>
            <item xml:id="i-RDKXBBa6WQwGFGT4XRKFJ6" type="signature">
              Björn Söder (SD)
            </item>
            <item xml:id="i-BNdDtgtoKeA9WwgondPov2" type="signature">
              Johan Nissinen (SD)
            </item>
            <item xml:id="i-9TcNbqqgVcscbKGj8A6p6z" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
