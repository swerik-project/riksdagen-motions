<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-00276">
  <teiHeader>
    <fileDesc>
      <titleStmt>
        <title>Ekonomisk säkerhet för avveckling av vindkraftverk</title>
        <author corresp="i-Ev6Dx3pWj2WT32VGQpabaz i-QVqqZAPY1emsYgUbz5v2SA">av Finn Bengtsson och Michael Svensson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:276 av Finn Bengtsson och Michael Svensson (båda M)</title>
          <idno type="rdwebb">H302276</idno>
          <rs type="number">276</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H302276/text</ref>
          <ref type="dokument_url_html">http://data.riksdagen.se/dokument/H302276</ref>
          <ref type="dokumentstatus_url_xml">http://data.riksdagen.se/dokumentstatus/H302276</ref>
          <ref type="docx">http://data.riksdagen.se/fil/EC792706-870A-483E-B00A-875A3B8FF0C2</ref>
          <ref type="pdf">http://data.riksdagen.se/fil/C534BF86-598C-490B-8624-60C04AB5E04D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8VkfX6CQHSzAJcVomgfzfH" type="signed"/>
        <correspContext corresp="i-8VkfX6CQHSzAJcVomgfzfH">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-QVqqZAPY1emsYgUbz5v2SA"/>
        </correspContext>
        <correspAction type="submitted" xml:id="i-WVxqjAndG8sUjxfg7fiV8F">
          <date when="2015-10-01"/>
          <time when="13:27:06"/>
        </correspAction>
        <correspAction type="referred" xml:id="i-3oDGyjTWjYYJfEA8SzuLW6">
          <date when="2015-10-13"/>
        </correspAction>
        <correspAction type="assigned" xml:id="i-EfimNHS3R8vRhaeBSXjtSB">
          <date when="2016-05-17"/>
          <time when="09:51:16"/>
        </correspAction>
        <correspContext corresp="i-EfimNHS3R8vRhaeBSXjtSB">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-BQq4fCYZavd4KArspBFm6v"/>
        <correspContext corresp="i-BQq4fCYZavd4KArspBFm6v">
          <ref type="uppgift">2015/16:MJU7</ref>
          <ref type="ref_dok_id">H301MJU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU7</ref>
          <ref type="ref_dok_titel">Riksrevisionens rapport om tillsyn över transporter av farligt avfall m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:276 av Finn Bengtsson och Michael Svensson (båda M) Ekonomisk säkerhet för avveckling av vindkraftverk</div>
      </div>
      <div type="motBody">
        <div type="motProposal" subtype="förslag">
          <head xml:id="i-JH2EfKS4aJvGzL92QQQV6m">
            Förslag till riksdagsbeslut
          </head>
          <list style="ol">
            <item xml:id="i-A44LhHp9VGmVHpGrpwpU3u">
              Riksdagen ställer sig bakom det som anförs i motionen om att
              regeringen ska återkomma med förslag till lagändringar för att
              säkrare ekonomiskt trygga ansvarsfördelningen vid avveckling av
              uttjänta vindkraftverk och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SEhzyF5MsTNCx9STFfEo86">
            Bakgrund
          </head>
          <p xml:id="i-RnBtWLEV38bL8QdP8AKFJH">
            Att sanera förorenad mark från tidigare industriverksamhet som
            inte längre existerar har blivit ett stort problem för samhället.
            Insikten om detta måste nu överföras till större ansvarstagande
            för modern industrietablering och industriutveckling.
          </p>
          <p xml:id="i-74esV5TSLuMgpPD12DNZUy">
            Normalt gäller att den industri som har ansvaret för sina direkta
            negativa miljökonsekvenser tar konsekvenserna av detta. När en
            industri exempelvis smutsat ner den mark den varit etablerad på
            så är bevisläget knappast tveksamt om vem som bör bära huvudansvaret
            ekonomiskt för den upprensning som måste ske för att markområdet
            åter ska kunna utvecklas för annan verksamhet. Men när den aktuella
            industrin sedan länge inte finns, och ägarförhållanden sedan länge
            är ombytta och inte sällan historiskt är komplicerade att följa
            i strikt juridisk mening, så blir problemet med ansvarsutkrävande
            för saneringskostnaderna något som gör att inget händer. Detta
            medför att både allmänt goda miljömässiga motiv för sanering motverkas
            och att ofta värdefulla markområden inte kan tas i anspråk för
            nya ändamålsenliga användningsområden.
          </p>
          <p xml:id="i-CZMrBXtr9PqrQUNw3vyTg1">
            När det gäller tidigare förorenad mark runt om i landet enligt
            den historik som beskrivs ovan så råder nu lite av ett juridiskt
            ”ställningskrig” mellan ansvarsutkrävande av tidigare industris
            nuvarande ägare, den aktuella kommunen och staten. Detta leder
            till att inget händer och att alla blir förlorare. Vi är förvissade
            om att detta problem på sikt kommer att lösas av en ansvarskännande
            regering. Men det är också viktigt att vi med denna bittra erfarenhet
            inte går in i en framtida industriell utveckling i Sverige utan
            att på förhand se till att dessa ansvarsförhållanden på ett klokare
            sätt hanteras redan från början. Vi lägger därför fram ett förslag
            om ett sådant förhållningssätt som gäller den på alla sätt i övrigt
            högt önskade snabba vidareutvecklingen av vindkraft i vårt land.
          </p>
          <p xml:id="i-KF8hxDgNxnKP57HqfotVCU">
            Riksdagen har i andra framåtsyftande beslut, som bör resultera
            i en kraftigt expanderande vindkraftsutbyggnad i Sverige, tyvärr
            inte tagit lärdom av den problematik som beskrivs ovan, och vi
            föreslår därför att en översyn av detta problem snarast görs.
          </p>
          <p xml:id="i-TpPRm1VW4BmKQdpFfQJJwM">
            Uträkningar visar att det idag kostar cirka 700 000 kronor att
            montera ner ett normalstort vindkraftverk. Ett vindkraftverk har
            en livslängd på 20–25 år. Ansvaret för att det ska tas ner ligger
            på verksamhetsutövaren. Saknar emellertid denne ekonomiska medel
            förs ansvaret över på markägaren. Saknar även denne ekonomiska
            resurser för en sådan nedmontering övergår ansvaret för betalningen
            för denna åtgärd till det offentliga (källa: Energimyndighetens
            vindenhet enligt Östgöta Correspondentens 2011).
          </p>
          <p xml:id="i-DmoUj8qnbWrDMcsDCNFAJB">
            Länsstyrelsen kan idag vid tillståndsprövning enligt miljöbalken
            för 7 eller flera vindkraftverk över 120 meters höjd eller för
            2 verk eller flera över 150 meters höjd kräva att viss ekonomisk
            säkerhet för nedmonteringen av ett vindkraftverk när det nått
            slutet av sin livslängd redan från början finns avsatt innan tillstånd
            för uppförande beviljas. Samma möjlighet har emellertid inte kommunerna,
            som har rätt att bevilja bygglov för alla vindkraftverk som är
            under 120 meter höga, som kan kräva skadestånd först i efterhand
            för nedmontering när vindkraftverk är uttjänta. För vindkraftverk
            som understiger 120 meters höjd finns inte heller någon begränsning
            på krav på prövning enligt miljöbalken som länsstyrelsen har.
            Detta innebär att ett, i princip, obegränsat antal vindkraftverk
            under 120 meters höjd, eller ett sådant vindkraftverk med obegränsad
            höjd (!), kan uppföras efter att enbart bygglov godkänt av kommunen
            finns där bara en anmälan enligt miljöbalken samtidigt föreligger.
            Alltså kan detta ske utan att miljöprövning där viss ekonomisk
            säkerhet för nedmonteringen när ett sådant vindkraftverk som nått
            slutet av sin livslängd redan från början finns avsatt är ett
            krav för att tillstånd för uppförande ska beviljas. Detta förhållande
            som hotar den framtida miljön kräver enligt vår mening en lagändring.
          </p>
          <head type="h1" xml:id="i-2ZcUQ4su9Zhv2w7ALEa3Ka">
            Motivering
          </head>
          <p xml:id="i-8Bs4LJ7UPRcBfZBFVh9nom">
            Givet det faktum att livslängden för vindkraftverk uppskattas
            till ungefär ett kvarts sekel, och att erfarenheterna med konsekvenserna
            av samma tidsrymd för problemet med hur förorenad mark ännu inte
            slutligt kunnat lösas idag, föreslog vi under föregående riksmöte
            att lagstiftningen ändrades för enbart anmälningspliktiga vindkraftverk
            till att också utverka ekonomisk säkerhet vid avveckling på samma
            sätt som gäller för tillståndspliktig verksamhet på området.
          </p>
          <p xml:id="i-371DZdVmEVBRBcyu8Wr3Vp">
            Utskottet avslog vår begäran vid behandling av motionen med motivet
            att Energimyndigheten planerade en skrivelse till Regeringskansliet
            för att uppmärksamma denna fråga och att i avvaktan på detta arbete
            skulle motionen därför avstyrkas.
          </p>
          <p xml:id="i-JBG6YW2DMt93Dxzd5E1dus">
            Nu ser vi att problemet är mera akut än så. Anmälningspliktiga
            vindkraftverk fortsätter stadigt att etableras där inte krav på
            ekonomisk säkerhet för deras avveckling idag går att utverka.
            Det är därför ytterst tveksamt om en ny lagstiftning kommer att
            ha möjlighet att i efterhand tvinga fram en sådan säkerhet med
            mindre att lagstiftningen på området blir tydlig och att detta
            görs med skyndsamhet.
          </p>
          <p xml:id="i-3sV76yuwpxbTqvtoWAfAiM">
            Även om Energimyndigheten för tillfället arbetar med att ”uppmärksamma”
            regeringen på frågan, anser vi därför att regeringen istället
            mot ovanstående resonemang från oss omgående borde kunna påbörja
            en lagändring i syfte att uppnå det som Energimyndigheten avser
            uppmärksamma regeringen på. Vi vill att riksdagen med bifall till
            denna motion ger regeringen detta tillkänna.
          </p>
          <p xml:id="i-A7TBNQoduhH78b8AnFGmk6">
            Stockholm i oktober 2015
          </p>
        </div>
        <div type="motSignatures">
          <list>
            <item xml:id="i-W3V1QRvJ6faVZFoyPyKLEy">
              Finn Bengtsson (M)
            </item>
            <item xml:id="i-F81WeMuTgSLfqxs7eyZwSx">
              Michael Svensson (M)
            </item>
          </list>
        </div>
      </div>
    </body>
  </text>
</TEI>
