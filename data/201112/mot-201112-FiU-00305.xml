<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00305">
  <teiHeader>
    <fileDesc>
      <titleStmt>
        <title>Juridiskt undantag för EMU</title>
        <author corresp="i-Xw3dNbwa4hjDiSrSfFCZsz i-9x2nw6aosA3pyEJfJTc1eD">av Ulf Holm och Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Juridiskt undantag för EMU</title>
          <idno type="rdwebb">GZ02Fi305</idno>
          <rs type="number">Fi305</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi305/text</ref>
          <ref type="dokument_url_html">http://data.riksdagen.se/dokument/GZ02Fi305</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi305</ref>
          <ref type="doc">http://data.riksdagen.se/fil/76D92FAD-0337-4780-B6E8-B620DB42845D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NXLLHKs7fJHey1k3wvpfFv" type="signed"/>
        <correspContext corresp="i-NXLLHKs7fJHey1k3wvpfFv">
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-WePaKgWHYKDzYixqZDLq8R" type="numbering">
          <date when="2011-10-10"/>
        </correspAction>
        <correspAction xml:id="i-Tark66Mzej3c69suxzS7Ry" type="submission">
          <date when="2011-10-05"/>
        </correspAction>
        <correspAction xml:id="i-P84p7KRbRepWs83hh3icED" type="transfer">
          <date when="2011-10-05"/>
        </correspAction>
        <correspAction xml:id="i-FSh5dBCGcrHWEUDP23K8vE" type="assigned"/>
        <correspContext corresp="i-FSh5dBCGcrHWEUDP23K8vE">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9gSDPBpHnADv6SjV9UfVse">
            Förslag till riksdagsbeslut
          </head>
          <p xml:id="i-Es1Azejor8E83h7KFbrXuE">
            Riksdagen tillkännager för regeringen som sin mening vad som
            anförs i motionen om att inleda förhandlingar i EU om att införa
            ett svenskt juridiskt undantag från det tredje steget i den ekonomiska
            monetära unionen (EMU).
          </p>
        </div>
        <div type="motContent">
          <head xml:id="i-A7YhSJBt3ME82VeNP5XnCJ" type="h1">
            Motivering
          </head>
          <p xml:id="i-9TCobPW7qLCqxDTDZ7G3d2">
            Den 14 september 2003 hölls folkomröstningen om införandet av
            euro, det vill säga huruvida Sverige skulle säga ja eller nej
            till att delta i det tredje steget av EMU, vilket skulle ha inneburit
            att euron ersatte svenska kronor som lagligt betalningsmedel och
            att makten över valuta- och penningpolitiken skulle ha flyttats
            över från Sveriges riksbank till Europeiska centralbanken. Folkomröstningen
            resulterade i en överväldigande majoritet emot att Sverige skulle
            delta i detta tredje steg av EMU. Det var ett bra beslut av svenska
            folket, enligt oss.
          </p>
          <p xml:id="i-6e5ZBKrvwnQnwYM5Ebcujf">
            EMU, och regelverket för att genomföra detsamma, infördes i Maastrichtfördraget
            1992. Storbritannien förhandlade till sig ett formellt undantag
            från det tredje steget av EMU. Efter det danska nejet i folkomröstningen
            om Maastrichtfördraget 1993 enades EU:s medlemsländer om att även
            danskarna skulle ges ett formellt undantag från EMU:s tredje steg.
            Undantagen framgår av protokoll fogade till EU-fördragen. De har
            samma rättsliga status som fördragsartiklar.
          </p>
          <p xml:id="i-F56shzS2eHVCa2agc3CPT1">
            Sverige förhandlade inte fram ett undantag från EMU:s tredje
            steg i samband med anslutningsförhandlingarna om EU-medlemskapet.
            Sverige har sålunda inget formellt undantag från det tredje steget
            i EMU. Den svenska regeringen gjorde en ensidig deklaration om
            att Sveriges inträde i EMU:s tredje steg skulle beslutas av Sveriges
            riksdag vid ett senare tillfälle. Hösten 1997 beslutade riksdagen
            att Sverige skulle avvakta med att delta i EMU:s tredje steg samt
            att det skulle hållas en folkomröstning när frågan blev aktuell.
          </p>
          <p xml:id="i-X8VjRLYe3H4857HMY1ze7R">
            Det svenska ensidiga undantaget saknar dock formellt stöd i EU:s
            fördragstext. Rent juridiskt är Sverige genom vårt medlemskap
            i EU och genom den fördragslojalitet som följer av detsamma bundet
            att delta i samtliga tre steg inom EMU. Enligt fördraget ska (får)
            ett medlemsland delta i det tredje steget när de ekonomiska kraven,
            de så kallade konvergenskraven, är uppfyllda. I princip uppfyller
            Sverige kraven för ett deltagande i tredje steget av EMU. Ett
            av de fyra konvergenskraven, det om kravet på stabil växelkurs,
            uppfyller inte Sverige även om det av de flesta anses vara mer
            en formalitet. De andra medlemsländerna i EU har hittills accepterat
            Sveriges ensidigt deklarerade undantag av politiska skäl.
          </p>
          <p xml:id="i-82naUanrszcSutzA1rBnKe">
            Vi anser att folkomröstningsresultatet måste föranleda att Sverige
            ges ett faktiskt formellt bindande juridiskt undantag från EMU:s
            tredje steg. Agerar inte regeringen aktivt för att framförhandla
            ett sådant undantag visar den bristande respekt för folkets uttalade
            vilja och därmed för demokratin. Vidare är det ett självändamål
            att lagar och regler i det här fallet EU/EG-fördraget svarar mot
            den faktiska verkligheten. Verkligheten är otvetydig.
          </p>
          <p xml:id="i-R6hshS5v5jqsPWstUJkVqJ">
            Det svenska icke-deltagandet har hittills passivt accepterats.
            Det är föga troligt att övriga medlemsländer i EU skulle tvinga
            Sverige att delta i det tredje steget av EMU, särskilt efter folkomröstningsresultatet.
            Förekomsten av fördragsförbundenhet och risken för att detta kan
            komma att åberopas i olika sammanhang utgör dock skäl i sig för
            att begära ett juridiskt hållbart undantag.
          </p>
          <p xml:id="i-NogTGqLUcWitHs4yMor8Kw">
            Sveriges möjligheter att förhandla till sig ett undantag torde
            vara goda. Danmark fick sitt undantag efter en folkomröstning.
            Det borde ligga i allas intresse att folkomröstningsresultatet
            accepteras och att det stadfästs i ett formellt undantag.
          </p>
        </div>
        <div type="motSignatures">
          <list>
            <item xml:id="i-wyqpTs2uy3hG2k2P9YksB" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-UZzC39tsfAHzpQYv6Q8bZU" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
