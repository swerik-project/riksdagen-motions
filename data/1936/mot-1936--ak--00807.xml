<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__807/mot_1936__ak__807-001.pdf"/>
      <fw xml:id="i-Lom8gsPuyp2nWeGuGbJiTS">
        Motioner i Andra kammaren, Nr 807. 1
      </fw>
      <div type="motHeader" xml:id="i-BEjccsnupuDtCCb875vWXJ">
        <div type="motTitle" xml:id="i-JUZrkVZsQ9ekHGLoWhc3NC"/>
        <div type="motSubmissionInfo" xml:id="i-TpHp9XsnwT9YJFeFCxmq7f"/>
      </div>
      <div type="motBody" xml:id="i-DPWtjwyY5FY6FK4tWq9wzx">
        <div xml:id="i-EGPAc2ng6MBdEFFuu8e5Qk">
          <p xml:id="i-LBy613wgzmrRBiZKdw1AUa">
            Nr 807.
          </p>
          <p xml:id="i-9gjPnYvJGwoVD2DD2RT1R2">
            Av herr Bengtsson i Norup m. fl., i anledning av Kungl. Maj:ts
            proposition, nr 241, med förslag till lag om domkapitel m. m.
          </p>
          <p xml:id="i-Wn7sXhnc7UqQ7X5NgSBaRk">
            Enligt av sakkunniga den 25 juli 1935 avgivet betänkande med
            förslag till lag om domkapitel m. m. skulle domkapitlen sammansättas
            på följande sätt: biskop, domprost, stiftssekreterare, en av stiftets
            präster vald präst, två av ombud för pastoraten i stiftet valda
            lekmän ävensom i stift, varest teologisk fakultet finnes, två
            av fakultetens professorer samt i övriga stift en av Konungen
            förordnad ledamot, som ådagalagt lärdom i teologiska eller humanistiska
            ämnen. Något olika skulle domkapitlen i Stockholm och Visby sammansättas.
            Propositionen har emellertid gjort ändring i detta förslag på
            det sättet, att stiftssekreterare icke ansetts böra ingå såsom
            ledamot och att pastora- ten genom val allenast skulle insätta
            en ledamot, medan däremot en lek- man skulle av Konungen utses.
            Den sammansättning, som propositionen givit domkapitlen, synes
            oss innebära en avsevärd försämring i jämförelse med de sakkunnigas
            förslag. En organisation med de vittgående administrativa befogenheter,
            som domkapitlen hava sig anvisade inom landets förvaltning, synes
            icke kunna undvara en lagkunnig ledamot, som genom sin ledamotställning
            sålunda bliver ansvarig för de avgöranden, domkapitlen fatta.
            Först härigenom synes oss garanti skapas för att den lagstiftning,
            som reglerar domkapit- lens förvaltningsområde, bliver tillämpad
            i avsedd riktning. Domkapitlens nya sammansättning, där flertalet
            ledamöter utses för vissa bestämda tids- perioder, utesluter icke
            farhågan för att de i mångt och mycket synnerli- gen besvärliga
            författningar och den under tidernas lopp i avsaknad å lag- stiftning
            bildade praxis inom detta förvaltningsområde bliva förbisedda.
            Av i ärendet hörda myndigheter över de sakkunnigas förslag hava
            allenast domkapitlen i Strängnäs och Växjö samt centralstyrelsen
            för allmänna svenska prästföreningen avstyrkt förslaget om att
            stiftssekreteraren skulle inträda såsom ledamot i domkapitlet.
            Övriga landets kyrkliga myndighe- ter samt kammarkollegiet och
            statskontoret ävensom styrelsen för svenska landskommunernas förbund
            hava däremot på denna punkt icke haft någon erinran att göra.
            Det torde vara svårt att förbigå dessa ansvariga myn- digheters
            avgivna yttranden i en så vital fråga för det nya domkapitlets
            sammansättning.
          </p>
          <p xml:id="i-GN2q9JffB2wQDL79kBAuRW">
            Bihang till riksdagens protokoll 1936. 4 saml. Nr 807. 1
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-002.pdf"/>
          <fw xml:id="i-XoC6nV5meYykMbb99jDBTw">
            2 Motioner i Andra kammaren, Nr 807.
          </fw>
          <p xml:id="i-PyboBXLetNZGuH2dSCkPnC">
            Det synes oss ligga i en lokal kyrklig myndighets natur att den
            i gör- ligaste mån skall vara anknuten till stiftets kyrkliga
            förhållanden. Först härigenom kan förtroende uppstå mellan de
            kyrkliga intressena och den lokala myndigheten. Det nya domkapitlet
            har härtill en möjlighet genom de av pastoraten valda ledamöterna
            i detsamma. De lokala kyrkliga in- tressenas inflytande på förvaltningen
            bör därför stärkas, så att båda lek- männen i enlighet med de
            sakkunnigas förslag men i motsats till proposi- tionen komme att
            utses av pastoraten. I allmänhet hava också de avgivna yttrandena
            över förslaget gått i den riktning, att lekmännen böra utses genom
            pastoratens val. Under hänvisning till vad vi sålunda anfört få
            vi hemställa, att riksdagen i avseende å domkapitlens sammansättning
            måtte besluta i enlighet med de av de sakkunniga härför föreslagna
            grunderna.
          </p>
          <p xml:id="i-J4nnePq5b4UBFUbH57e53y" type="date">
            Stockholm den 29 april 1936.
          </p>
          <p xml:id="i-VU8T6SUGKqiGd9h1uZECXm">
            Sv. Bengtsson, Axel Pehrsson, Gustaf Andersson Norup. Bramstorp.
            i Rasjön. P. M.
          </p>
          <p xml:id="i-5K2WDk76LmvWCPV5Von7Jt">
            angående stiftssekreterarens ledamotskap av domkapitlet.
          </p>
          <p xml:id="i-UhH2wXgwBkL5Pht14SJgR4">
            Innehållsförteckning.
          </p>
          <p xml:id="i-MVJcB8ycfMjBtYkTyz59a8">
            Historisk återblick ...ssosssssssrseererrrrre rer rr rr rer ers
            rea sid. 3 Skäl för stiftssekreterarens ledamotskap av domkapitlet
            ........ &gt; 5 Invändningar mot sådant ledamotskap .....ssssseseeeeere
            rr rea &gt; 7
          </p>
          <p xml:id="i-Hmuqrw7qsDDFbvbzH93BRe">
            Allmänna anmärkningar mot domkapitelsreformen, berörande stiftssekreterarens
            ställning ....sssesessesersererere rer ere rr &gt; 10
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-003.pdf"/>
          <fw xml:id="i-YZFvBNVnypwkE7vxboFPXZ">
            Motioner i Andra kammaren, Nr 807. 3
          </fw>
          <p xml:id="i-6Qgs5Bitdrz23iBYf6PeUF">
            A. Återblick på konsistorienotarie-stiftssekreteraretjänstens
            utveckling.
          </p>
          <p xml:id="i-3YFRbNgdNaNu4EYYDVK2A9">
            Beträffande tiden före 1928 finnes i Kungl. Maj:ts proposition
            nr 102 till 1928 års riksdag ang. lönereglering för domkapitlens
            befattningshavare å sid. 11 följande redogörelse för tjänsteförhållandena:
            » Konsistorienotariens ställning och tjänsteåligganden hava icke
            blivit genom författning närmare reglerade. I förordningen den
            11 februari 1687 huru med rättegång uti domkapitlen skall förhållas
            ävensom i åtskilliga till komplettering av denna författning under
            1700-talet och början av 1800-talet utfärdade Kungl. brev och
            förordningar lämnas vissa speciella föreskrifter om hans tjänståligganden:
            han skall t. ex. mottaga handlingar, föra diarier, ansvara för
            uppburna medel och underskriva protokollet vid domkapitlens sessioner
            d. v. s. fullgöra funktioner, som till största delen för närvarande
            tillkomma registratorer, aktuarier, notarier och andra tjänstemän
            i den förutvarande första normalgraden. Vidare torde förtjäna
            framhållas, att 1687 års förordning utgår ifrån att en av domkapitlets
            leda- möter skall såsom »decanus consistorii&gt; hjälpa notarien
            med den mera maktpåliggande protokollföringen samt med författandet
            av viktiga expe- ditioner m. m. ($ 10), ävensom att samma förordning
            förutsätter, att preses själv »andrager» ärendena i konsistoriet
            ($ 9). I praxis, som dock synes hava utvecklat sig något olika
            i skilda stift, har konsistorienotariens ställning sedan lång
            tid tillbaka varit en helt annan, i det att han dels vid sin sida
            fått biträden av olika slag, som övertagit huvudparten av det
            mindre kvalificerade arbetet, dels ock kommit att svara för beredningen
            av flertalet ärenden och formuleringen av de flesta besluten.
            Med andra ord kan saken uttryckas så, att han praktiskt taget
            ensam bär ansvaret för den så att säga kanslimässiga delen av
            handläggningen av de ärenden, som avgöras av domkapitlen. De naturliga
            konsekvenserna av denna ut- veckling — skyldighet för notarien
            att föredraga ärendena vid domkapit- lens sammanträden och framlägga
            förslag till beslut, yttranderätt vid ses- sionerna samt rätt
            att få sin mening antecknad till protokollet — har man dock ännu
            ej dragit. Det kan därför befaras, att notariens juridiska sak-
            kunskap och författningskunskap samt den speciella kännedom om
            för- hållandena i stiftet, han kan hava förvärvat, icke komma
            så till sin rätt som önskligt vore.» Departementschefen fortsatte:
            &gt;»För egen del hyser jag den uppfattningen, att det kommer att
            lända till båtnad för domkapitlens arbete, om konsistorienotarien
            dels blir skyl- dig föredraga ärendena med undantag av dem, vilka
            biskopen prövar lämp- ligt att själv föredraga eller för föredragning
            överlämna till någon av dom- kapitlets ledamöter, dels ock erhåller
            yttrande- och reservationsrätt vid behandling av samtliga ärenden.»
            Konsistorienotarietjänsterna innehades tidigare nästan undantagslöst
            av präster. Andra behörighetersvillkor funnos ursprungligen icke
            föreskrivna
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-004.pdf"/>
          <fw xml:id="i-GqRfJmBoooWcW9w96fHSmF">
            4 Motioner i Andra kammaren, Nr 807.
          </fw>
          <p xml:id="i-8gUY9JspLoR14NwH1qHXBH">
            än, att »till notarieimbetet skulle ingen tagas, som icke är
            därtill tjänlig och duglig». I och med arbetets tillväxt och arbetsuppgifternas
            förskjut- ning in på det juridiskt-administrativa området blev
            emellertid behovet av juridiskt utbildad och administrativt förfaren
            arbetskraft allt mer trängande. Det tillgodosågs omsider, då i
            samband med 1992 års löneregle- ring uppställdes såsom kompetensfordran
            för erhållande av notarietjänst avlagd examen, berättigande till
            inträde i rikets rättegångsverk, samt dess- utom förfarenhet 1
            domarevärv. Vid behandling — i ovannämnda proposition — av frågan
            om kompe- tensfordringar för stiftssekreteraretjänsten ytirade
            departementschefen, därvid berörande jämväl tjänstgöringsförhållandena,
            följande: &gt;» Hos domkapitlen föreligga ofta till behandling frågor,
            för vilkas riktiga bedömande och avgörande kräves juridisk sakkunskap
            och erfarenhet. Detta är fallet icke blott i avseende på domkapitlens
            dömande verksamhet utan även beträffande de talrikt förekommande
            besvärsmålen. Vidare ha domkapitlen enligt gällande bestämmelser
            i avseende på de ecklesiastika boställena en del uppgifter, som
            äro av rent juridisk innebörd. Domkapit- len äga sålunda att tala
            och svara för ifrågavarande boställen. Även inom andra delar av
            domkapitlens förvaltningsområde är ofta — särskilt då det gäller
            att tolka och tillämpa hithörande ej sällan ganska invecklade
            författningsbestämmelser — juridisk kunskap önskvärd för ärendenas
            behöriga handläggning. Då såsom regel ingen av domkapitlets ledamöter
            har juridisk utbildning, måste det därför anses nödvändigt, att
            konsistorienotarien, på vilken, såsom praxis utvecklat sig, ansvaret
            för så gott som alla ärendens beredning vilar, är i besittning
            av erforderlig juri- disk insikt och rutin. Såsom oundgängligt
            kompetensvillkor för stiftssek- reterare synes således böra uppställas,
            att vederbörande avlagt sådana kunskapsprov, som äro föreskrivna
            för utövande av domarämbete. Att äga förfarenhet i domarevärv
            är givetvis en god merit för en blivande stifts- sekreterare,
            men det synes ej nödigt att uppställa domartjänstgöring så- som
            villkor för behörighet. Även genom tjänstgöring i administrativa
            verk torde den nödiga praktisk-juridiska erfarenheten och författningskänne-
            domen kunna förvärvas.» Tjänstgöringens art beröres ävenledes
            av departementschefen 1 hans ytt- rande (sid. 28 och följ.) rörande
            lönegradsplaceringen, där det heter: » Vid bestämmande av lönegrad
            för viss tjänst torde i första hand de krav, som ställas på innehavaren
            med hänsyn till de honom åliggande arbetsuppgifternas art och
            omfattning vara av avgörande betydelse. Då det nu gäller att fatta
            ståndpunkt till frågan om konsistorienotarier- nas eller, för
            att använda den av mig föreslagna benämningen, stiftssek- reterarnas
            lönegradsplacering, må det villigt erkännas, att på innehavarna
            av dessa tjänster måste, såsom framgår av det förut sagda, ställas
            jäm- förelsevis höga fordringar. Konsistorierna äro nämligen,
            på grund av sin egendomliga sammansättning och sina säregna arbetsformer,
            för sin verk- samhet och arbetsresultatet i hög grad beroende
            av att stiftssekreterarna innehava icke blott erforderliga kvalifikationer
            i avseende på juridisk sak- kunskap och förfarenhet på det administrativa
            området utan även besitta stor duglighet och arbetsförmåga. Ehuru
            de krav, som sålunda på grund av förhållandena måste ställas på
            dessa tjänstemän, tala för att placera dem i en jämförelsevis
            hög lönegrad, kan jag likväl icke, så länge de ej äro bisittare
            i konsistorierna, för någon av dem förorda ett överskridande av
            den av statskontoret föreslagna lönegraden B 28.»
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-005.pdf"/>
          <fw xml:id="i-VNJHfy3StbicdWyof4FrK2">
            Motioner i Andra kammaren, Nr 807. 5
          </fw>
          <p xml:id="i-NoPih5Vm94Dj6uMGC9tyhu">
            Av sist återgivna yttrande framgår, att tanken på ledamotskap
            av dom- kapitlet för stiftssekreteraren ej varit främmande för
            departementschefen. Riksdagen biföll Kungl. Maj:ts löneregleringsproposition
            med vissa ändringar. Därefter utfärdade Kungl. Maj:t den 22 juni
            1928 ny stat för domkapit- lens expeditioner, enligt vilken stat
            stiftssekreterarna vid domkapitlen i Uppsala, Lund och Luleå placerades
            i lönegrad B 28 samt övriga stifts- sekreterare i lönegraden B
            27 med undantag av stiftssekreteraren vid dom- kapitlet i Visby,
            som hänfördes till lönegraden B 24. Den 22 juni 1928 utfärdade
            Kungl. Maj:t vidare kungörelse angående antagande av befattningshavare
            vid domkapitlens expeditioner m. m. Så- som behörighetsvillkor
            för stiftssekreteraretjänst uppställdes däri avläg- gande av sådana
            kunskapsprov, som äro föreskrivna för utövande av domarämbete.
            Den 5 juni 1931 utfärdade Kungl. Maj:t arbetsordning för domkapit-
            lens expeditioner, därvid fastslogs som regel att stiftssekreteraren
            skulle föredraga på domkapitlets handläggning ankommande ärenden
            samt be- rättigades stiftssekreteraren att deltaga 1 domkapitlets
            överläggningar med rätt för honom att, då beslutet ej överensstämde
            med av honom uttalad mening, anteckna denna till protokollet.
          </p>
          <p xml:id="i-7Kb2Xp7jYLPm9nM3Qq5TEx">
            .
          </p>
          <p xml:id="i-NbuTMHah2vZT3gUPybx8nF">
            B. Skäl för förbindande med stiftssekreteraretjänsten av ledamotskap
            av domkapitlet.
          </p>
          <p xml:id="i-Pwt3rE6difW4sMR93ZWewW">
            Utvecklingen har alltså fört fram stiftssekreteraren till synnerligen
            vik- tiga tjänsteuppgifter då, såsom ovan framhållits, ansvaret
            för så gott som alla ärendens beredning och föredragning åvilar
            honom, eventuellt med bi- träde av annan tjänsteman å expeditionen.
            Utvecklingen är fullt förklarlig, då domkapitlens arbetsuppgifter
            undan för undan hastigt ökats både kvan- titativt och kvalitativt.
            Den sammanhänger även med domkapitlens sär- egna organisation.
            Sagda myndigheter liksom stiftsnämnderna förete näm- ligen i fråga
            om organisationen avvikelser från andra ämbetsmyndigheter, så
            till vida att ledamöterna — med undantag för biskopen och i stiftsnämn-
            den jämväl sekreteraren — inneha ledamotskapet såsom ett mindre
            upp- drag vid sidan av annat levnadskall, för vilket de utbildats
            och som läg- ger beslag på deras tid och arbetskraft, samt att
            för ledamotskap i dom- kapitel icke äro föreskrivna några särskilda
            kompetensfordringar, fastän det här gäller mycket betydelsefulla
            uppgifter inom en viktig förvaltnings- gren. Detsamma är nämligen
            förbundet med ledamotens från domkapit- let fristående huvudtjänst,
            "vid vars tillsättande dock ingen hänsyn tages till vederbörandes
            lämplighet såsom domkapitelsledamot.! Stiftssekretera- ren — liksom
            den övriga expeditionspersonalen — är däremot anställd uteslutande
            för domkapitelsarbetet — nu jämväl för stiftsnämndsarbetet — och
            hans utbildning är också avpassad just för dessa arbetsuppgifter
            vilka, förutom rent judiciella sådana, till största delen äro
            av administra- tiv art, och därför, här såsom vid andra förvaltande
            verk, i främsta rum- met kräva författningskännedom (här kännedom
            om den omfattande,
          </p>
          <p xml:id="i-AJB9CSDiSamW6atwcub5Z7">
            1! En domkapitelsledamot har i ett yttrande över domkapitelsreformen,
            betecknande nog, kal-
          </p>
          <p xml:id="i-JxB4Lf9Hx4i613ZHE6w2XX">
            lat dessa ledamöter »en sorts nämndemän i ett domkapitel.
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-006.pdf"/>
          <fw xml:id="i-RcGxXLiw6rd64YzECXeVGH">
            6 Motioner i Andra kammaren, Nr 807.
          </fw>
          <p xml:id="i-6o2feuNB4xW1KmD1p9wfrz">
            mångskiftande och ofta invecklade ecklesiastika lagstiftningen),
            administra- tiv erfarenhet och rutin. Det säger sig självt, att
            under sådana förhållan- den det huvudsakliga arbetet kommer att
            vila på tjänstemännen.
          </p>
          <p xml:id="i-AkFiktCiGwDUB7Ffxz68Qh">
            Genom beredningen av ärenden förvärvar ock stiftssekreteraren
            en sak- kännedom, som ledamöterna i regel icke äro i tillfälle
            att tillägna sig. På så sätt och då hans juridiska sakkunskap
            icke kan undvaras, när det gäl- ler domkapitlets dömande verksamhet
            eller administrativa besvärsmåls av- görande, kommer han, som
            tillika är expeditionens överblickande och sam- manhållande kraft,
            att intaga en synnerligen viktig post i förvaltnings- organisationen.
          </p>
          <p xml:id="i-7c43EzUidYHy6nJpZMgrdZ">
            Man har emellertid hittills icke givit stiftssekreteraren en
            efter de för- ändrade förhållandena fullt svarande ställning eller
            sörjt för, att hans sak- kunskap verkligen kommer till sin rätt.
            Såsom ovan framhållits, har dock den rent passiva ställning, som
            lagföreskrifterna tidigare anvisade kon- sistorienotarien, genom
            1928 års lönereglering och 1931 års arbetsordning förbytts i en
            mera aktiv ställning genom tillerkännande åt stiftssekretera-
            ren av yttrande- och »reservations&gt;-rätt samt åläggande av föredragnings-
            skyldighet. Denna förstärkning av ställningen är emellertid icke
            tillfyllest, om man vill ha full garanti för att stiftssekreterarens
            sakkunskap verk- ligen tillvaratages och beaktas. Den är ej heller
            ägnad att helt förebygga passivitet från tjänstemannens sida,
            enär denne ej har, något direkt utan blott indirekt inflytande
            på och ansvar för ärendenas avgörande. I sådant syfte fordras,
            att stiftssekreteraren genom ledamotskap får möjlighet att bättre
            än nu göra sin mening gällande samt att han genom ledamotskapet
            blir fullt medansvarig för förvaltningen och får ökat intresse.
            Ur saklig synpunkt bedömt kan det därför icke vara annat än till
            gagn för verksam- heten, att den juridiskt-administrativa sakkunskapen
            genom stiftssekre- teraren såsom ansvarig ledamot representeras
            i domkapitel och stiftsnämnd samt att därigenom ökad tyngd gives
            åt stiftssekreteraretjänsten. Och då önskemålet med avseende å
            stiftsnämnden redan realiserats, så synes det — för avhjälpande
            jämväl beträffande domkapitlet av den nu uppvisade svag- heten
            i förvaltningssystemet — självfallet, att stiftssekreteraren i
            samband med domkapitlens reformering blir ledamot jämväl av domkapitlet.
            En utblick å statsförvaltningen, varvid länsstyrelserna framstå
            såsom förvaltningsorgan med närmast jämförliga förvaltningsuppgifter,
            ger vid handen, att det juridiskt-administrativa inslaget visat
            sig icke blott syn- nerligen väl hålla måttet utan även vara den
            bärande hörnstenen i för- valtningen. Vid detta förhållande skulle
            det vara högst förvånande, om sak- läget verkligen vore sådant,
            att enbart inom domkapitelsorganisationen trots dess mångahanda
            förvaltningsbestyr den administrativa sakkunska- pen borde intaga
            en mera undanskjuten plats. För ledamöterna, som givetvis ej kunna
            i detalj sätta sig in i alla ären- den, måste det även, liksom
            ock för det allmänna, ovedersägligen framstå såsom ett trygghetsmoment
            att veta, att stiftssekreteraren — den i för- valtningsbestyren
            bäst initierade — genom ledamotskapet bindes till fullt ansvar
            för besluten och förvaltningen i övrigt. Man bör härvid icke heller
            förbise den gynnsamma återverkan, som en förstärkning av stiftssekreterarens
            ställning skulle medföra i fråga om tjänstens rekrytering, då
            den förbättrade ställningen otvivelaktigt skulle göra dessa tjänster
            mera begärliga. På så sätt och genom en något förhöjd löneställning
            skulle till fromma för förvaltningsmyndigheten och dess verk-
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-007.pdf"/>
          <fw xml:id="i-BKoQHc3UpTphmANuAubWBb">
            Motioner i Andra kammaren, Nr 807. 7
          </fw>
          <p xml:id="i-jMynj6u11oZkjw8hFWHGa">
            samhet kunna skapas garanti för erhållande av välkvalificerade
            chefs- tjänstemän vid domkapitlens expeditioner. Något »tjänstemannavälde»&gt;
            avses härmed ingalunda, blott beredande, såsom ovan berörts, av
            tillräckligt utrymme för den administrativa sak- kunskapen, varvid
            likhetstecken icke bör — såsom ofta sker — sättas mel- lan denna
            och formalism och byråkratism. Det vore även att misskänna ledamöternas
            kvalifikationer att tro, att de icke skulle kunna avvisa ett obehörigt
            tjänstemannainflytande eller byråkratiska tendenser. Med hänsyn
            till ovan lämnade redogörelse för sakförhållandena fram- står
            det blott såsom en naturlig avslutning på den undan för undan
            skedda utvecklingen av stiftssekreteraretjänsten från en relativt
            obetydlig tjänst till en huvudfaktor i domkapitelsarbetet, att
            stiftssekreteraren beredes plats såsom ledamot av domkapitlet.
            Att döma av Kungl. Maj:ts ovan återgivna uttalande i lönereglerings-
            propositionen samt av direktiven till 1934 års domkapitelssakkunniga
            sy- nes man icke heller på högsta ort stå främmande för tanken
            på stiftssekre- terarens ledamotskap i domkapitlet. 1934 års domkapitelssakkunniga
            hava ock föreslagit, att stiftssekretera- ren skall inträda såsom
            ledamot av domkapitlet såsom innebärande den lämpligaste utvägen
            att tillföra kapitlet den behövliga juridiska och admi- nistrativa
            sakkunskapen.
          </p>
          <p xml:id="i-FnVTK9ZhM2zTgAy74rnECY">
            C. Framställda invändningar mot förslaget om stiftssekreterarens
            ledamotskap av domkapitlet.
          </p>
          <p xml:id="i-QCoDtyMD5kVTbLWfuBJ2dW">
            De sakkunnigas förslag om stiftssekreterarens ledamotskap av
            domkapit- let synes ha rönt gillande av det övervägande flertalet
            hörda myndigheter. På några håll har det däremot blivit emotsagt.
            Visserligen torde de framförda invändningarna redan vara vederlagda
            genom de sakkunnigas motiv till sitt förslag eller genom de skäl,
            som ovan andragits för stiftssekreterarens ledamotskap, men en
            sammanfattning och ett närmare skärskådande av motskälen torde
            dock vara på sin plats. Härvid må först såsom en allmän reflexion
            framhållas, att ett grundfel hos kritiken på denna punkt synes
            vara att man icke velat gå till botten med problemet, ej velat
            se saken s. a. s. inifrån — från domkapitelsarbe- tets synpunkt
            — utan stannat vid vissa yttre lämplighetsskäl och, blind för
            den försiggångna utvecklingen, låtit leda sig av en slentrianmässig
            syn för saken eller av en ingrodd motvilja mot tjänstemannainflytandet
            eller ock av en ren maktsynpunkt. Kända wnvändningar äro följande:
          </p>
          <p xml:id="i-KquaWPuZfhs1ny1aM1tLbk">
            1. Ledamot, representerande den juridisk-administrativa sakkunskapen
            ti domkapitlet obehövlig. Såsom stöd för en sådan mening har framhållits,
            att behovet av dylik sakkunskap är tillgodosett genom den ställning
            såsom föredragande med reservationsrätt, som stiftssekreteraren
            nu intager. Denna ståndpunkt, som vid första påseendet kan förefalla
            acceptabel, befinnes emellertid vid närmare undersökning vara
            kortsynt och grund. Såsom här ovan påvisats (sid. 4—5) är nämligen
            en dylik ställning inga- lunda tillfyllest, om man verkligen vill
            ha garanti för att stiftssekreterarens sakkunskap verkligen kommer
            till sin rätt och mot passivitet hos tjänste-
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-008.pdf"/>
          <fw xml:id="i-5k8MWqcPmWxv65k9rR6oSX">
            8 Motioner i Andra kammaren, Nr 807.
          </fw>
          <p xml:id="i-PBUe7HHsWjfejz83JPDZ5z">
            mannen. Man har också helt förbisett tvenne rent sakliga synpunkter,
            näm- ligen, att cirka 80 å 90 Yo av domkapitelsarbetet utgöres
            av ärenden av juridiskt- administrativt slag, som på andra motsvarande
            håll handläggas av tjänstemanna-ledamöter av vederbörande verk,
            ävensom att det vid den planerade reformeringen av kapitlet gäller
            att få fram en så funktions- duglig styrelse som möjligt. Sett
            ur sådan synpunkt måste det framstå så- som ett påfallande misstag
            att lämna denna mest dominerande sida av domkapitelsarbetet utan
            ansvarig sakkunnig företrädare i kapitlet och så- lunda även kapitlet
            såsom domstol utan rättsbildad bisittare. Ett känn- bart och ofta
            påtalat missförhållande i det nuvarande systemet skulle alltså
            få kvarstå oavhjälpt till men för verksamheten.
          </p>
          <p xml:id="i-JY1jEcvxx7NejKEufX6PcF">
            2. Behovet av juridisk-administrativ representant bör tillgodoses
            genom annan jurist än stiftssekreteraren. Man torde härvid tänka
            sig en domare, som skulle ha uppdraget såsom bisyssla. Man förbiser
            dock det kända faktum, att det kyrkliga rättsom- rådet är ett
            specialområde, för vilket domstolsjuristen och annan »allmän»&gt;-
            Jurist i regel står främmande, samt förglömmer desslikes, att
            de rent juri- diska domkapitelsmålen äro ett ringa fåtal gentemot
            den stora massan av Juridiskt-administrativa uppgifter, i vilka
            en sådan jurist saknar insikt och förfarenhet. På förhand kan
            ock förutses, att en dylik bisittare omöj- ligen skulle kunna
            följa med förvaltningsbestyrelsen ävensom att vinsten för arbetet
            av hans ledamotskap skulle bli skäligen ringa. Vilande på en uppenbarligen
            felaktig utgångspunkt måste därför förslaget om sådant ledamotskap
            utmönstras såsom alldeles oändamålsenligt.
          </p>
          <p xml:id="i-XkBKN8nRYvSDAZEoGdUktL">
            3. Såsom tjänsteman hos domkapitlet må stiftssekreteraren icke
            vara ledamot av kapitlet. Invändningen kan skenbart ligga nära
            till hands, stödd på den vanemäs- siga föreställningen om domkapitelsuppdraget
            såsom en ren bisyssla samt om gränsskillnad mellan ledamöterna
            såsom beslutande och tjänstemän- nen såsom arbetande krafter vid
            domkapitlet. Bakom resonemanget torde ock ligga en överdriven
            misstänksamhet mot tjänstemannainfly tandet över huv udtaget och
            speciellt såsom faktor i domkapitelsarbetet, varjämte i något
            enstaka fall torde kunna spåras klerikal maktlystnad. En felsyn
            föreligger här, vilket framgår, om man närmare eftertänker vilka
            uppgifter huvudsakligen tillkomma ett domkapitel. Svaret blir
            obe- tingat — såsom ock H. H. Ärkebiskopen i yttrandet över det
            framlagda lagförslaget om domkapitel framhållit — »att domkapitlens
            uppgift sedan rätt lång tid tillbaka de facto betraktats och behandlats
            såsom innebärande funktioner av alldeles övervägande administrativ
            och juridisk formell art». Någon ändring beträffande denna sida
            av domkapitelsarbetet torde ej vara ifrågasatt enligt det nya
            organisationsförslaget. Domkapitlen framstå allt- så på det hela
            taget såsom lokala förvaltningsorgan i paritet ungefär med länsstyrelserna.
            Då vid dessa vederbörande chefstjänstemän ha "medinfly- tande
            på ärendenas avgörande och då detta system fungerat utmärkt, kan
            man fråga sig vilket sakligt hinder skulle förefinnas mot förlänande
            åt en domkapitelstjänsteman av liknande ställning vid domkapitlet.
            Tvärtom torde, såsom av skäl, anförda å sid. 6 härovan framgår,
            det innebära en värdefull fördel för själva arbetet, att en av
            domkapitlets ledamöter är en aktiv arbetande kraft å expeditionen
            liksom det ock kan vara till gagn att bland ledamöterna ha en
            förbindelselänk mellan kapitlet och expeditionen.
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-009.pdf"/>
          <fw xml:id="i-GfA83wCY28p6rbVEpqq2LB">
            Motioner i Andra kammaren, Nr 807. 9
          </fw>
          <p xml:id="i-6ZKCiMFwTDtmN8WXDd6QuU">
            Kritiken är ock ensidig. Den blundar för det faktum, att även
            dompros- ten, liksom även den avsedda nya representanten för prästerskapet
            i kapit- let, är kapitlet underställd tjänsteman med en nästan
            starkare poängterad underordnad ställning, då han såsom kyrkoherde
            sorterar under domkapit- let och är underkastad dess kontroll.
            Han är mera påtagligt på en gång både ledamot och underordnad
            tjänsteman, medan stiftssekreteraren, vars ar- bete ju är ett
            led i själva stiftsstyrelsearbetet, efter beviljat ledamotskap
            icke längre skulle framstå såsom tjänsteman utan allenast såsom
            heltids- arbetande domkapitelsledamot. Stiftssekreterarens ledamotskap
            skulle alltså absorbera hans tjänste- mannaställning. Liksom i
            andra kollegiala verk — t. ex. vid hovrätterna, kammarkollegium
            m. fl. — ledamöterna, fastän de arbeta såsom anställda vid verket,
            uteslutande anses såsom ledamöter, så bleve även förhållandet
            med stiftssekreteraren, och några speciella svårigheter på grund
            av hans tjänsteställning torde lika litet här som där uppstå.
            Den framförda kriti- ken har icke insett det förändrade läget
            i berörda hänseende och vilar alltså på en felaktig utgångspunkt.
            En invändning, att stiftssekreterarens dubbel- ställning framträder
            vid avgörande av ärenden enligt $ 16 i lagen om dom- kapitel —
            alltså av biskopen med stiftssekreteraren såsom föredragande —
            har så till vida fog för sig, att reservationsrätt för stiftssekreteraren
            bör där uttryckligen angivas. Då torde ställningen bli liknande
            landssekreterarens respektive landskamrerarens såsom föredragande
            och i vissa fall beslutande. För närvarande torde domkapitlen
            förete den egendomligheten bland de kollegiala verken, att ingen
            av dess ledamöter — rätteligen ej heller bisko- pen är en vid
            verket anställd arbetskraft, vilket i detta sammanhang förtjänar
            särskilt beaktande. Den såsom motskäl framförda anmärkningen,
            att domkapitlet har att utfärda tjänstgöringsbetyg för stiftssekreteraren,
            gäller i lika mån beträf- fande domprosten och den valde prästerlige
            representanten samt saknar här som där betydelse. Sådana tjänstgöringsbetyg
            utfärdas ju ytterst sällan och vederbörande deltager då icke i
            ärendets behandling. Man torde därför icke på allvar kunna anföra
            denna bagatellartade omständighet såsom hinder för en av förhållandena
            i övrigt starkt påkallad anordning. 4. Stiftssekreteraren skulle
            bli för »mäktig»&gt; såsom domhkapitelsledamot. Denna invändning
            förefaller även utan närmare granskning illa genom- tänkt. Självklart
            kan det aldrig innebära ett fel — en diskvalifikations- grund
            — att ha stora kunskaper och erfarenhet för ett uppdrag. Då stifts-
            sekreterarens inflytande skulle härröra just från sådana egenskaper,
            kan hans inflytande uppenbarligen ej bli till skada för verksamheten
            utan tvärt- om till stort gagn. Felet skulle ock i stället ligga
            i de övriga ledamöternas för ringa kvalifikationer för uppdraget
            — en brist i den nuvarande organi- sationen, som det nya förslaget
            avhjälper genom ledamöter, bättre rustade med erfarenhet och kännedom
            om det specialområde, som domkapitels- arbetet avser. Väl torde
            stiftssekreteraren såsom arbetskraft vid domkapit- let komma att
            vara bäst insatt i huvudparten av ärendena men då han representerar
            den objektiva, administrativa och juridiska sakkunskapen lära
            farhågorna för obehörigt tjänstemannainflytande vara helt ogrundade.
            Se vidare härom ovan sid. 6. 5. Ingen garanti finnes för stiftssekreterarens
            personliga lämplighet för uppdraget. Det har framhållits, att
            man icke av stiftssekreteraren skulle kunna kräva
          </p>
          <p xml:id="i-4DfkCUnm9WC83Ds5bJxoT5">
            Bihang till riksdagens protokoll 1936. 4 saml. Nr 807. 2
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-010.pdf"/>
          <fw xml:id="i-Cztd696VLP7QMg2BSKkmTd">
            10 Motioner i Andra kammaren, Nr 807.
          </fw>
          <p xml:id="i-9vjifSq9b4YB7p71vTM13y">
            samma kvalificerade behörighet beträffande »nit och insikt i
            det kyrkliga församlingslivet» som av domkapitlets övriga ledamöter.
            Frånsett den omständigheten, att vid tillsättandet av stiftssekreterare-
            tjänsten hänsyn bör och kan tagas till hans personliga lämplighet
            för dom- kapitelsuppdraget, måste härutinnan jämväl uppmärksammas,
            att stifts- sekreterarens ledamotskap i första hand ej är motiverat
            av församlingslivets utan av det juridiskt-administrativa domkapitelsarbetets
            intresse. Han har i domkapitlet en specialuppgift att fylla, för
            vilken behovet av ovanberörda kvalifikationer för övriga domkapitelsledamöter
            ej gör sig så starkt gällande och därför kan i motsvarande mån
            eftersättas. Den invändningen har framställts, att inom stiftssekreterarekåren
            finnas personer, som skulle vara för svaga för att uppflyttas
            till ledamöter av domkapitlet. Om detta påstående skulle ha fog
            för sig, kan ju den anord- ningen vidtagas, att någon allmän uppflyttning
            av de nuvarande stiftssek- reterarna ej äger rum, utan bör efter
            prövning — eventuellt sedan de för- ändrade tjänsterna ledigförklarats
            — avgöras, vilka skola uppflyttas. De övriga kunde kvarstå å övergångsstat,
            och nyorganisationen beträffande sådant domkapitel ej i dess helhet
            träda i kraft, förrän efter stiftssekretera- rens avgång från
            tjänsten. En liknande anordning förekom vid omorgani- sationen
            av adjunktstjänsterna vid folkskoleseminarierna till lektorstjänster.
            En tillfällig tjänstinnehavares kvalifikationer kan givetvis icke
            få utöva inflytande på organisationsfrågans lösning. I så fall
            föreligger en ologisk — men tyvärr vanlig — sammanblandning av
            person och sak, som skadar det sakliga avgörandet. För sakfrågans
            riktiga avgörande bör man därför strängt skilja på person och
            sak. 6. Domkapitlet kan icke disciplinärt inskrida mot stiftssekreteraren.
            Invändningen är grundad dels på missförstånd om lagförslagets
            föreskrif- ter i ämnet, vilka icke innebära någon ändring av nuvarande
            ansvars- bestämmelser utan avse beivrande av varje tjänstefel
            inför hovrätt, dels ock på den under punkt 3 här ovan påpekade
            missuppfattningen om tudel- ning av stiftssekreterarens ställning
            såsom både ledamot och tjänsteman, under det att han efter beviljat
            ledamotskap skulle helt intaga ledamots- ställning. Såsom vilande
            på oriktiga förutsättningar saknar därför ifråga- varande invändning
            all betydelse.
          </p>
          <p xml:id="i-LEM3vYYca7a3c2jXVW6JLe">
            7. Stiftssekreteraren skulle inträda såsom ledamot av domkapitlet
            endast vid behandling av visst slags ärenden. En sådan anordning
            är både sakligt omotiverad, då stiftssekreterarens in- sikt omspänner
            hela förvaltningsområdet i större utsträckning än någon annan
            ledamots, och opraktisk, då det kan ställa sig svårt att uppdraga
            bestämda gränslinjer.
          </p>
          <p xml:id="i-CSg8WrPYuY8ZB897871qTB">
            Allmänna anmärkningar mot sakkunnigeförslaget, vilka beröra stiftssekreterarens
            ställning.
          </p>
          <p xml:id="i-4a69Wjfh4N4Fjz5hmoNraj">
            1. Domkapitlets byråkratisering. Från något håll har såsom en
            stor svaghet i det framlagda förslaget fram- hållits, att de sakkunniga
            icke upptagit till ingående prövning anordningar, varigenom själva
            grunderna för domkapitlets arbete skulle mera väsentligt omdanas.
            Härvid har ifrågasatts, att bisysslosystemet skulle beskäras och
            de blivande domkapitelsledamöterna få specialisera sig på var
            sin grupp ärenden och för dessa bli föredragande.
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-011.pdf"/>
          <fw xml:id="i-9h2DrFq3JaWnLf6d3QBSzY">
            Motioner i Andra kammaren, Nr 807. 11
          </fw>
          <p xml:id="i-U7YJKjFxW2YhZ5L7eJHuon">
            En grundligare granskning av sakkunnigeförslaget lärer emellertid
            ge till resultat, att denna synpunkt vunnit tillräckligt beaktande.
            Alldeles över- vägande antalet ärenden äro av Juridisk-administrativt
            slag. För dessa läm- par sig ovedersägligen stiftssekreteraren
            bäst såsom föredragande och an- svarig representant i domkapitlet
            — såsom de sakkunniga ock föreslagit. För andra, mera kyrkligt
            betonade ärenden synes förslaget, om det ej av undertecknad missuppfattats,
            räkna med domprostens arbetskraft i större utsträckning än hittills
            ävensom med den valde prästerlige ledamotens in- sats. För skolärenden
            skulle den skolsakkunnige såsom föredragande anlitas. Även om
            man helst såge, att skolärendena finge särskild representant bland
            ledamöterna, så torde man, efter prövning av frågan i verklighetens
            belys- ning, tryggt kunna påstå, att det ovan åsyftade behovet
            av fackföredra- gande ledamöter blivit väl tillgodosett i de sakkunnigas
            förslag. Ett längre gående behov av dylika fackledamöter förefinnes
            åtminstone ännu icke. Med de vidgade uppgifter, som äro avsedda
            för de nya kapitlen, kan man emellertid väl tänka sig ett framtida
            behov av domproststjänstens förändring till en allenast domkapitelsarbetet
            avseende tjänst.
          </p>
          <p xml:id="i-WbXN5ngAydtEef8navKEzp">
            2. Skolärendenas representant.
          </p>
          <p xml:id="i-5LuhFS7K4hg1SQGn3zGsei">
            Skolärendena böra helst representeras genom sakkunnig ledamot
            i dom- kapitlet. Detta är ett önskemål, som bör förverkligas,
            därest organisationen ej därigenom sväller ut allt för mycket.
            Kravet torde emellertid kunna tillgodoses även utan ökning av
            leda- möternas antal genom att, om den s. k. lärde ledamoten intages
            1 kapitlet, denne, som i regel lärer vara skolman, specialiserar
            sig på skolfrågorna. Stiftssekreteraren representerar ock en grundlig
            förtrogenhet med skol- ärendena. Annan tjänsteman vid domkapitlet
            kan ock få nämnda ärenden såsom specialitet. Härigenom och då
            genom folkskolinspektörens yttranden i samma ärenden, dessa kunna
            anses fackmässigt beredda samt skolöver- styrelsens avgörande
            författningsenligt kräves, därest domkapitlet i viktigare frågor
            vill frångå folkskolinspektörens mening, är realiter sådan garanti
            skapad för dessa ärendens behöriga behandling, att kravet på särskild
            skol- sakkunnig bland domkapitelsledamöterna ej "gör sig så starkt
            gällande — helst som dessa ärendens antal är ringa, cirka 10 å
            15 procent. De sak- kunnigas förslag om den s. k. skolföredraganden
            måste i varje fall under sådana förhållanden vara tillfyllest.
          </p>
          <p xml:id="i-XRzZn9L2kYEkANQR2eEawx">
            3. Krav på ämbetsmannamässig organisation. En viss tyngd ligger
            i den mot sakkunnigeförslaget framförda betänklig- heten att förlägga
            avgöranderätten i rena förvaltningsangelägenheter och judiciella
            mål till genom val utsedda ledamöter. Häremot kan emellertid invändas,
            att domkapitlets nuvarande samman- sättning av ämbetsmän ingalunda
            är, då flertalet ledamöter inneha upp- draget såsom bisyssla,
            en bättre garanti för ett sakligt avgörande av ären- dena än den
            föreslagna nya sammansättning, som tvärtom på så sätt inne- bär
            en större garanti i berörda hänseende, att en tjänsteman av facket
            får deltaga i besluten, samt att även med den nya sammansättningen
            ämbets- männen äro I majoritet i förvaltningsorganisationen. Blir
            däremot stifts- sekreteraren ej ledamot av domkapitlet, är ifrågavarande
            invändning väl grundad. I avsaknad av representant för de juridiskt-administrativa
            ärendena finnes då ingen säker garanti för ett behörigt avgörande
            av berörda ärenden
          </p>
          <pb facs="riksdagen-motions-pdf/data/1936/mot_1936__ak__807/mot_1936__ak__807-012.pdf"/>
          <fw xml:id="i-2tVvUhp7sABdNDDBazyi8T">
            12 Motioner i Andra kammaren, Nr 807.
          </fw>
          <p xml:id="i-XLoFjyf6cWPDwG9H84UpAw">
            — vilka dock procentuellt uppgå till c:a 80 å 90 procent av arbetsmängden.
            Att tillskapa en sådan organisation måste innebära ett uppenbart
            konstruk- tionsfel, som kan få skadliga verkningar. Stiftssekreterarens
            ställning som föredragande med reservationsrätt är icke en tillräcklig
            säkerhetsanordning av skäl, som tidigare (å sid. 5) andragits.
            Tilläggas kan att denna ställning är en halvmesyr och att svårigheter
            på sina håll torde förefinnas att utöva reservationsrätten. Ställningen
            ger ett för svagt underlag för hävdande av en självständig mening
            om så för ett sakligt avgörande skulle påfordras.
          </p>
          <p xml:id="i-BQpJsipwcTQJZtEDsiRsSH">
            Även om man villigt erkänner den uppoffring av tid och intresse,
            som i enstaka fall domkapitelsledamöter ägnat domkapitelsuppdraget
            och den värdefulla insats i verksamheten, som därav framgått,
            så kan det bland de med förhållandena förtrogna icke råda mer
            än en mening därom, att den nuvarande domkapitelsorganisationen
            är alldeles otjänlig och i största behov av grundlig reformering.
            Därom behöver ej vidare ordas. Denna åsikt över- ensstämmer även
            helt och fullt med den allmänna meningen, som länge ansett organisationen
            alldeles föråldrad och genom de tid efter tid fram- ställda reformförslagen
            krävt dess förnyelse. Att trots organisationens brist- fälligheter
            densamma ändock fungerat någorlunda tillfredsställande är enligt
            min mening att tillskriva en lojal och intresserad tjänstemannakår.
            Där det brustit på den punkten, har det ock gnisslat betänkligt.
            Den välvilliga inställning, som pressen intagit till de sakkunnigas
            om- organisationsförslag, bekräftar ock såväl, att tiden är mogen
            för omdaning- ens verkställande som ock att samma förslag motsvarar
            tidens krav. Om man än på enstaka punkter kan hysa mot förslaget
            avvikande meningar — såsom om antalet ledamöter, valprincipen
            m. m. — så är dock behovet av reformering så trängande och förslagets
            företräde framför den nuvarande organisationen så påfallande stort,
            att en reform på den sålunda lagda grundvalen framstår såsom en
            nödvändighet.
          </p>
          <p xml:id="i-QfiuPJuQN3qsRb1woDQdww">
            Uppsala den 24 oktober 1935. J. WALTERSSON.
          </p>
          <p xml:id="i-8QKoFe4neS4wvpSKfhUGec">
            Stiftssekreterare.
          </p>
          <p xml:id="i-2ZGiiCxgGU9xjMzJ2zCLeM">
            Stockholm 1936, Ivar Heggströms Boktryckeri A. B. 361401
          </p>
        </div>
      </div>
    </body>
  </text>
</TEI>
