<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00033">
  <teiHeader>
    <fileDesc>
      <titleStmt>
        <title>med anledning av skr. 2015/16:182 Politiken för global utveckling i genomförandet av Agenda 2030</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:33 av Hans Linde m.fl. (V)</title>
          <idno type="rdwebb">H40233</idno>
          <rs type="number">33</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H40233/text</ref>
          <ref type="dokument_url_html">http://data.riksdagen.se/dokument/H40233</ref>
          <ref type="dokumentstatus_url_xml">http://data.riksdagen.se/dokumentstatus/H40233</ref>
          <ref type="docx">http://data.riksdagen.se/fil/71301E1B-7626-4053-B383-7E5C77E81C3C</ref>
          <ref type="pdf">http://data.riksdagen.se/fil/871CD9CF-7CF7-4D67-A4D7-64B966B00EAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AnKfcJjK4hgTb2SzeguWi5" type="basedOn"/>
        <correspContext corresp="i-AnKfcJjK4hgTb2SzeguWi5">
          <ref>Skrivelse 2015/16:182</ref>
        </correspContext>
        <correspAction xml:id="i-22BquUQTnMBVHSYdNGUo92" type="signed"/>
        <correspContext corresp="i-22BquUQTnMBVHSYdNGUo92">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-DoAmNaS75GSRkZjW5fbSVP" type="submitted">
          <date when="2016-09-20"/>
          <time when="16:06:47"/>
        </correspAction>
        <correspAction xml:id="i-TkDYaQQivzNw3NmFUMJyAa" type="dismissed">
          <date when="2016-09-22"/>
        </correspAction>
        <correspAction xml:id="i-REZkc2KQSuUYsTShxPtBWc" type="reviewed">
          <date when="2016-09-22"/>
          <time when="12:02:43"/>
        </correspAction>
        <correspAction xml:id="i-KxL2cjWVPdpVJZuJTpzMbC" type="referred">
          <date when="2016-09-23"/>
        </correspAction>
        <correspAction xml:id="i-93NV6aA89XTXteC6G7z7gJ" type="assigned">
          <date when="2017-09-26"/>
          <time when="13:10:53"/>
        </correspAction>
        <correspContext corresp="i-93NV6aA89XTXteC6G7z7gJ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-YBNWviwoFRWKhRmnNhi9rh" type="behandlas_i"/>
        <correspContext corresp="i-YBNWviwoFRWKhRmnNhi9rh">
          <ref type="uppgift">2016/17:UU5</ref>
          <ref type="ref_dok_id">H401UU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU5</ref>
          <ref type="ref_dok_titel">Politiken för global utveckling i genomförandet av Agenda 2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8Vte7kCmLXd6CDccPek1Sv" type="motHeader">
        <div xml:id="i-FQzd6CbXvdsVTJoVoWAgAt" type="motTitle">
          Motion till riksdagen 2016/17:33 av Hans Linde m.fl. (V) med
          anledning av skr. 2015/16:182 Politiken för global utveckling
          i genomförandet av Agenda 2030
        </div>
      </div>
      <div xml:id="i-6PZXMSCRN2fgHuRkDUp63v" type="motBody">
        <div xml:id="i-42WrRNd92Md9R18gyBe1iE" type="TOC">
          <head xml:id="i-JVtfXXaRoYnYepWk7u5Zqr">
            1 Innehåll
          </head>
          <list xml:id="i-TmsTxMyJ5deJUnK6aUTVFb">
            <item xml:id="i-VBCZt7c7ttAQUhSzitfYDz" style="indent-level: 1">
              1Innehåll
            </item>
            <item xml:id="i-W94XvTP5uLv15j2HD852nJ" style="indent-level: 1">
              2Förslag till riksdagsbeslut
            </item>
            <item xml:id="i-PktwAxZCBeXANpC8Se2st4" style="indent-level: 1">
              3Inledning
            </item>
            <item xml:id="i-4wZ3uyKygjzVvL3SKw6X6F" style="indent-level: 1">
              4Politikens utformning
            </item>
            <item xml:id="i-LmTY5Cg533DsxMGfZjSiUJ" style="indent-level: 2">
              4.1Utvärdering
            </item>
            <item xml:id="i-SgRwfZqnKb5RFKJS6N3Ugi" style="indent-level: 2">
              4.2Riksdagens roll och insyn
            </item>
            <item xml:id="i-DAPUbnHsKSLLG1ajGg26sX" style="indent-level: 1">
              5Målkonflikter och utvecklingshinder
            </item>
            <item xml:id="i-H7ihGYwZoRwTibUvtihv3k" style="indent-level: 2">
              5.1Hunger, matsäkerhet och landgrabbing
            </item>
            <item xml:id="i-LzBdR6uDJEwQnLkiX8m8nR" style="indent-level: 2">
              5.2Jämställdhet
            </item>
            <item xml:id="i-N9ryg7AdqkdSBZVujgKK9N" style="indent-level: 2">
              5.3Anständiga arbetsvillkor
            </item>
            <item xml:id="i-Di3Mpz1pdeR99BqXKVBmAd" style="indent-level: 2">
              5.4Handel
            </item>
            <item xml:id="i-V7nuCYssT5nGwL6SUw2KWq" style="indent-level: 2">
              5.5Migration
            </item>
            <item xml:id="i-E2qGJLLvmjSFUaN5Vmawt" style="indent-level: 2">
              5.6Klimaträttvisa
            </item>
            <item xml:id="i-9yETYS6bjvz9r1TsrV2iFK" style="indent-level: 2">
              5.7Vapenexport
            </item>
            <item xml:id="i-2tTCKjLrVF5AxtY89C9Mw4" style="indent-level: 2">
              5.8Skatteflykt
            </item>
          </list>
        </div>
        <div xml:id="i-9dwMhKcDVChZ6kYpqqirg7" type="motProposal" subtype="förslag">
          <head xml:id="i-HhQsPVmzpdxLT91U2WfFw8">
            2 Förslag till riksdagsbeslut
          </head>
          <list xml:id="i-EeHbgLD1eLAk9YuQFpyfQA" style="ol">
            <item xml:id="i-Vv7EVNWvLxm8tR5ZgMcqKw">
              Riksdagen ställer sig bakom det som anförs i motionen om att
              regeringen bör ge Expertgruppen för biståndsanalys i uppdrag att
              göra återkommande utvärderingar av politiken för global utveckling
              (PGU) och Sveriges arbete med Agenda 2030 och tillkännager detta
              för regeringen.
            </item>
            <item xml:id="i-RgDmbsVebJRqofP9iy2aZz">
              Riksdagen ställer sig bakom det som anförs i motionen om att
              regeringen bör återkomma med förslag på hur riksdagen tydligare
              kan involveras i arbetet med att följa upp politiken för global
              utveckling (PGU) och Sveriges arbete med Agenda 2030 och tillkännager
              detta för regeringen.
            </item>
            <item xml:id="i-EfPgp7CsM5DE7kXEDfPj79">
              Riksdagen ställer sig bakom det som anförs i motionen om att
              regeringen bör återkomma med tydliga förslag på hur man ska hantera
              de hinder för utveckling som beskrivs i skrivelsen och tillkännager
              detta för regeringen.
            </item>
            <item xml:id="i-ExADsyRXV5C5EZ3G6umg2S">
              Riksdagen ställer sig bakom det som anförs i motionen om att
              regeringen bör ta fram riktlinjer för det svenska utvecklingssamarbetet
              som tydliggör att svenska biståndsmedel inte får bidra till landgrabbing
              och tillkännager detta för regeringen.
            </item>
            <item xml:id="i-XnL4W2GAifBPYWcpejjWvv">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag för att införliva
              frågor om landgrabbing i AP-fondernas etiska riktlinjer och tillkännager
              detta för regeringen.
            </item>
            <item xml:id="i-QrPNFykRoa5JrG7EgzppZS">
              Riksdagen ställer sig bakom det som anförs i motionen om att
              Sverige bör ha som mål att minst 50 procent av biståndet ska gå
              till flickor och kvinnor och tillkännager detta för regeringen.
            </item>
            <item xml:id="i-YDmM5AXKDd8FjuShBw4dXv">
              Riksdagen ställer sig bakom det som anförs i motionen om att
              Sverige bör verka för att EU, relevanta FN-organ, Världsbanken
              och de regionala utvecklingsbankerna förstärker sitt jämställdhetsarbete
              med målet att minst 50 procent av allt utvecklingssamarbete ska
              gå till flickor och kvinnor, och detta tillkännager riksdagen
              för regeringen.
            </item>
            <item xml:id="i-KW1TqjENW2RYu1ncJEfN2o">
              Riksdagen ställer sig bakom det som anförs i motionen om att
              regeringen bör öka andelen bistånd som avsätts för arbete med
              sexuell och reproduktiv hälsa och rättigheter (SRHR) till minst
              10 procent av den totala biståndsbudgeten samt verka inom EU och
              FN för att övriga biståndsgivare följer Sveriges exempel, och
              detta tillkännager riksdagen för regeringen.
            </item>
            <item xml:id="i-Rkh6bq1Xb5EaS6QMaEqo3E">
              Riksdagen ställer sig bakom det som anförs i motionen om att
              regeringen bör återkomma med förslag på hur den ska öka insynen
              i den verksamhet som Exportkreditnämnden (EKN) och Svensk Exportkredit
              (SEK) bedriver och tillkännager detta för regeringen.
            </item>
            <item xml:id="i-4CW8HX34m8aA4LXGHCQutr">
              Riksdagen ställer sig bakom det som anförs i motionen om att
              regeringen bör återkomma med förslag på krav på risk- och konsekvensanalyser
              för myndigheters och statsägda bolags insatser inom utvecklingssamarbetet
              och tillkännager detta för regeringen.
            </item>
            <item xml:id="i-JknVGsBX9d7AY6PTy8nunJ">
              Riksdagen ställer sig bakom det som anförs i motionen om att
              regeringen bör återkomma med mer konkreta förslag på hur svenskt
              exportfrämjande ska bli samstämmigt med politiken för global utveckling
              och tillkännager detta för regeringen.
            </item>
            <item xml:id="i-XNgBnQpJqaQQVV68gMwibN">
              Riksdagen ställer sig bakom det som anförs i motionen om att
              regeringen bör slå fast att Sverige inte använder bistånd som
              påtryckningsmedel inom migrationspolitiken och tillkännager detta
              för regeringen.
            </item>
            <item xml:id="i-5Ti3Hmn6WT2gVJmR72Rnz1">
              Riksdagen ställer sig bakom det som anförs i motionen om att
              regeringen bör verka för en förändring av OECD:s biståndskommittés
              regler så att de inte tillåter avräkningar från biståndet för
              mottagande av flyktingar, och detta tillkännager riksdagen för
              regeringen.
            </item>
            <item xml:id="i-8ukPpM1R7C4Cu171gNMzAY">
              Riksdagen ställer sig bakom det som anförs i motionen om att
              regeringen bör ge Naturvårdsverket i uppdrag att som komplement
              till sin årliga officiella statistik över växthusgasutsläpp i
              Sverige som rapporteras till FN:s klimatkonvention även rapportera
              de konsumtionsbaserade utsläppen och tillkännager detta för regeringen.
            </item>
            <item xml:id="i-SfdQSTSs6Vunir8nGzkZD2">
              Riksdagen ställer sig bakom det som anförs i motionen om att
              regeringen bör återkomma med förslag som innebär att den svenska
              krigsmaterielexporten blir samstämmig med Sveriges politik för
              global utveckling och inte motverkar en hållbar utveckling, och
              detta tillkännager riksdagen för regeringen.
            </item>
            <item xml:id="i-P7nvB2PTmpMWaz36C5GjJy">
              Riksdagen ställer sig bakom det som anförs i motionen om att
              Sverige bör arbeta aktivt för att EU ska anta direktiv om offentlig
              land-för-land-rapportering för multinationella företag inom alla
              sektorer och tillkännager detta för regeringen.
            </item>
            <item xml:id="i-B6hTWKZAakFzazDL8R6na1">
              Riksdagen ställer sig bakom det som anförs i motionen om att
              regeringen bör göra konsekvensanalyser av sina skatteavtal med
              utvecklingsländer utifrån ett rättighets- och fattigdomsperspektiv
              och tillkännager detta för regeringen.
            </item>
            <item xml:id="i-Ds9PrG5K76LBCnHiYSUX2">
              Riksdagen ställer sig bakom det som anförs i motionen om att
              Sverige bör upprätta offentliga register över företags verkliga
              ägare och förmånstagare när EU:s antipenningtvättsdirektiv genomförs
              i svensk lagstiftning, och detta tillkännager riksdagen för regeringen.
            </item>
            <item xml:id="i-5c7Z1ieNLc8uHhS9ZSA8MR">
              Riksdagen ställer sig bakom det som anförs i motionen om att
              Sverige bör arbeta för att ett mellanstatligt organ upprättas
              inom ramen för FN, där låg- och medelinkomstländer kan delta på
              lika villkor i diskussioner om skattesamarbete och åtgärder för
              att motverka kapital- och skatteflykt, och detta tillkännager
              riksdagen för regeringen.
            </item>
          </list>
        </div>
        <div xml:id="i-LuAg8hm1onGXm7zKsH7RnU" type="motContent">
          <head xml:id="i-QXJcTdmgy9yPzbmd6SjHqy" type="h1">
            3 Inledning
          </head>
          <p xml:id="i-L8ofVA8GWt1yJjT2Fg19dP">
            Det har gått 13 år sedan riksdagen antog propositionen Gemensamt
            ansvar: Sveriges politik för global utveckling. Genom politiken
            för global utveckling, PGU, slog en enig riksdag fast att utvecklingspolitiken
            skulle genomsyras av ett rättighetsperspektiv och utgå från de
            fattigas perspektiv på utveckling. Samtidigt slog riksdagen fast
            att svensk politik måste vara samstämmig, alla politikområden
            måste bidra till att uppfylla utvecklingspolitikens mål om rättvis
            och hållbar global utveckling. Vänsterpartiet välkomnade PGU,
            och för oss är det centralt att svensk utvecklingspolitik utgår
            från PGU. För oss är det centralt att betona att internationell
            utvecklingspolitik handlar om mer än bara bistånd och att det
            råder samstämmighet mellan alla politikområden. PGU var visionär
            och nydanande när den kom. Flera länder och organisationer har
            de senaste åren utvecklat egna policyer och riktlinjer för samstämmighet.
            När världens stater 2015 enades kring nya hållbarhetsmål i Agenda
            2030 återfanns samstämmigheten som bärande princip.
          </p>
          <p xml:id="i-QQz9Ru6E7npC7Bhoy5YLYX">
            För att förstå hur utveckling skapas, eller motverkas, måste
            man analysera all politik som påverkar utveckling. Det är välkommet
            att de regeringar som suttit vid makten sedan PGU först antogs
            har uppdaterat och utvärderat politiken med jämna mellanrum. Att
            regeringen nu tagit initiativet att förstärka arbetet med PGU
            i Regeringskansliet är också välkommet och väcker nya förväntningar
            på att politiken ska få förnyad kraft.
          </p>
          <p xml:id="i-MpKC1JtAUv955R1k7aZN5v">
            De förändringar som regeringens nystart av PGU innebär handlar
            framför allt om hur arbetet ska organiseras och målen för det
            formuleras. Vänsterpartiet välkomnar att regeringen höjer ambitionerna
            genom organiseringen i Regeringskansliet, och att regeringen valt
            att utforma mer operativa mål som säger vad regeringen ska göra,
            snarare än vad som ska uppnås. Precis som Statskontoret påpekat,
            är det svårt att härleda effekter av utvecklingspolitiken, varför
            operativa mål är att föredra. Målen är dock ofta vagt formulerade
            och lågt satta. Det är också för tidigt att säga om organiseringen
            av arbete inom Regeringskansliet kommer att få önskad effekt.
          </p>
          <p xml:id="i-RPtTedP4wnYWxHPqnTRHAs">
            13 år efter att PGU antogs är det uppenbart att svensk politik
            fortfarande inte är samstämmig. Tydligt är att de stora målkonflikterna
            och hindren för en kraftfull utvecklingspolitik kvarstår, och
            att det saknas konkreta förslag på hur de ska hanteras. Här finns
            vapenexporten, EU:s jordbrukspolitik och skatteflykten som några
            av de klarast lysande exemplen. Samtidigt har regeringen under
            mandatperioden tagit eller aviserat politiska beslut som går rakt
            emot målen i PGU. Oviljan att stå bakom offentlig land-för-land-rapportering
            på EU-nivå, avtalet med Turkiet för att stoppa människor på flykt,
            åtstramningarna av de svenska asyllagarna, exportsatsningen riktad
            till diktaturer och försäljningen av Vattenfalls kolgruvor är
            bara några av dem. Det är bra att PGU utvärderas, att ansvaret
            tydliggörs inom Regeringskansliet etc.
          </p>
          <p xml:id="i-NKc4BXwPSWdhneoziFNxw3">
            Men om svensk politik verkligen ska bli samstämmig och alla politikområden
            ska bidra till utveckling och fattigdomsbekämpning så krävs politisk
            vilja att i grunden förändra svensk politik på flera områden.
            I denna motion presenterar vi därför både Vänsterpartiets syn
            på hur arbetet med PGU kan utvecklas och utvärderas på ett tydligare
            och mer transparent sätt, och en rad konkreta förslag på hur svensk
            politik kan bli mer samstämmig.
          </p>
          <head xml:id="i-GxCnB42CY9Fzu6p6WQEeTN" type="h1">
            4 Politikens utformning
          </head>
          <p xml:id="i-6s937X8dow5EweFwLCp6yv">
            Styrningen av PGU och hur man ska se till att politiken får genomslag
            på samtliga politikområden, så som är avsikten, har diskuterats
            sedan samstämmighetspolitiken introducerades. I regeringens nystart
            av PGU har man valt att koppla arbetet med PGU till målen i den
            nya hållbarhetsagendan och på samma gång involverat samtliga departement
            i framtagandet av interna handlingsplaner. En interdepartemental
            arbetsgrupp bestående av PGU-ansvariga på enhetschefsnivå från
            samtliga departement har också inrättats. Regeringen är tydlig
            med att nystarten av PGU är en ambitionshöjning, som också ska
            följas av ett kunskapslyft inom Regeringskansliet. När Statskontoret
            utvärderade styrningen av PGU konstaterade man att det handlar
            om ett svårstyrt politikområde med visionära målsättningar, varför
            mer operativa mål är att förespråka framför resultatmål. Man slår
            också fast att även om flera röster förespråkat att samordningen
            lyfts till ett mer övergripande plan på Statsrådsberedningen är
            det fortsatt rimligt att samordningen ligger kvar på Utrikesdepartementet
            som har den största kunskapen inom området. Vänsterpartiet delar
            Statskontorets bedömning och välkomnar att regeringen har valt
            att lyssna på kritiken. Att PGU knyts närmare Agenda 2030 är också
            välkommet och ytterligare ett argument för att låta samordningen
            stanna kvar på Utrikesdepartementet. I slutändan kommer dock genomslaget
            för politiken att vara beroende av hur högt den prioriteras av
            regeringen, och i det avseendet ger de ofta vagt formulerade och
            lågt satta målen tyvärr inte fog för några högre förhoppningar.
          </p>
          <head xml:id="i-XuMKbxqStnx8BCK7DDHAwB" type="h2">
            4.1 Utvärdering
          </head>
          <p xml:id="i-CAQ4dMDY7d1jLGhbSuZJLe">
            Utvärderingen av PGU har gjorts av regeringen själv som redovisat
            sitt arbete i skrivelser till riksdagen. Det har varit välkomna
            och viktiga uppföljningar, men otillräckligt för ett så pass omfattande
            och viktigt politikområde. Statskontoret föreslår i sin utredning
            att en extern aktör ges i uppdrag att utvärdera politiken och
            menar att det finns flera aktörer som skulle kunna utföra uppdraget.
            Man nämner bl.a. Expertgruppen för biståndsanalys (EBA). Vänsterpartiet
            delar Statskontorets uppfattning och anser att arbetet med att
            genomföra PGU i framtiden också måste utvärderas av en oberoende
            utvärderingsinstans. Att regeringen utvärderar sig själv är inte
            trovärdigt. Att ge uppdraget till EBA skulle kunna ge den ökade
            trovärdighet som politikområdet behöver. Ett sådant uppdrag bör
            innehålla tydliga riktlinjer om att konsultera civilsamhället.
            Utvärderingen bör också samordnas med uppföljningen av Sveriges
            arbete med de nya utvecklingsmålen Agenda 2030 inför rapporteringen
            till FN:s högnivåforum för hållbar utveckling (HLPF). Regeringen
            bör ge Expertgruppen för biståndsanalys i uppdrag att göra återkommande
            utvärderingar av PGU och Sveriges arbete med Agenda 2030. Detta
            bör riksdagen ställa sig bakom och ge regeringen till känna.
          </p>
          <head xml:id="i-WQSHDRSozVyVC4f9mR4Qb9" type="h2">
            4.2 Riksdagens roll och insyn
          </head>
          <p xml:id="i-RvdSCh8VqgGoRuEqHPQv12">
            Riksdagen har hittills haft en begränsad roll i arbetet med PGU.
            När regeringen nu har en uttalad ambition att öka kännedomen om
            PGU vore ett naturligt steg att tydligare involvera riksdagen
            i genomförande och uppföljning av politiken. PGU har framför allt
            behandlats i utrikesutskottet, vilket rimmar illa med ambitioner
            om samstämmig politik som ska involvera samtliga politikområden.
            Vänsterpartiet vill se en starkare involvering av riksdagen i
            sin helhet, där samtliga berörda politikområden finns representerade.
            Det skulle exempelvis kunna säkerställas genom tillsättandet av
            en parlamentarisk kommitté eller referensgrupp. Den skrivelse
            som här behandlas innehåller endast exempel från de handlingsplaner
            som departementet tagit fram. I en parlamentarisk kommitté eller
            referensgrupp skulle handlingsplanerna i sin helhet kunna behandlas
            och redovisas för allmänhet och intresseorganisationer. Regeringen
            bör återkomma med förslag på hur riksdagen tydligare kan involveras
            i arbetet med att följa upp PGU och Sveriges arbete med Agenda
            2030. Detta bör riksdagen ställa sig bakom och ge regeringen till
            känna.
          </p>
          <head xml:id="i-66eTyQftuQexZh1FFxRQ9U" type="h1">
            5 Målkonflikter och utvecklingshinder
          </head>
          <p xml:id="i-Jay8wsWFbLfCRfoBFSm2sk">
            Regeringens skrivelse Politiken för global utveckling i genomförandet
            av Agenda 2030 innehåller en redovisning av regeringens arbete
            med tematiska PGU-områden kopplade till de globala målen. I redovisningen
            finns operativa mål för varje tematiskt område. Dessa mål behandlas
            mer ingående nedan.
          </p>
          <p xml:id="i-H4v9PkfRC4BiQiopgjuurq">
            Redovisningen lyfter även upp fem mål- och intressekonflikter.
            Regeringen beskriver arbetet med mål- och intressekonflikter som
            ”komplext och resursintensivt” samt att det innebär att ”målkonflikter
            behöver synliggöras och bli föremål för medvetna och övervägda
            val”. Trots det är endast en av de mål- och intressekonflikter
            som lyfts fram i skrivelsen formulerad som, och innehållande,
            en tydlig konflikt: ”satsningar på hållbar energi kontra fattigdomsbekämpning”.
            De övriga rör företagande på svåra marknader, hållbar konsumtion
            och produktion, krigsmaterielexport och skatteflykt. Regeringen
            beskriver inom dessa områden hur svenska företag har ett stort
            ansvar i att agera ansvarsfullt på svåra marknader, att konsumtion
            och produktion behöver ställas om för att bli mer hållbara, att
            exporten av krigsmateriel hotar en rättvis och hållbar utveckling
            samt att skatteflykt från fattiga länder hindrar utvecklingen.
            Ingenstans tydliggörs vilka intressen eller mål som står i konflikt
            med målen inom dessa områden. Vilka mål uppfyller man genom svenska
            företags bristande ansvar på svåra marknader, ohållbar konsumtion
            och produktion, krigsmaterielexporten eller skatteflykten? Detta
            trots att målkonflikter ska synliggöras och bli föremål för medvetna
            val. Det är inte svårt att föreställa sig vilka intressen och
            mål det handlar om, men det är en stor brist att de inte tydliggörs,
            för precis som regeringen skriver är det endast så de kan hanteras.
            Målen och intressena som hindrar en hållbara utveckling på dessa
            områden bidrar knappast till att främja utveckling eller hållbarhet
            på något vis och bör därför formuleras som hinder som ska motverkas,
            snarare än delar av målkonflikter. För det krävs dock en tydlig
            politik som varken nuvarande eller föregående regering velat driva.
            Regeringen bör återkomma med tydliga förslag på hur man ska hantera
            de hinder för utveckling som beskrivs i skrivelsen. Detta bör
            riksdagen ställa sig bakom och ge regeringen till känna.
          </p>
          <head xml:id="i-V8AK8tTaj9592JHjHvN7sr" type="h2">
            5.1 Hunger, matsäkerhet och landgrabbing
          </head>
          <p xml:id="i-NsyasyAA9Yvtcmr7XgfKnt">
            Omkring 850 miljoner människor i världen lever i hunger. Tillgång
            till tillräcklig och näringsriktig mat är en mänsklig rättighet,
            som varje stat har en skyldighet att tillförsäkra sina medborgare.
            De hållbarhetsmål som världens länder enats kring genom Agenda
            2030 slår fast att hunger ska avskaffas och alla människor garanteras
            tillgång till tillräckligt med säker och näringsrik mat året om
            senast 2030. Dessutom ska jordbrukets produktivitet och inkomster
            för småskaliga livsmedelsproducenter fördubblas, bl.a. genom säker
            och lika tillgång till mark, andra produktionsresurser och insatsvaror,
            kunskap, finansiella tjänster och marknader samt möjligheter till
            förädling och sysselsättning utanför jordbruket till 2030. Extra
            utsatta grupper, som kvinnor, barn och ursprungsbefolkningsgrupper,
            nämns specifikt i hållbarhetsagendan.
          </p>
          <p xml:id="i-Tz4ukJjUfoGLYDa14eFHDi">
            Ett av de stora hoten mot en utveckling av jordbruket och matsäkerheten
            i syd är s.k. landgrabbing, som innebär att stora landområden
            hamnar under utländska investerares kontroll. Eftersom liten hänsyn
            tas till de människor som lever av jorden är landgrabbing en orättfärdig
            handel med jordbruksmark. Landgrabbing är ett växande problem
            i framför allt Afrika. När företag och enskilda länder med hjälp
            av utländskt kapital lägger beslag på stora markområden berövas
            fattiga bönder sin mark och därmed sina möjligheter att försörja
            sig. Landgrabbing innebär också att naturresurserna sätts under
            hård press. När småskaligt jordbruk av livsmedelsgrödor ersätts
            med storskaligt jordbruk av exportprodukter eller bioenergiproduktion,
            ökar oftast konsumtionen av vatten kraftigt medan den biologiska
            mångfalden minskar.
          </p>
          <p xml:id="i-5ASH9X7ZHYKcHBqY9aDpbd">
            En sammanställning av forskningen på området, Internationell
            handel med jordbruksmark – Ett modernt baggböleri, gjord av forskare
            vid Lunds universitet, visar att landgrabbing är ”djupt problematisk
            ur lokalbefolkningens perspektiv”. En förklaring till detta är
            det ojämna maktförhållandet mellan företagen och småbönderna.
            Småbrukarna har ofta inget att sätta emot när internationella
            företag lägger beslag på marken. När de ändå protesterar blir
            svaret ofta våldsamt. Oxfams rapport, Land and Power – the growing
            scandal surrounding the new wave of investments in land, beskriver
            vad som hände när det utländska skogsföretaget New Forests Company
            tog över mark i Uganda där småbönder tidigare försörjt sig på
            att odla bl.a. bananer och kassava. Bybor berättar hur de hotades,
            misshandlades och fördrevs samt fick se sin boskap slaktas, sina
            skördar förstöras och sina hem brännas ned. Ett sätt att förhindra
            landgrabbing är därför att se till att dessa maktförhållanden
            blir mindre ojämlika.
          </p>
          <p xml:id="i-AkuSGyP27Dv5xCiJD2jdMN">
            En omständighet som underlättar landgrabbing är att småbönder
            ofta saknar papper på att de äger marken de brukar. I många länder
            saknas dessutom fungerande institutioner och relevant lagstiftning
            för att möta det kraftigt ökade utländska intresset av jordbruksmark.
            För att kunna upprätta register över vem som äger marken på ett
            sätt som inte bidrar till att brukarna fråntas sin jord måste
            därför lokala lantmäterimyndigheter ha resurser och kompetens.
            Detta uppmärksammar regeringen i skrivelsen och har som målsättning
            att främja uppbyggnaden av transparenta system som säkerställer
            nyttjanderätten och tillgången till mark, fiske och skog, vilket
            Vänsterpartiet välkomnar.
          </p>
          <p xml:id="i-5b5WRF2e3PwsAsx2ywxzoR">
            Tyvärr finns det många exempel på hur även svenska aktörer bidragit
            till landgrabbing. Hit hör bioenergiprojekten Addax Bioenergy
            i Sierra Leone, Buchanan Renewables Fuel i Liberia och Bagamoyo
            Ecoenergy i Tanzania. I de första fallen har svenska biståndsmedel
            kanaliserats genom Swedfund och i det sistnämnda har Sida mottagit
            en ansökan om kreditgarantier. Svenska biståndsmedel ska inte
            användas till att beröva fattiga människor möjligheten att försörja
            sig. Regeringen bör ta fram riktlinjer för det svenska utvecklingssamarbetet
            som tydliggör att svenska biståndsmedel inte får bidra till landgrabbing.
            Detta bör riksdagen ställa sig bakom och ge regeringen till känna.
          </p>
          <p xml:id="i-DcjhwxKEEmVmg9nFS5Wr7N">
            Kritik har även riktats mot AP-fonderna för att de bidragit till
            landgrabbing genom sina placeringar. Ett exempel är Första AP-fondens
            investering i Sime Darby som uppmärksammades efter att ha ägnat
            sig åt landgrabbing i Liberia 2013. Sime Darby tecknade ett avtal
            med Liberias regering om att under 63 år hyra mer än 300 000 hektar
            mark i Liberia för att odla palmer för framställning av palmolja.
            Bönderna i de berörda områdena hävdar att de berövats sin mark
            utan att först ha blivit informerade. Första AP-fonden äger fortfarande
            andelar i Sime Darby. Våra gemensamma pensionspengar ska investeras
            på ett etiskt hållbart sätt. Regeringen bör återkomma till riksdagen
            med förslag som syftar till att frågor om landgrabbing ska införlivas
            i AP-fondernas etiska riktlinjer. Detta bör riksdagen ställa sig
            bakom och ge regeringen till känna.
          </p>
          <p xml:id="i-2doy8AnKfZcs6gQctH1KeC">
            Vänsterpartiets syn på landgrabbing och politik för att förhindra
            förekomsten av det utvecklas i motion 2013/14:U201 S.k. landgrabbing.
          </p>
          <head xml:id="i-5YJdxDdbcj62gqhpvxYjjR" type="h2">
            5.2 Jämställdhet
          </head>
          <p xml:id="i-8WgUpYgSB1ZhaZ1EW4CXQu">
            Kränkningar av flickors och kvinnors rättigheter är det vanligaste
            och mest omfattande brottet mot de mänskliga rättigheterna. Världen
            över begränsas flickors och kvinnors liv av diskriminerande lagstiftningar
            och samhällsnormer. Förtryck och diskriminering är ett centralt
            hinder för utveckling och fattigdomsbekämpning. En samstämmig
            svensk utvecklingspolitik behöver därför vara en feministisk utvecklingspolitik.
          </p>
          <p xml:id="i-GaPwyBeNTegA8Y1tGspTQq">
            Världen över ser vi hur flickors och kvinnors rättigheter begränsas
            på grund av diskriminering och förtryck på grund av deras kön.
            Samtidigt är det viktigt att understryka att flickor och kvinnor
            världen över i högsta grad själva är aktörer. Nobels fredspris
            till Malala Yousafzai 2014 synliggör både hur flickor och kvinnor
            själva arbetar för förändring och hur centralt arbetet för flickors
            och kvinnors rätt till utbildning är. Det är därför avgörande
            att det är flickor och kvinnor i syd som sätter dagordningen för
            arbetet med jämställdhet i utvecklingspolitiken och att Sverige
            verkar för att flickor och kvinnor finns representerade och inkluderas
            i alla former av beslutsprocesser.
          </p>
          <p xml:id="i-TbuJTNcdjJRLyuFMLnBnUm">
            Den svenska utvecklingspolitiken ska utgå från två perspektiv:
            fattiga människors perspektiv på utveckling och ett rättighetsperspektiv.
            Både fattigdom och inskränkningar av de mänskliga rättigheterna
            tar sig ofta olika uttryck för män och kvinnor. För att nå framgång
            på dessa områden behöver ett tydligt könsperspektiv inkluderas
            så att mäns och kvinnors skilda villkor synliggörs och politiken
            utformas så att den undanröjer förtryck och diskriminering på
            grund av kön. Vänsterpartiet har tidigare efterfrågat att jämställdhet
            görs till ett tredje perspektiv inom ramen för den svenska globala
            utvecklingspolitiken. Det är därför välkommet att regeringen infört
            jämställdhet som ett av tre tematiska perspektiv i sitt förslag
            till policyramverk för utvecklingssamarbetet.
          </p>
          <p xml:id="i-JYu5BhzhVKdsfRdXPC5bRA">
            Trots att det råder bred enighet om att jämställdhetsfrågor är
            centrala både för utveckling i stort och i svenskt utvecklingssamarbete
            så saknas det tydliga siffror på hur stor andel av det svenska
            biståndet som går till pojkar och män respektive flickor och kvinnor.
            Det är viktigt både med mål och med uppföljning för att garantera
            att svenskt bistånd faktiskt bidrar till jämställdhet. Sverige
            bör ha som mål att minst 50 procent av biståndet ska gå till flickor
            och kvinnor. Detta bör riksdagen ställa sig bakom och ge regeringen
            till känna.
          </p>
          <p xml:id="i-Gi94k3P6re379NGNrRP7Pz">
            Det är på samma sätt viktigt att det skapas tydliga sätt att
            följa hur stor andel av biståndet som går till pojkar och män
            respektive flickor och kvinnor i internationella organisationer.
            Sverige bör verka för att EU, relevanta FN-organ, Världsbanken
            och de regionala utvecklingsbankerna förstärker sitt jämställdhetsarbete
            med målet att minst 50 procent av allt utvecklingssamarbete ska
            gå till flickor och kvinnor. Detta bör riksdagen ställa sig bakom
            och ge regeringen till känna.
          </p>
          <p xml:id="i-2PYdRe2R5wi734Z4zt1CgH">
            Att få bestämma över sin egen kropp och uttrycka sin egen sexualitet
            är en grundläggande mänsklig rättighet. Men det är en rättighet
            som kränks och inskränks i många länder som Sverige bedriver utvecklingssamarbete
            med. Bristande tillgång till preventivmedel och sexualupplysning,
            bristande mödravård och starka begränsningar i aborträtten är
            centrala hinder för utveckling och fattigdomsbekämpning. Behovet
            är stort av givarländer som är beredda att stötta organisationer
            som arbetar för sexuell och reproduktiv hälsa och rättigheter
            (SRHR) i syd. Alltför många givare saknar viljan eller modet att
            engagera sig i dessa kontroversiella frågor. Samtidigt ser vi
            hur de krafter som motverkar aborträtt är aktiva i många utvecklingsländer.
          </p>
          <p xml:id="i-RFvy2icc1dajKWWD8AKZjS">
            RFSU har i flera rapporter granskat hur stor andel av det svenska
            biståndet som går till SRHR. Våren 2016 presenterade de sin tredje
            rapport och deras granskning omfattar nu perioden 2006–2014. Under
            dessa år varierade det svenska biståndet till SRHR mellan drygt
            2 miljarder kronor och 2,7 miljarder kronor årligen. Det motsvarar
            drygt 6 procent av den svenska biståndsbudgeten. Trots att granskningen
            omfattar åtta år då de sittande biståndsministrarna lyfte fram
            SRHR som en tydlig svensk prioritering går det inte att se en
            tydlig ökning av det svenska stödet till SRHR, varken i kronor
            eller som andel av biståndsbudgeten. Jämfört med andra givare
            kan vi konstatera att Sverige kommer först på sjätte plats när
            det kommer till att satsa på SRHR, bl.a. Norge, Irland och USA
            avsätter en större del av sin biståndsbudget till SRHR.
          </p>
          <p xml:id="i-N2a824fJ6ndkhusspsnY96">
            RFSU:s granskning sträcker sig fram till 2014, samma år som den
            nuvarande regeringen tillträdde. Nuvarande regering har själva
            uppgett att 7 procent av den svenska biståndsbudgeten nu går till
            SRHR. SRHR måste prioriteras i vårt utvecklingssamarbete. Av denna
            anledning har Vänsterpartiet under flera år drivit att minst 10
            procent av biståndsbudgeten ska öronmärkas för SRHR – ett mål
            som även IPCI (International Parliamentarians Conference on the
            Implementation of the ICPD Programme of Action) ställde sig bakom
            i sin slutdeklaration, Stockholm Statement of Commitment. Regeringen
            bör öka andelen bistånd som avsätts för arbete med SRHR till minst
            10 procent av den totala biståndsbudgeten, samt verka inom EU
            och FN för att övriga biståndsgivare följer Sveriges exempel.
            Detta bör riksdagen ställa sig bakom och ge regeringen till känna.
          </p>
          <head xml:id="i-CDSukAXsA5KoZYHEinpV4e" type="h2">
            5.3 Anständiga arbetsvillkor
          </head>
          <p xml:id="i-HgREBKofXY5n2sxyJS4kXg">
            Att få organisera sig i fria och oberoende fackföreningar är
            en grundläggande mänsklig rättighet. Trots detta är det i många
            av världens länder fortfarande förknippat med stor fara. Runt
            om i världen avskedas, trakasseras, fängslas och t.o.m. mördas
            modiga män och kvinnor bara för att de valt att organisera sig
            på sina arbetsplatser och krävt sina grundläggande rättigheter.
          </p>
          <p xml:id="i-4WCFGGdifJDH4nLpkKJVXs">
            Att säkerställa löntagarnas rättigheter på arbetsmarknaden är
            också centralt för att lägga grunden för en socialt, ekonomiskt
            och miljömässigt hållbar utveckling. Ska fattigdomen och de ekonomiska
            klyftorna minska krävs fria fackföreningar som garanterar att
            den ekonomiska tillväxten kommer fler till del och att företagens
            vinster fördelas på ett mer rättvist sätt. Klyftorna mellan män
            och kvinnor kommer inte att kunna bekämpas om man inte säkerställer
            kvinnors rättigheter på arbetsmarknaden. På den globala arbetsmarknaden
            ser vi en arbetsdelning där kvinnor utför de tyngsta arbetena
            till de lägsta lönerna i den sämsta arbetsmiljön. Kvinnor är överrepresenterade
            bland osäkra och otrygga anställningar. En samstämmig svensk utvecklingspolitik
            förutsätter därför att alla politikområden bidrar till att stärka
            löntagares rättigheter och möjligheter att organisera sig på sina
            egna arbetsplatser.
          </p>
          <p xml:id="i-Mn3i2utUeFN6ToqRdu6ARV">
            Ansvaret för att de mänskliga rättigheterna respekteras i arbetslivet
            vilar inte bara på regeringar, utan också på näringslivet. Sverige
            borde aldrig acceptera att svenska företag bedriver verksamhet
            eller genomför investeringar som kan bidra till brott mot de fackliga
            rättigheterna. I augusti 2015 lanserade regeringen sin handlingsplan
            för företagande och mänskliga rättigheter. Sverige var då det
            sjätte landet i världen att anta en nationell handlingsplan utifrån
            FN:s vägledande principer för företag och mänskliga rättigheter.
            Som del av planen kommer regeringen att göra en genomgång av hur
            svensk lagstiftning står sig mot de vägledande principerna för
            att se om det finns luckor som behöver åtgärdas. Handlingsplanen
            är ett välkommet initiativ, och det är bra att regeringen slår
            fast att den förväntar sig att svenska företag respekterar mänskliga
            rättigheter och ska följa FN:s vägledande principer för företagande
            och mänskliga rättigheter. Att planen inte klargör hur regeringen
            avser att säkerställa att detta sker är dock en stor brist. FN:s
            vägledande principer för företagande säger tydligt att stater
            bör använda samtliga tillgängliga åtgärder för att se till att
            kränkningar av mänskliga rättigheter inte sker.
          </p>
          <p xml:id="i-9Gr3sQZjriZfHPaDWS5SnG">
            Vänsterpartiet menar att den roll som fria fackföreningar spelar
            för fattigdomsbekämpning och ökad social rättvisa tydligare måste
            betonas. Likaså måste svenska företags del av ansvaret för att
            så sker tydliggöras. Vänsterpartiet vill se bindande regelverk
            eller tydliga mekanismer för ansvarsutkrävande. Inte minst är
            det viktigt att tydliggöra att multinationella företag bär huvudansvaret
            för alla delar av sin produktion i de globala värdekedjorna. Vi
            utvecklar detta i motion 2016/17:1195, Fackliga rättigheter i
            världen.
          </p>
          <p xml:id="i-2HYSeDSrjkMPZBaF3vXx9x">
            Vänsterpartiet har vid flera tillfällen yrkat på att regeringen
            ska verka för att svenska multinationella företag undertecknar
            s.k. globala ramavtal. Med ILO:s kärnkonventioner som grund sluter
            globala branschfack och multinationella företag avtal som omfattar
            företagets samtliga arbetsplatser och anställda i världen. Avtalen
            reglerar grundläggande arbetsvillkor om exempelvis fackliga rättigheter,
            löner, säkerhet, arbetsmiljö och förbud mot barnarbete. Vänsterpartiet
            menar att avtalen blir allt viktigare verktyg i kampen för att
            mänskliga rättigheter i arbetslivet ska respekteras, och en stor
            fördel är att fackföreningarna själva har insyn i hur avtalen
            efterlevs. Detta gör dem starkare och mer bindande än om företagen
            bevakar sig själva. Flera svenska företag har redan slutit globala
            ramavtal, men Vänsterpartiet anser att det borde vara självklart
            att alla svenska multinationella företag sluter globala ramavtal,
            och den svenska regeringen bör aktivt verka för att så sker. I
            motion 2016/17:1195, Fackliga rättigheter i världen utvecklar
            Vänsterpartiet sin politik för hur fackliga rättigheter kan stärkas
            i världen och lägger konkreta yrkanden.
          </p>
          <head xml:id="i-BfvHwH1j7U9SRBusFZtzqj" type="h2">
            5.4 Handel
          </head>
          <p xml:id="i-9iTodgaJZJKJNv91mRJwtg">
            Handel spelar en central roll för både Sveriges ekonomi och den
            ekonomiska världsordningen. Genom utbyte av varor och tjänster
            skapas både arbetstillfällen och enorma vinster. Handeln förs
            i dag inte på rättvisa villkor, och de vinster som handel skapar
            fördelas inte på ett rättvist sätt. Orättvisa handelsvillkor och
            ojämlika möjligheter att delta i världsekonomin är en av huvudförklaringarna
            till att vår värld fortfarande är så ojämlik och att klyftorna
            mellan och inom länder i stora delar av världen fortsätter att
            växa. Handelspolitiken måste därför spela en central roll i utvecklingspolitiken.
          </p>
          <p xml:id="i-5K4fUAFGsgSuSgcxX7SB3N">
            Genom Sveriges medlemskap i EU överfördes stora delar av vår
            handelspolitik till Bryssel, och där förs en gemensam handelspolitik
            där medlemsstaterna är bundna till unionens handelsavtal. Undantag
            är handel med krigsmateriel som fortfarande regleras på nationell
            nivå. Sverige bedriver också ett omfattande handels- och investeringsfrämjande
            arbete som också regleras på nationell nivå, t.ex. via Exportkreditnämnden
            (EKN), Svensk Exportkredit (SEK) och Business Sweden (tidigare
            Invest in Sweden Agency, Invest Sweden och Exportrådet), genom
            det stöd man ger och de exportkrediter och garantier man utfärdar
            vid export och investeringar utomlands.
          </p>
          <p xml:id="i-7ULrbjrYKXQVA5x9142zUw">
            År 2011 granskade Amnesty och Diakonia EKN, SEK och dåvarande
            Exportrådet. Granskningen sammanställdes i rapporten ”Export till
            priset av mänskliga rättigheter”. Rapporten fann brister vad gäller
            uppdrag, transparens och uppföljning som gör det svårt för organen
            att på ansvarsfullt sätt hantera målkonflikten mellan exportfrämjande
            och utveckling. En uppdatering av rapporten från 2013 visar på
            förbättringar men att det fortfarande finns mycket kvar att göra.
            Regeringen tog ett positivt steg när den i EKN:s regleringsbrev
            för 2014 skrev in att de ska ”säkerställa att verksamheten bedrivs
            i enlighet med – samt informera om – OECD:s riktlinjer för multinationella
            företag, principerna i FN:s Global Compact samt FN:s principer
            för företag och mänskliga rättigheter”. Sedan tidigare finns också
            kravet att ”Exportkreditnämnden ska inom ramen för den egna verksamheten
            och i samarbete med andra aktörer bidra till genomförandet av
            Sveriges politik för global utveckling (PGU)”.
          </p>
          <p xml:id="i-BR2AFbMBdQMRCH3fScGV6a">
            EKN säger att de tar hänsyn till mänskliga rättigheter i sina
            affärer. Men EKN:s bedömningar är i huvudsak sekretessbelagda.
            Det är bara de största affärerna (kategori A) som behöver redovisa
            en begränsad mängd information (projektets namn, lokalisering
            och typ samt en sammanfattning av en miljö- och social konsekvensbedömning)
            30 dagar innan ett slutligt beslut fattas, men även från detta
            krav kan undantag göras. Insynen är på så vis starkt begränsad,
            både för svenska beslutsfattare och för dem som berörs av besluten
            runt om i världen.
          </p>
          <p xml:id="i-PqBxVwVqCevcjVXFscWE2p">
            På uppdrag av Vänsterpartiet undersökte riksdagens utredningstjänst
            det svenska statliga stödet under perioden 2010–2014 till investeringar
            och handel med länder som av organisationen Freedom House – en
            obunden organisation som arbetar med övervakning av människors
            fri- och rättigheter – klassas som ”not free”, dvs. det vi kallar
            för diktaturer och auktoritära regimer. Det handlade då om 51
            länder som klassades som ”not free”. För att kunna göra undersökningen
            behöver uppgifter om utställda krediter och lån sammanställas
            dels från EKN, dels från SEK. Detta lät sig inte göras, då det
            statliga bolaget SEK vägrat redovisa hela sin verksamhet. Det
            är en orimlig ordning att Sveriges riksdag inte kan få ta del
            av information om till vilka länder ett statligt bolag utfärdar
            krediter. Regeringen bör återkomma med förslag på hur de ska öka
            insynen i den verksamhet som EKN och SEK bedriver. Detta bör riksdagen
            ställa sig bakom och ge regeringen till känna.
          </p>
          <p xml:id="i-FUMfxmBh7ju17YtYVNa4o2">
            Vad gäller EKN (som omfattas av offentlighetsprincipen) ser det
            ut på följande sätt: Den totala volymen exportkrediter till dessa
            länder 2010–2014 uppgick till 58,9 miljarder svenska kronor. Det
            motsvarar nästan en tredjedel av EKN:s totala garantivolym. Under
            detta intervall utmärker sig 2011 som ett särskilt mörkt år ur
            människorättssynpunkt. Det året gick EKN in och garanterade affärer
            med Nordafrika och Mellanöstern för mer än 12 miljarder kronor.
            Enbart för affärer med Saudiarabien utfärdade EKN garantier för
            mer än 5 miljarder kronor. Den enskilt största mottagaren av svenska
            exportkrediter under 2010–2014 är diktaturen Saudiarabien med
            drygt 11 miljarder kronor. Bristerna inom SEK och EKN är inte
            unika för just dessa institutioner.
          </p>
          <p xml:id="i-R6hXXc7JwHpFfqUdrJESsX">
            Expertgruppen för biståndsanalys (EBA) pekar i rapporten ”Business
            and human rights in development cooperation – has Sweden incorporated
            the UN guiding principles?” på allvarliga brister när det gäller
            styrningen av statsägda bolag och myndigheter. Bland annat pekar
            de på att det saknas obligatoriska krav på risk- och konsekvensanalyser
            i situationer med hög risk för kränkningar av mänskliga rättigheter,
            något svenska staten borde kräva av myndigheter och statsägda
            bolag. Även om en del aktörer på området hanterar detta genom
            egna frivilliga rutiner bör det ligga inom statens ansvar att
            ställa denna typ av krav. Regeringen bör återkomma med förslag
            på krav på risk- och konsekvensanalyser för myndigheters och statsägda
            bolags insatser inom utvecklingssamarbetet. Detta bör riksdagen
            ställa sig bakom och ge regeringen till känna.
          </p>
          <p xml:id="i-NPTAdmLb1Wx3d3JjjuxGpf">
            Nystarten av PGU behandlar svenska företags roll på svåra marknader
            och det svenska exportstödet, men även här är målsättningarna
            låga. Genomförandet av nationella handlingsplaner ska följas upp,
            kunskaper ska höjas, handelsdelegationer ska informeras och statligt
            ägda bolag ska agera föredömligt. Vänsterpartiet vill se kraftigare
            tag för att säkerställa att företag respekterar mänskliga rättigheter
            och bidrar till en hållbar utveckling. Regeringen bör återkomma
            med mer konkreta förslag på hur svenskt exportfrämjande ska bli
            samstämmigt med politiken för global utveckling. Detta bör riksdagen
            ställa sig bakom och ge regeringen till känna.
          </p>
          <head xml:id="i-vSDvszUn7cLFNhgAwxtBw" type="h2">
            5.5 Migration
          </head>
          <p xml:id="i-DYZV1othx9epyMHGJyuibT">
            Över 65 miljoner människor befinner sig på flykt runt om i världen.
            125 miljoner människor är i akut behov av humanitär hjälp. Förra
            året levde sammanlagt 244 miljoner människor i länder utanför
            födelselandet, flyktingarna inräknade. Migrationen har många olika
            orsaker, från människor som tvingas på flykt på grund av förföljelse,
            förtryck och från miljöförstöring till individer som aktivt valt
            att lämna sitt land för att förbättra sina livsvillkor. Migration
            i alla dess former påverkar förutsättningarna för utveckling på
            gott och på ont. Därför är det centralt att migrationspolitikens
            alla delar måste vara samstämmiga med utvecklingspolitiken.
          </p>
          <p xml:id="i-YW17XwoPLEfS54p9Z5Wsf8">
            Att rekordmånga människor befinner sig på flykt i dag borde leda
            till att flera stater, framför allt i den rika delen av världen,
            tar ett större ansvar för att erbjuda människor en fristad, men
            också för att finna konstruktiva lösningar på hur migrationen
            ska hanteras. I stället ser vi hur Europa har stängt sig alltmer,
            genom att införa gränskontroller och sluta avtal med Turkiet för
            att de ska stoppa flyktingar från att ta sig in i Europa. Turkiet,
            vars gränsvakter vid flera tillfällen har skjutit mot flyktingar
            som försökt ta sig in i landet från Syrien. Turkiet, som inte
            har ratificerat Genèvekonventionens tilläggsprotokoll som garanterar
            skydd åt flyktingar från länder utanför Europa. Turkiet, som har
            trappat upp konflikten med sin kurdiska befolkning och i kölvattnet
            av sommarens misslyckade kuppförsök har ökat kränkningarna av
            yttrande- och pressfriheten och massarresterat regimmotståndare,
            har alltså utsetts av EU till gränsvakt. Allt för att hålla flyktingar
            borta från den europeiska kontinenten. Dessutom diskuteras visumfrihet
            för turkiska medborgare och EU-medlemskap, samtidigt som brotten
            mot de mänskliga fri- och rättigheterna har blivit än mer omfattande
            i landet. Nu höjs flera röster för att EU bör teckna ett liknande
            avtal med Libyen, ett land i konflikt som saknar en legitim regering
            och där olika områden kontrolleras av olika väpnade grupper, bl.a.
            Daish. Amnesty har larmat om hur landets kustbevakning slagit,
            skjutit och övergett flyktingar i båtar vid sina ”räddningsaktioner”.
            Tidigare rapporter vittnar även om hur tortyr, sexuellt våld och
            rättsövergrepp är vanligt förekommande i de häkten där Libyen
            förvarar asylsökande som försökt ta sig till Europa. Kommissionen
            har också föreslagit en blandning av främjande och tvingande åtgärder
            för att få andra stater, framför allt i Afrika, att hindra migranter
            från att ta sig mot Europa. Ambitionerna att förhindra människor
            från att tvingas fly kan låta välmenande, men i realiteten handlar
            det om att hindra människor från att röra sig snarare än att bekämpa
            anledningen till att de tvingas fly.
          </p>
          <p xml:id="i-5Gbqoaj4AaXFTukhYz3AsV">
            Utvecklingspolitiken har en viktig roll i att bekämpa migrationens
            orsaker, såsom fattigdom, förföljelse, krig, förtryck och miljöförstöring.
            Men utvecklingspolitiken och biståndsinsatser får aldrig användas
            för att hindra människor från att fly eller ta sig just till Europa.
            För Vänsterpartiet är det centralt att det alltid ska vara de
            fattigas perspektiv på utveckling som styr var och hur biståndet
            bedrivs.
          </p>
          <p xml:id="i-XdVkiVN2PyRtdcS7MW6NGf">
            När utvecklingen inom EU går åt fel håll måste Sverige stå upp
            för asylrätten och de grundläggande principerna för effektivt
            bistånd, samt visa hur migration och utveckling hänger ihop och
            kan stärka varandra. Den 7 juni presenterades EU-kommissionens
            meddelande ”New Migration Partnership Framework”. Av meddelandet
            framgår att kommissionen vill börja använda bistånd som ett påtryckningsmedel
            för att förmå länder i syd att kontrollera och begränsa migration.
            EU-kommissionen har tidigare föreslagit att EU ska villkora sitt
            bistånd till Afghanistan med att regeringen i Kabul tecknar ett
            återtagandeavtal – trots att Afghanistan på inget sätt kan beskrivas
            som ett säkert land och utvecklingsutmaningarna är enorma. Det
            går dessutom helt emot principerna om hur bistånd ska bedrivas
            – bistånd ska utgå från mottagarens egna prioriteringar och behov,
            inte användas som ett maktmedel av givarländer. Regeringen bör
            slå fast att Sverige inte använder bistånd som påtryckningsmedel
            inom migrationspolitiken. Detta bör riksdagen ställa sig bakom
            och ge regeringen till känna.
          </p>
          <p xml:id="i-DS3PD4A5JrBj5G5d5FirdJ">
            I takt med att antalet flyktingar som kommer till Europa ökat
            de senaste åren har andelen bistånd som används till att finansiera
            flyktingmottagandet i enlighet med OECD-Dacs tillåtande principer
            om avräkningar också ökat. Sverige har under en rad år gjort störst
            avräkningar av alla OECD-länder. Det är en ordning som Vänsterpartiet
            starkt motsatt sig. Samtidigt som vi slår vakt om en human flyktingpolitik
            har vi motsatt oss att notan för flyktingmottagande i Sverige
            ska skickas till världens fattiga och förtryckta genom indraget
            bistånd. När regelverket inom OECD-Dac ses över i oktober 2016
            finns farhågor att den svenska praktiken med stora avräkningar
            styr Sveriges agerande i förhandlingarna mer än den politiska
            ambitionen att avräkningarna ska begränsas. Regeringen bör verka
            för en förändring av OECD-Dacs regler så att de inte tillåter
            avräkningar från biståndet för mottagande av flyktingar. Detta
            bör riksdagen ställa sig bakom och ge regeringen till känna.
          </p>
          <p xml:id="i-WomFQ8qc78wozN4PU81foS">
            Kopplingen mellan migration och utveckling borde också kunna
            stärkas på myndighetsnivå. Sida har i dag ingen handläggare med
            ansvar för migrationsfrågor och saknar tillräckligt tydliga instruktioner
            för att jobba med migration och utveckling, trots att det är ett
            område som flera svenska migrationsministrar lyft fram. Ett område
            som Sida borde utveckla när det gäller migration och utveckling
            är remitteringar, de pengar som migranter skickar hem till sina
            anhöriga i hemländerna, och hur de kan tas till vara för att finansiera
            utveckling. Sida bör också utveckla samarbetet med Migrationsverket
            i sina land- och regionanalyser. Migrationsverkets kartläggningar
            och bevakningar av flyktingmönster och situationen för människor
            på flykt kan vara mycket användbara för Sidas förståelse av kopplingen
            mellan migration och utveckling, dvs. att ha kunskap om hur många
            människor som utvandrat, var de befinner sig, vilket slags relation
            de har till diasporan, hur stora remitteringar de ger upphov till
            och hur dessa kan användas för att främja utveckling och fattigdomsbekämpning.
            Att Sida nu har fått i uppdrag av regeringen att beskriva och
            analysera på vilket sätt migrationen berör Sidas verksamhet är
            välkommet. Vänsterpartiet följer detta arbete och väljer därför
            att inte i denna motion lägga några skarpa förslag på detta område.
          </p>
          <head xml:id="i-5QMhWJwpuqoWKcVm4XxDX8" type="h2">
            5.6 Klimaträttvisa
          </head>
          <p xml:id="i-XyCgyj8gEKbKNXTMQJGkXr">
            Vänsterpartiet strävar efter klimaträttvisa. Med det menar vi
            att vi tittar specifikt på klimatförändringarna utifrån ett rättviseperspektiv
            och på vem som påverkar respektive drabbas av klimatförändringarna.
            Situationen i världen i dag kan betecknas som djupt orättvis utifrån
            ett klimaträttviseperspektiv. Världens rika människor har orsakat
            klimatförändringarna och har fortfarande störst påverkan på klimatet.
            De som drabbas är däremot världens fattiga människor. En samstämmig
            utvecklingspolitik måste därför innebära en ambitiös klimatpolitik.
            Utifrån ett klimaträttviseperspektiv är det de rika länderna som
            har det historiska ansvaret för klimatförändringarna och som nu
            även har det största ansvaret för att minska sina utsläpp. Dessutom
            måste de rika länderna ge stöd till de fattiga som drabbas av
            klimatförändringarna.
          </p>
          <p xml:id="i-NwNpmEBLHot1Mej8hMfZw8">
            Om Sverige ska kunna ta sitt klimatansvar måste vårt lands klimatpåverkan
            synliggöras. Ska vi minska vår klimatpåverkan måste vi se hur
            både vår konsumtion och vår produktion bidrar till klimatförändringarna.
            En studie av globala energisystem vid Uppsala universitet presenterade
            i september 2011 Sveriges konsumtionsbaserade utsläpp av växthusgaser.
            I studien ingick alla de utsläpp som svenska medborgare orsakar,
            dels genom konsumtion av inhemska och importerade produkter, dels
            genom de direkta utsläppen i offentlig sektor och i hushåll. Även
            utsläpp som svenskar orsakar på grund av flygresor och övriga
            internationella transporter var medtagna. Resultatet från studien
            visade att de totala utsläppen ökade med ca 20 procent under perioden
            1993–2005. I den officiella statistiken för Sverige under samma
            period uppvisas i stället en minskning med 10 procent.
          </p>
          <p xml:id="i-Y9BXzTz1mgm9UmDjdL2CXR">
            En sammanställning från Naturvårdsverket år 2015 visar att denna
            trend har förstärkts. Under perioden 1993–2012 ökade den del av
            utsläppen från svensk konsumtion som sker i andra länder med 50
            procent. Under samma 20-årsperiod har de inhemska utsläppen i
            Sverige som orsakats av konsumtion minskat med 30 procent.
          </p>
          <p xml:id="i-EzWVZnQoWHSgo7VwzH8rm9">
            Vänsterpartiet anser att detta belyser två viktiga insikter:
            för det första att sambandet mellan ekonomisk tillväxt och klimatpåverkan
            inte är brutet, för det andra att rättvisa globala klimatavtal
            och nationella målsättningar behöver konsumtionsbaserad bokföring
            av växthusgasutsläppen. Alla utsläpp måste inkluderas. Vi löser
            inte klimatkrisen genom att flytta utsläppen utomlands.
          </p>
          <p xml:id="i-RhBKN4F4fpVfcSNpMXRxn6">
            I nuläget rapporterar Naturvårdsverket årligen sin officiella
            statistik av växthusgasutsläpp till UNFCCC, FN:s klimatkonvention.
            I denna statistik ingår endast de utsläpp som sker inom Sverige.
            Den bygger med andra ord på ett produktionsperspektiv. Utsläppen
            från vår konsumtion synliggörs med andra ord inte, och därmed
            finns inte heller åtgärder och styrmedel för att komma till rätta
            med dessa snabbt växande utsläpp. Sammanslutningen Klimatmålsinitiativet
            har föreslagit att ett nytt etappmål införs för att mäta och minska
            Sveriges konsumtionsbaserade utsläpp. Vänsterpartiet välkomnar
            det förslaget. I ett konsumtionsperspektiv ingår hela produktionskedjan
            av varor och tjänster, med hänsyn även till utsläpp som sker i
            andra länder, orsakade av svensk konsumtion. Däremot räknas utsläppen
            för det som exporteras från Sverige bort då konsumtionsutsläppen
            beräknas. Fram till dess att ett etappmål för konsumtionsrelaterade
            utsläpp införts anser Vänsterpartiet att det är av stor betydelse
            att dessa utsläpp uppmärksammas. Regeringen bör ge Naturvårdsverket
            i uppdrag att till sin årliga officiella statistik över växthusgasutsläpp
            i Sverige som rapporteras till FN:s klimatkonvention, som komplement,
            även rapportera de konsumtionsbaserade utsläppen. Detta bör riksdagen
            ställa sig bakom och ge regeringen till känna.
          </p>
          <head xml:id="i-TsakHD8GWsTZQCRhDbvNgf" type="h2">
            5.7 Vapenexport
          </head>
          <p xml:id="i-BBpfSWpLfb3By5vJJhV5xo">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt och
            konsekvent arbetar för fred och nedrustning samt ett land som
            fördömer varje brott mot de mänskliga rättigheterna, oavsett var,
            av vem eller med vilka motiv de begås. Sverige har alla möjligheter
            att vara ett sådant land. Utrikesminister Margot Wallströms kritik
            gentemot Saudiarabien, erkännandet av Palestina och inrättandet
            av en nedrustningsambassadör är välkomna exempel på hur Sverige
            kan gå före och göra skillnad. Men för att kunna vara en röst
            för mänskliga rättigheter, nedrustning, fred och jämställdhet
            med trovärdighet krävs att Sverige slutar beväpna auktoritära
            regimer, länder som befinner sig i krig och stater som begår grova
            och omfattande brott mot de mänskliga rättigheterna.
          </p>
          <p xml:id="i-AakMGpQLvxAwKFgTLiQDbQ">
            Sverige är en av världens största vapenexportörer och exporten
            har nästan fyrdubblats sedan 1994. Bland köparna återfinns en
            lång rad diktaturer, krigförande stater och länder som begår grova
            och omfattande brott mot de mänskliga rättigheterna. Dubbelmoralen
            i svensk vapenexport visade sig inte minst under de folkliga protesterna
            i Nordafrika och Mellanöstern. Folket krävde frihet, demokrati
            och social rättvisa, samtidigt som Sverige levererade vapen till
            dessa auktoritära regimer.
          </p>
          <p xml:id="i-JYjYh4PPTrYct96jsK6stW">
            Bristerna i den svenska samstämmighetspolitiken blir som tydligast
            i dagens Jemen. Samtidigt som Sida i år bidrar med 148 miljoner
            kronor i humanitärt stöd till det krigsdrabbade landet säljer
            Sverige vapen till Saudiarabien, som aktivt deltar i striderna
            i Jemen. I mars 2015 inledde en koalition av länder under ledning
            av Saudiarabien omfattande bombanfall i Jemen, efter inbjudan
            från Jemens exilregering. FN visade nyligen att de saudiska flyganfallen
            har dödat 785 barn och lemlästat 1 168. Redan för över ett år
            sedan anklagade Human Rights Watch Saudiarabien för att använda
            klustervapen i Jemen. Den saudiledda koalitionens anfall bryter
            mot folkrätten och har kritiserats av både FN och EU-parlamentet.
            I andra konflikter har 98 procent av offren för klustervapen varit
            civila, många av dem barn. Majoriteten av Saudiarabiens vapen
            kommer från EU:s medlemsländer. Mellan 2009 och 2014 kom 59 procent
            av de vapen Saudiarabien importerade från just EU enligt fredsforskningsinstitutet
            Sipri. Under perioden 2009–2013 utfärdade EU-länderna licenser
            för krigsmateriel till ett värde av 19 miljarder euro till landet.
            Sverige är inget undantag; under en rad år var Saudiarabien en
            av de främsta köparna av svenska vapen. Mellan 2004 och 2014 köpte
            Saudiarabien krigsmateriel från Sverige för över 5,2 miljoner
            kronor. Vapenexporten fortsätter än i dag.
          </p>
          <p xml:id="i-VWunKn3RLhFKPEnK7Lfxu2">
            Vänsterpartiet har i flertalet motioner, senast i motion 2015/16:3371,
            klargjort vår position om den svenska vapenexporten, behoven av
            att regeringen snarast lägger förslag på en lagstiftning som förbjuder
            export av vapen till länder som kränker de mänskliga rättigheterna,
            krigförande stater eller diktaturer samt på sikt avvecklar den
            svenska vapenexporten helt.
          </p>
          <p xml:id="i-3ihtj1upd2sAs2it3zuzJ7">
            I de operativa mål som regeringen anger i skrivelsen, står att
            regeringen i slutet av 2017 ska ha ”bidragit till att stärka förutsättningarna
            för att kunna bedöma hur exportkontrollärenden rörande krigsmateriel
            påverkar rättvis och hållbar global utveckling”. Genom en så pass
            urvattnad skrivning blundar regeringen för ett av de största hindren
            för genomförandet av PGU. Det är en försvagning av de redan vaga
            formuleringarna i Krigsmaterielutredningen där en stats demokratiska
            status föreslås ”utgöra ett centralt villkor vid tillståndsprövningen”.
          </p>
          <p xml:id="i-EaPeiA8AbFkC1DJANJUd4p">
            Vänsterpartiet menar att det borde vara en självklarhet att man
            genomför obligatoriska konsekvensanalyser utifrån PGU:s målsättningar
            varje gång man beviljar tillstånd för export av krigsmateriel.
            Regeringen bör därför återkomma med förslag som innebär att den
            svenska krigsmaterielexporten blir samstämmig med Sveriges politik
            för global utveckling och inte motverkar en hållbar utveckling.
            Detta bör riksdagen ställa sig bakom och ge regeringen till känna.
          </p>
          <head xml:id="i-XBaivMVQd11B1s8TBRyT9R" type="h2">
            5.8 Skatteflykt
          </head>
          <p xml:id="i-SFx18A8zUjHgiYfApdCCLL">
            Ett av de enskilt viktigaste hindren i arbetet mot fattigdom
            är de enorma globala pengaflöden som varje år går från fattiga
            till rika länder genom olaglig och oredovisad skatte- och kapitalflykt.
            Skatte- och kapitalflykten slår sönder möjligheten för länder
            i syd att mobilisera sina egna nationella resurser. Stora delar
            av det mervärde som skapas genom produktion och investeringar
            i syd kommer aldrig befolkningen i syd till del. Detta slår särskilt
            hårt mot länder som saknar en effektiv skatteinhämtningsförmåga
            samt länder där starka privata aktörer, exempelvis multinationella
            företag, har särskilt stora möjligheter att påverka och manipulera
            skattepolitiken och skattemyndigheten.
          </p>
          <p xml:id="i-5AHU2Lb5VKt78mbxqFk1YK">
            Utan skatte- och kapitalflykten hade många länder i syd själva
            haft resurser att minska fattigdom, mödradödlighet och hunger.
            De hade haft en stadigare och mer tillförlitlig inkomstkälla och
            inte längre varit lika sårbara för biståndsgivarnas nycker och
            nedskärningar i biståndsbudgetarna. Målet för utvecklingssamarbete
            måste vara att länder i syd får kapacitet att själva ta ut skatt
            för att finansiera samhällsservice och att de får äga sin egen
            utveckling. Detta mål undergrävs tydligt av skatte- och kapitalflykten.
          </p>
          <p xml:id="i-AeTwKzaY942qhgwVFLbzWJ">
            Afrika söder om Sahara drabbas relativt sett mer av skatte- och
            kapitalflykten än någon annan del av världen. Mellan åren 1970
            och 2010 försvann 814 miljarder dollar från regionen i form av
            just skatte- och kapitalflykt, samtidigt som biståndet till kontinenten
            uppgick till 659 miljarder dollar. Borträknat direktinvesteringar
            har alltså världens fattigaste region varit en kreditgivare på
            nettobasis till resten av världen under de senaste decennierna.
            I Tanzania, det land som tar emot mest bilateralt svenskt bistånd,
            och är Afrikas näst största exportör av guld, betalar flera av
            de största gruvföretagen ingen företagsskatt eftersom de rapporterar
            att de går med förlust år efter år. Vänsterpartiets politik för
            att motverka kapitalflykt beskrivs mer utförligt i motion 2014/15:66,
            Kapitalflykt.
          </p>
          <p xml:id="i-VdZYgSSVUJpn3HiUFwE5f9">
            Om de multinationella företagen skulle redovisa sina finansiella
            resultat – omsättning, vinster och skatt – för varje land där
            man är verksam som ett komplement till dagens redovisning på koncernnivå
            skulle det öka möjligheterna till insyn. Under de senaste åren
            har flera internationella initiativ tagits för att införa land-för-land-redovisning
            för de transnationella bolagen. I januari 2010 beslutade OECD
            att införa land-för-land-redovisning i sina rekommendationer för
            multinationella företag.
          </p>
          <p xml:id="i-QHUKb7ZzRxzyjriZFfy6FP">
            Sedan juli 2010 måste alla företag inom utvinnings- och energisektorn
            som registrerat sig i USA redovisa sina resultat land-för-land.
            Den 12 juni 2013 röstade EU-parlamentet igenom ett nytt redovisnings-
            och transparensdirektiv som innefattar obligatorisk land-för-land-redovisning
            för de vinster som företag gör genom naturresursexploatering.
            Det här är viktiga steg med tanke på att olja, gas och gruvindustri
            är viktiga delar av ekonomin i drygt 60 utvecklingsländer, och
            Sverige borde välkomna dessa initiativ såväl som verka för att
            utvecklingen påskyndas. Tyvärr valde den tidigare regeringen att
            ställa sig kallsinnig till initiativ för land-för-land-redovisning.
            I en skrivelse från den 26 november 2013 inför arbetet i EU-parlamentet
            och rådet framgår att den tidigare svenska regeringen inte vill
            införa vidare bestämmelser kring land-för-land-redovisning utan
            i stället vill uppmuntra till självreglering.
          </p>
          <p xml:id="i-9dGXqyd7zBWzsKUCzemauJ">
            Även den nuvarande regeringen har valt att inte ställa sig bakom
            initiativen inom EU till offentlig land-för-land-rapportering
            och införande av obligatorisk rapportering. I stället har man
            valt att följa OECD-BEPS rekommendationer, som inte innehåller
            någon skrivning om offentlighet. Vänsterpartiet anser att offentligheten
            är central för att land-för-land-redovisning ska få önskad effekt
            och att Sverige måste vara drivande i denna process. Sverige bör
            arbeta aktivt för att EU antar direktiv om offentlig land-för-land-rapportering
            för multinationella företag inom alla sektorer. Detta bör riksdagen
            ställa sig bakom och ge regeringen till känna.
          </p>
          <p xml:id="i-TqZXg7zWAgngNwYzdKtNn5">
            EU-länders policyer på skatteområdet och skatteavtal med låg-
            och medelinkomstländer kan ha negativ inverkan på förmågan att
            öka inhemska skatteintäkter i dessa länder. Skatteavtalen, som
            i flera fall har använts för att minska skattebetalningar för
            finansiella flöden mellan länder, baseras ofta på OECD:s modell
            som är till fördel för rika länder. FN:s modell för skatteavtal
            anses vara mer fördelaktig för låg- och medelinkomstländer då
            den ger möjlighet till större skatteintäkter. Addis Ababa Action
            Agenda innehåller ett gemensamt åtagande med syfte att minska
            skatteflykten, effektivisera möjligheterna till beskattning och
            öka skatteuppbörden i låg- och medelinkomstländer. Samtidigt har
            Europaparlamentet framfört behovet av konsekvensanalyser av EU:s
            policyer på skatteområdet för att illustrera vilka effekter de
            har på låg- och medelinkomstländer. EU-kommissionen erkänner att
            EU-ländernas skatteavtal kan ha negativa effekter på dessa länders
            möjlighet till utveckling och är medveten om behovet av att skattepolitiken
            ses över. Det har dock inte presenterats några konkreta åtgärdsförslag
            på att exempelvis genomföra konsekvensanalyser, även om flera
            enskilda EU-länder gjort sådana, däribland Nederländerna.
          </p>
          <p xml:id="i-GpwH51XGZCCqCUyN65hp2Y">
            Sverige har inte genomfört någon konsekvensanalys av skatteavtalen
            med utvecklingsländer. Det är också oklart om Sverige följer FN:s
            eller OECD:s modell för skatteavtal, då regeringen inte svarat
            när förfrågan gjorts från det civila samhället. I ett reportage
            i Sveriges Radio framgår att Sverige förhandlat ned de skatter
            som svenska bolag betalar i låg- och medelinkomstländer, samt
            att ”utvecklingsländer får bland de lägsta källskatterna av alla
            länder när Sverige gör avtal med dem”. Vänsterpartiet menar att
            regeringen måste se över Sveriges skatteavtal med utvecklingsländer
            utifrån ett rättighets- och fattigdomsperspektiv för att säkerställa
            samstämmigheten i enlighet med PGU. Analyserna bör också inkludera
            bedömningar av effekter av avtalen utifrån ett jämställdhetsperspektiv.
            Regeringen bör genomföra konsekvensanalyser av sina skatteavtal
            med utvecklingsländer utifrån ett rättighets- och fattigdomsperspektiv.
            Detta bör riksdagen ställa sig bakom och ge regeringen till känna.
          </p>
          <p xml:id="i-MkiUqQhca7aonoP6jNncYS">
            Behoven av transparens och kunskap om företags verkliga ägare
            eller förmånstagare har diskuterats flitigt under de senaste åren.
            Panamadokumenten, Luxleaks och Swissleaks är tre exempel på läckor
            som skapat stora rubriker i Sverige och världen över. Läckorna
            visade bl.a. att ett väsentligt antal svenska företag ägnat sig
            åt komplexa skatteplaneringar och att flera kända svenskar fanns
            med på listorna över dem som har försökt gömma undan pengar. Detta
            görs bl.a. genom skalbolag, där företag och individer registrerar
            företag i skatteparadis under annat namn, vilket gör det svårt
            att följa vart pengarna sedan tar vägen. Ett viktigt verktyg för
            att sätta stopp för den typen av verksamhet och låta länder driva
            in en rättmätig skatt är att skapa offentliga register över verkliga
            ägare till företag, stiftelser och truster.
          </p>
          <p xml:id="i-JtxvdnW6KzFSuKqKToAyUZ">
            EU har sedan 2013 intensifierat sitt arbete mot skatteflykt,
            även om det visat sig otillräckligt. Bland annat har unionen enats
            om ett antipenningtvättsdirektiv (AMLD) som innebär att alla medlemsländer
            ska upprätta register över företags verkliga ägare. Enligt direktivet
            ska informationen vara tillgänglig för dem som har ett ”legitimt
            intresse”. Det är dock upp till medlemsländerna att avgöra hur
            detta ska tolkas, vilket skapat en gråzon för vad som ska offentliggöras.
            Några länder, däribland Storbritannien och Danmark, har dock valt
            att upprätta offentliga register, vilket är positivt.
          </p>
          <p xml:id="i-RTp1RnhpQiU5WxrqUMeD23">
            Sverige har historiskt sett inte varit ett föregångsland i att
            förespråka och skapa offentliga register över företagens verkliga
            ägare. Sverige har exempelvis tidigare motsatt sig offentliga
            ägarregister i antipenningtvättsdirektivet. Nuvarande regering
            tillsatte dock en utredning i december 2014 för att se hur direktivet
            ska implementeras i svensk lagstiftning, vilket ska ske senast
            den 26 juni 2017. Vänsterpartiet anser att Sverige bör följa Danmarks
            och Storbritanniens exempel och införa offentliga register. Sverige
            bör upprätta offentliga register över företags verkliga ägare
            och förmånstagare när EU:s antipenningtvättsdirektiv implementeras
            i svensk lagstiftning. Detta bör riksdagen ställa sig bakom och
            ge regeringen till känna.
          </p>
          <p xml:id="i-9kJZwPmtemiQn4QEKZjLVF">
            Låg- och medelinkomstländers deltagande i de internationella
            samarbeten som rör skattefrågor är centralt för att få till fungerande
            regelverk som gynnar världens fattiga. Att regeringen driver på
            för att fler låg- och medelinkomstländer ska inkluderas i OECD-BEPS
            är därför välkommet då samarbetet kritiserats för brister på just
            detta område. En annan väg som flera låg- och medelinkomstländer
            har förespråkat är att skattesamarbetet och bekämpandet av skatteflykt
            förflyttas till ett mellanstatligt skatteorgan under FN där samtliga
            länder kan delta på lika villkor.
          </p>
          <p xml:id="i-YQueD3oapepSfQFRyXMNux">
            Under FN:s högnivåmöte för utvecklingsfinansiering i Addis Abeba
            blev frågan om skatt den sista, stora knäckfrågan. Slutdokumentet
            resulterade dock inte i något mellanstatligt skatteorgan utan
            i en uppgradering av FN:s skattekommitté. Denna saknar dock politiskt
            mandat och har små resurser. Vänsterpartiet tror att ett mellanstatligt
            skatteorgan under FN skulle kunna ge en ökad kraft åt arbete mot
            skatteflykt samt skapa ett större inflytande för de stater som
            drabbas hårdast. Sverige bör arbeta för att upprätta ett mellanstatligt
            organ inom ramen för FN, där låg- och medelinkomstländer kan delta
            på lika villkor i diskussioner kring skattesamarbete och åtgärder
            för att motverka kapital- samt skatteflykt. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-PPEvC8XdKDv9rLL3mggzcy" type="motSignatures">
          <list xml:id="i-JMrsRM9Mh3R3Uw1wfPkA1Z">
            <item xml:id="i-QGKECyZB832YDaFAK4KCfz">
              Hans Linde (V)
            </item>
            <item xml:id="i-TNGqM72VWqAPUWvAyevP3d">
              Stig Henriksson (V)
            </item>
            <item xml:id="i-YbeNqcoq54Bv8yfDwAmExD">
              Jens Holm (V)
            </item>
            <item xml:id="i-WwWw3cZkorvQK9ouPjBRNv">
              Amineh Kakabaveh (V)
            </item>
            <item xml:id="i-UMfAbQQS4XUgZBQj9SxYTz">
              Birger Lahti (V)
            </item>
            <item xml:id="i-F8xxxPBn64SYhfBKbowjsY">
              Håkan Svenneling (V)
            </item>
            <item xml:id="i-W7BULZbuzYG2W4vTVqtxgs">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
