<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-00761">
  <teiHeader>
    <fileDesc>
      <titleStmt>
        <title>Minskat matsvinn</title>
        <author corresp="i-9N94VnavhL9irJidF3qceM">av Katarina Luhr m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:761 av Katarina Luhr m.fl. (MP)</title>
          <idno type="rdwebb">HA02761</idno>
          <rs type="number">761</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA02761/text</ref>
          <ref type="dokument_url_html">https://data.riksdagen.se/dokument/HA02761</ref>
          <ref type="dokumentstatus_url_xml">https://data.riksdagen.se/dokumentstatus/HA02761</ref>
          <ref type="pdf">https://data.riksdagen.se/fil/5CF38CC3-F8A2-460E-BBF8-919F2A6E0404</ref>
          <ref type="docx">https://data.riksdagen.se/fil/730E9534-3A58-4A91-B976-91938E01B2C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UKRVJMrcUKpZzUSjML486G" type="signed"/>
        <correspContext corresp="i-UKRVJMrcUKpZzUSjML486G">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-JDd3G3miMyra3Ja6NFaSon"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-4UF89RsZABMJaXccEhCiCx" type="submitted">
          <date when="2022-11-21"/>
          <time when="17:02:35"/>
        </correspAction>
        <correspAction xml:id="i-Dm7YQsVowQTvMczvHzsJtq" type="reviewed">
          <date when="2022-11-21"/>
          <time when="17:17:40"/>
        </correspAction>
        <correspAction xml:id="i-8dJgQnhrDrtx36WqLUgKVb" type="referred">
          <date when="2022-12-01"/>
        </correspAction>
        <correspAction xml:id="i-52r1mXkYBp9KwD9SyQUcbM" type="assigned">
          <date when="2023-06-20"/>
          <time when="16:48:50"/>
        </correspAction>
        <correspContext corresp="i-52r1mXkYBp9KwD9SyQUcbM">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CYEoKKFeBTiyM9hevUrfui" type="behandlas_i"/>
        <correspContext corresp="i-CYEoKKFeBTiyM9hevUrfui">
          <ref type="uppgift">2022/23:MJU10</ref>
          <ref type="ref_dok_id">HA01MJU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU10</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NTSUiY458eGuCUFGWUXrJr" type="behandlas_i"/>
        <correspContext corresp="i-NTSUiY458eGuCUFGWUXrJr">
          <ref type="uppgift">2022/23:MJU18</ref>
          <ref type="ref_dok_id">HA01MJU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU18</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XXEckJnfiWEv2Vz1BQUBTr" type="behandlas_i"/>
        <correspContext corresp="i-XXEckJnfiWEv2Vz1BQUBTr">
          <ref type="uppgift">2022/23:SoU20</ref>
          <ref type="ref_dok_id">HA01SoU20</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU20</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DTEhMbnQDe1k58rHrGNJcm" type="motHeader">
        <div xml:id="i-QQUprYefPBrZSKmYfqHVVQ" type="motTitle">
          Motion till riksdagen 2022/23:761 av Katarina Luhr m.fl. (MP)
          Minskat matsvinn
        </div>
      </div>
      <div xml:id="i-W7QULwWinGAT16pfnEKrdr" type="motBody">
        <div xml:id="i-XKmrkhNuVq6S8Q9CbiiwmW" type="motProposal" subtype="förslag">
          <head xml:id="i-F3rS36eqw6ET7EfiGq8hZr">
            Förslag till riksdagsbeslut
          </head>
          <list xml:id="i-RyYpRA4wUB17aFxM8yBcpW">
            <item xml:id="i-4XWMM5WTn3uxgoYRJcZieC" sortKey="Yrkande 1">
              Riksdagen ställer sig bakom det som anförs i motionen om att
              minska matsvinnet med 50 procent till 2030 och tillkännager detta
              för regeringen.
            </item>
          </list>
          <list xml:id="i-QfYcv3G7dAwQJvRND83t52">
            <item xml:id="i-Ksws8uMVm3GHyfg1R248RW" sortKey="Yrkande 2">
              Riksdagen ställer sig bakom det som anförs i motionen om att
              införa motsvarande standardregler för temperaturer i kylkedjan
              för livsmedel på maximalt 4 grader och undersöka hur detta bidrar
              till minskat matsvinn, och detta tillkännager riksdagen för regeringen.
            </item>
          </list>
          <list xml:id="i-2e69o9uMHLVXH5vyX7vB5j">
            <item xml:id="i-MxbSTw6Yb9pdHptVJS26QF" sortKey="Yrkande 3">
              Riksdagen ställer sig bakom det som anförs i motionen om att
              utreda ett förbud för livsmedelsbutiker mot att slänga mat innan
              den passerat sitt bästföredatum, och detta tillkännager riksdagen
              för regeringen.
            </item>
          </list>
          <list xml:id="i-EEepR7hpAiaxCRTmbWrn6J">
            <item xml:id="i-RqCxJEAQhL4zESYP1zZ7Qb" sortKey="Yrkande 4">
              Riksdagen ställer sig bakom det som anförs i motionen om att
              införa ett etappmål för ökad insamling och behandling av det kvarvarande
              matavfallet där senast 2030 minst 75 procent av matavfallet från
              hushåll, storkök, butiker och restauranger ska rötas eller komposteras
              och tillkännager detta för regeringen.
            </item>
          </list>
          <list xml:id="i-XKNgtzrXwKtbWYsAEwRQpz">
            <item xml:id="i-HJ6mKHWxG1WFRkxznAyyzi" sortKey="Yrkande 5">
              Riksdagen ställer sig bakom det som anförs i motionen om att
              utreda om ett förstärkt folkhälsoarbete kan minska det s.k. metaboliska
              matsvinnet samtidigt som folkhälsan ökar, och detta tillkännager
              riksdagen för regeringen.
            </item>
          </list>
        </div>
        <div xml:id="i-AM99MykJgWYsmC6QEBT1Uk" type="motContent">
          <head xml:id="i-HaJFNun4s6FnGUNjgoSULp" type="h1">
            Ett långsiktigt mål för minskat matsvinn
          </head>
          <p xml:id="i-QR5gK6LNGy2s5oA5UKQZjY">
            Att arbeta med att minska matens klimatpåverkan är en av de mest
            effektiva miljö- och klimatåtgärderna. Enligt avfallsstatistik
            från Naturvårdsverket slängdes 106 kg matavfall per person i Sverige
            år 2020. Livsmedelsproduktionens alla led orsakar cirka 25 procent
            av Sveriges totala klimatpåverkan enligt Naturvårdsverket, och
            globalt slängs livsmedel som skulle kunna ge mat till 3 miljarder
            människor. 40 procent av den mat som produ­ceras globalt hamnar
            enligt WWF aldrig i någons mage. För att nå de svenska miljö-
            och klimatmålen, och för att nå klimatmålen i Parisavtalet, krävs
            det att vi minskar ut­släppen från livsmedelssektorn. Att minska
            matsvinnet borde vara den mest prioriterade åtgärden.
          </p>
          <p xml:id="i-4MZwPRxwyZzEEMSnCP6znQ">
            Agenda 2030:s mål 12.3 säger att det globala matsvinnet per person
            ska halveras mellan år 2015 och år 2030 i butik- och konsumentled,
            och minskas längs hela livs­medels­kedjan. Sverige har ett nationellt
            mål för att minska matsvinnet med 20 procent mellan 2020 och 2023
            men har i dagsläget inget långsiktigt matsvinnsmål till år 2030.
          </p>
          <p xml:id="i-ArpU5rQhNZcZXERjtgCiRi">
            Många aktörer jobbar i dagsläget med frågan men det finns flera
            konkreta åtgärder som ytterligare kan öka takten i arbetet.
          </p>
          <p xml:id="i-DAxpB7m69x5LHUxFNcG5EB">
            Matavfall uppkommer i flera olika led i livsmedelskedjan – vid
            tillverkning, hos grossister, leverantörer, butiker, restauranger
            och storkök samt hos hushållen. Beroende på produkt varierar svinnet
            mellan 10 och 50 procent i hela kedjan. Men var än svinnet uppkommer
            så är det konsumenterna som får stå för kostnaderna, i form av
            högre priser på livsmedel och måltider. När vi ser en bred prisuppgång
            på livsmedel innebär detta också att maten vi kastar kostar oss
            mer och mer. Att minska svinnet är alltså inte bara bra för miljö
            och klimat – det är också bra för plånboken. Att förebygga matsvinn
            måste alltså vara förstahandsalternativet för att minska klimatutsläppen
            och andra miljöeffekter från livsmedelssektorn.
          </p>
          <head xml:id="i-99SunVGHgEo7RkbvzYLnnf" type="h1">
            Kallare kylkedjor för längre hållbarhet
          </head>
          <p xml:id="i-KM85hUsWwbdZScDUp4JXBs">
            Vilken temperatur ett livsmedel förvaras i är avgörande för hur
            många dagar en god kvalitet kan bibehållas. Sverige har inga nationella
            regler för kyltemperaturer i butik, till skillnad från många övriga
            länder. Det är istället tillverkarens ansvar att fastställa en
            lämplig förvaringstemperatur för varje enskild produkt. Denna
            temperatur ska anges på förpackningen i anslutning till datummärkningen.
            I Sverige har det genom praxis etable­rats en angiven förvaringstemperatur
            för kylda produkter om högst 8 °C. Undantaget är kött, fisk och
            skaldjur som enligt EU-direktiv ska förvaras i lägre temperatur.
          </p>
          <p xml:id="i-HJ74t2p9DNy1WenTxKCxa9">
            Sverige tillsammans med Spanien är de enda länderna i EU som
            har kyltemperaturer upp till 8 °C i butik som praxis; i våra nordiska
            grannländer Danmark, Norge, Finland och Island är exempelvis maxtemperaturerna
            mellan 4 och 6 °C. Om temperaturen i kylkedjan sänks till optimal
            temperatur för varje kategori av livsmedel, exempelvis 4 °C, finns
            det möjlighet att förlänga hållbarheten och därigenom öka antalet
            dagar från produktion till bästföredatum för de flesta kylda livsmedel
            då bästföredatum idag baseras på förvaring i 8 °C. Att sänka temperaturen
            i kylkedjan skulle högst troligen minska mängden mat som slängs
            av butiker och hushåll och samtidigt öka livsmedels­säkerheten.
            Konsumenterna skulle också få information om optimal förvarings­tempera­tur
            för det förpackade livsmedlet, något som inte är fallet i dag.
          </p>
          <p xml:id="i-MGWv2YXLkHqRNkE6uQ7EJY">
            Ett konkret exempel på förlängning av bästföredatum är att hållbarheten
            på ett oöppnat paket mjölk ökar från 7–10 dagar till 21 dagar
            när kyltemperaturen sänks från 8 °C till 4 °C. Det bör undersökas
            närmare hur mycket nationella standardregler för temperaturer
            i kylkedjan för livsmedel på maximalt 4 °C skulle bidra med i
            minskat matsvinn.
          </p>
          <head xml:id="i-XnivAvWCoVyBdN4Q5vN3Jy" type="h1">
            Förbud för matbutiker att slänga livsmedel
          </head>
          <p xml:id="i-Q4ihmhrdL6JP9mwkTcxLTX">
            I det reviderade avfallsdirektivet från EU-kommissionen har en
            artikel lagts till om hur medlemsstaterna ska förebygga avfall.
            Medlemsstaterna ska enligt direktivet arbeta för att minska livsmedelsavfallet
            i hela livsmedelskedjan. De ska också uppmuntra till livsmedelsdonationer
            och annan omfördelning av livsmedel. Livsmedel ska enligt direktivet
            i första hand användas som mat till människor och först i andra
            hand som foder eller upparbetas till icke livsmedelsprodukter.
            Det följer den så kallade resurs­hierarkin för livsmedel. Många
            svenska livsmedelsbutiker bedriver idag ett arbete för att minska
            svinnet genom att till exempel laga portionsmat som sedan säljs
            vidare av livs­medel med kort utgångsdatum, ett bra steg i rätt
            riktning.
          </p>
          <p xml:id="i-B5VtT6ZFZ1FyEM2oJqfVYk">
            Det franska parlamentet har beslutat om ett förbud mot att matbutiker
            slänger livs­medel. Den osålda maten ska i stället ges till behövande.
            Lagen innebär att butiker inte tillåts att slänga mat innan den
            passerat sitt bästföredatum. Butikerna får heller inte avsiktligt
            förstöra mat för att hindra folk från att till exempel plundra
            containrar.
          </p>
          <p xml:id="i-EZxDWg27AGMtRDP33Qu9Cx">
            Genom ett förbud mot att destruera fullt ätlig mat kan matsvinnet
            från butiker minska rejält samtidigt som många biståndsorganisationer
            och behövande skulle kunna få sina behov bättre tillgodosedda.
            Att följa Frankrikes exempel med ett förbud mot att livsmedelsbutiker
            slänger livsmedel skulle därmed kunna uppfylla ett flertal mål
            samtidigt.
          </p>
          <head xml:id="i-E6SV6DE5sxUCMpp9jF7nZw" type="h1">
            Kompletterande arbete för att öka materialåtervinningen av matavfall
          </head>
          <p xml:id="i-Cht6oRofnj9EYecem6RBWA">
            Den mat som ändå måste kastas är en resurs som behöver användas
            bättre. Svinn kommer fortsatt att uppstå i alla led. Olika aktörer
            i livsmedelskedjan har olika förmåga att hantera matsvinn. Rester
            från jordbruk och skörd på gårdsnivå bör effektivt kunna hanteras
            som till exempel jordförbättring eller djurfoder lokalt.
          </p>
          <p xml:id="i-DLQLvm3xDM8FCxV12bTLsR">
            På konsumentnivå finns dessutom mycket att göra. Många kommuner
            samlar idag in matavfall för rötning till biogas där resterna
            blir biogödsel och inom kort blir det obliga­toriskt att samla
            in matavfall i alla landets kommuner.
          </p>
          <p xml:id="i-SBcWQ1cEwSdUyK6jgkCzUy">
            Biogas är en förnybar energikälla som är viktig i omställningen
            till ett hållbart sam­hälle och vi har goda möjligheter att producera
            mer biogas i Sverige. Produktionen av biogas i Sverige är i huvudsak
            baserad på avloppsslam, gödsel och matavfall. Enligt studier kan
            det vara upp till 15 gånger mer klimateffektivt att förebygga
            matsvinn än att göra biogas av det. Dock är en del av matavfallet
            svårt att undvika och matavfall kommer fortsatt att finnas som
            en avfallsfraktion. Det matsvinn och matavfall som inte kan förebyggas
            eller undvikas bör därför i större utsträckning materialåtervinnas
            i anläggningar för biogas eller kompost eller användas som djurfoder.
          </p>
          <p xml:id="i-HxG5A1v2Smh6nc4Xtz8bGh">
            Även i butiker eller restauranger behöver rutinerna för insamling
            av obrukbara livs­medel stärkas.
          </p>
          <p xml:id="i-LRgtftiAWfRGb8X77fds57">
            I Stockholms stad samlas i dagsläget bara 30–40 procent av uppkommet
            matavfall in. I Uppsala kommun källsorteras ungefär 50 procent
            av uppkommet matavfall. Resterande osorterat matavfall går med
            hushållens brännbara avfall till sopförbränning. Att bränna matavfall
            är slöseri och ineffektivt.
          </p>
          <p xml:id="i-UrPPrLrpEmeQXrWpmwkkfK">
            Senast 2024 ska alla Europas länder erbjuda insamling av bioavfall,
            vilket bland annat inkluderar matavfall. Trots att insamling erbjuds
            till en stor andel av Sveriges hushåll idag är sorteringsgraden
            i många fall låg och en för stor del av matavfallet hamnar i den
            brännbara fraktionen trots att system för insamling finns på plats.
            Ett långsiktigt mål för matavfallsinsamling bör därför införas
            och följa av åtgärder för ökad insamling. Matavfallssortering
            bör till exempel kunna ökas genom ökad information om nyttorna
            med minskat matsvinn och matavfallsinsamling.
          </p>
          <head xml:id="i-5hZLa8vZrHmaRnfoDYua9b" type="h1">
            Överkonsumtion och överproduktion av livsmedel
          </head>
          <p xml:id="i-FQhBp845r1S7tUW8nhWtiW">
            Livsmedelssystemet använder stora mängder resurser och producerar
            enorma mängder mat – men livsmedelsprodukterna är ojämnt fördelade
            över världen och även inom länder. I rika delar av världen råder
            överflöd, i fattiga delar råder akut brist. Livsmedels­systemet
            måste fungera bättre. Det är idag vedertaget att ohälsosam kosthållning
            och brist på fysisk aktivitet är avgörande orsaker till sämre
            folkhälsa. Ohälsosamma mat­vanor, överkonsumtion av mat och minskad
            fysisk aktivitet är bidragande faktorer till försämrad folkhälsa,
            men de två förstnämnda punkterna orsakar även stor ekologisk miljö-
            och klimatpåverkan.
          </p>
          <p xml:id="i-WgZ3QaGcNWcvdZ7oZoUDyg">
            Begreppet metaboliskt matsvinn beskriver det överskott av mat
            som resulterar i övervikt, ofta följt av ohälsa, alltså svinn
            genom mat som i en hälsosam kost inte skulle behöva konsumeras
            alls. I en studie visade det sig att världens metaboliska matsvinn
            uppgick till 140 miljoner ton mat per år och att EU samt Nordamerika
            står för den större delen av matsvinnet. Det finns därför anledning
            att titta vidare på hur folkhälsoarbetet kan förstärkas så att
            det som kallas metaboliskt matsvinn kan minska samtidigt som kostrelaterade
            sjukdomar undviks.
          </p>
        </div>
        <div xml:id="i-FDZDnNahCerG2uvMktWTU5" type="signatureBlock">
          <list xml:id="i-5UcZVkJmiuxpcPq7UKmZgW">
            <item xml:id="i-L8moPDGuzmwYbHP9BGtNkr" who="i-9N94VnavhL9irJidF3qceM" type="signature">
              Katarina Luhr (MP)
            </item>
            <item xml:id="i-SjqHe3QExje6oBDfUsAtxq" who="i-JDd3G3miMyra3Ja6NFaSon" type="signature">
              Marielle Lahti (MP)
            </item>
            <item xml:id="i-VsbsUtgfE8bQ3msaKq72W6" who="i-4K631U2FyQthafuME3cNGX" type="signature">
              Janine Alm Ericson (MP)
            </item>
            <item xml:id="i-UfH66PXFBMNAmGS8qTktCv" who="i-X9jqcGenibr5tWEbnZgddm" type="signature">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
