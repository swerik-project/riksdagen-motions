<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-SkU-00342">
  <teiHeader>
    <fileDesc>
      <titleStmt>
        <title>Folkpensionärernas beskattning</title>
        <author corresp="i-BRbSgB6kTjTGkYknyWRHHb i-BRbSgB6kTjTGkYknyWRHHb">av Martin Olsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkpensionärernas beskattning</title>
          <idno type="rdwebb">GE02Sk342</idno>
          <rs type="number">Sk342</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GE02Sk342/text</ref>
          <ref type="dokument_url_html">http://data.riksdagen.se/dokument/GE02Sk342</ref>
          <ref type="dokumentstatus_url_xml">http://data.riksdagen.se/dokumentstatus/GE02Sk342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BRbSgB6kTjTGkYknyWRHHb</idno>
            <name>Martin Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BRbSgB6kTjTGkYknyWRHHb</idno>
            <name>Martin Olsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DYcmbhD9g1sZHe4DPPCm3Y" type="signed"/>
        <correspContext corresp="i-DYcmbhD9g1sZHe4DPPCm3Y">
          <note type="signatory" corresp="i-BRbSgB6kTjTGkYknyWRHHb"/>
          <note type="signatory" corresp="i-BRbSgB6kTjTGkYknyWRHHb"/>
        </correspContext>
        <correspAction xml:id="i-E68pbUc2bAoYCftMgL8Lq3" type="referral">
          <date when="1991-02-06"/>
        </correspAction>
        <correspAction xml:id="i-8EbWRU16Em2vj3jfDr3y3P" type="dismissal">
          <date when="1991-02-05"/>
        </correspAction>
        <correspAction xml:id="i-QK5jv5ceiYfmFezKNcYKR1" type="submission">
          <date when="1991-01-25"/>
        </correspAction>
        <correspAction xml:id="i-RvAdhqRMSkUYPoAijMR9Gk" type="referral">
          <date when="1991-02-06"/>
        </correspAction>
        <correspAction xml:id="i-5zJ1HMhduHbmaTP5pgczqf" type="dismissal">
          <date when="1991-02-05"/>
        </correspAction>
        <correspAction xml:id="i-UySJmsevumJxqJCmHEoPoV" type="submission">
          <date when="1991-01-25"/>
        </correspAction>
        <correspAction xml:id="i-9PgMGKQGCnvammyerf2xZ9" type="assigned"/>
        <correspContext corresp="i-9PgMGKQGCnvammyerf2xZ9">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_SkU_342/mot_199091_SkU_342-001.pdf"/>
      <div xml:id="i-FTzAJfmiyc4ef1fVrx9P7W" type="motHeader">
        <div xml:id="i-JjEAWmk6N1aWnLHhfHUyXX" type="motTitle"/>
        <div xml:id="i-J2KLGZ3U5oYyt7ij1QjWhE" type="motSubmissionInfo"/>
      </div>
      <div xml:id="i-HbkP7rXPww9GYFapzetGYQ" type="motBody">
        <div xml:id="i-5vhB9j2MjtJ7yBZhrcFobZ">
          <p xml:id="i-GGtPiHa4L1SFdXV6efEGHB">
            Motion till riksdagen 1990/91:Sk342
          </p>
          <p xml:id="i-MogZkbt1dGWKAZJToYAP2g">
            av Martin Olsson (c) Folkpensionärernas beskattning
          </p>
          <p xml:id="i-Mth1Yfg85kfZn5TqrscMh5">
            Den skattereform som trädde i kraft vid årsskiftet skall bl.a.
            leda till förenk- lingar och enhetlighet samt stimulera arbete
            och sparande. Det sker främst genom begränsade avdragsmöjligheter,
            låga marginalskatter för inkomster upp till 180 000 kr. per år
            och enhetlig 30-procentig skatt på räntor och andra kapitalinkomster.
            Dessutom har gränsen för förmögenhetsskatt höjts från 400 000
            till 800 000 kr. Men för en grupp, nämligen folkpensionärer med
            lägre än drygt 90 000 kr. i pension, gäller dock inte dessa regler.
            På ränteinkomster över 1600 kr. på sina besparingar får dessa
            pensionärer betala drygt 50 procent på grund av att deras särskilda
            grundavdrag minskas med 65 procent av ränteinkomsten. Dessa pensionärer
            drabbas även av en form av speciell förmögenhetsskatt på besparingar
            över 100 000 kr. som en följd av att det särskilda grundavdraget
            minskas med 10 procent av förmögenhet över denna nivå. Detta motsvarar
            en form av speciell förmögenhetsskatt av 3,2 procent av förmögenheten,
            el- ler om vi vill uttrycka det annorlunda — vid 10 procents ränteavkastning
            — 32 procents extra skatt på räntan. Det gör tillsammans drygt
            82 procent skatt på räntan i stället för 30 procent för alla icke
            pensionärer och pensionärer med pensioner över drygt 90000 kr.
            Reglerna för kommunalt bostadstillägg, KBT, är dessutom sådana
            att KBT reduceras med 35 procent av 10 procent av besparingarna,
            vilket ökar den samlade marginaleffekten — skattehöjning plus
            bidragsminskning — yt- terligare, nämligen till drygt 117 procent.
            Jag tar ett praktiskt exempel för att illustrera reglerna. De
            som haft låg inkomst under sitt yrkesverksamma liv — vanligt för
            många kvinnliga pensio- närer men även för en hel del män — får
            låg pension eftersom ATP är in- komstrelaterat. I år är den lägsta
            pensionen för en ensamstående pensionär 48 300 kr. På grund av
            att de lägsta pensionerna är så låga har det länge fun- nits särskilda
            skatteregler för pensionärerna för att undvika skatt för dem som
            har den lägsta pensionen och inga andra inkomster. Men så snart
            in- komsten ökat har marginalskatten blivit hög. Från och med
            i år ersätts deras hittillsvarande extra avdrag av ett särskilt
            grundavdrag, vilket avtrappas med 65 procent av inkomster över
            48 300 kr. för ensamstående pensionär. Om en person som haft låg
            inkomst — och därmed låg pension — ändå lyck- ats få besparingar,
            t.ex. genom att han eller hon försålt sitt bostadshus på äldre
            dagar, drabbas vederbörande av ovannämnda skatteregler. Om vi
            an-
          </p>
          <pb facs="riksdagen-motions-pdf/data/199091/mot_199091_SkU_342/mot_199091_SkU_342-002.pdf"/>
          <p xml:id="i-79AyDYP8gMkS78Yyg1zFt7">
            tar att pensionären har besparingar på 200 000 kr. och beräknar
            marginalef- fekterna på räntan på besparingen mellan 100000 och
            200 000 kr. finner vi följande, om vi även antar att ränteintäkten
            är 10 procent av besparingen. Han eller hon får då på nämnda belopp
            10 000 kr. i ränta. Liksom alla andra erlägger pensionären 30
            procent av ränta i skatt, vilken för övrigt dras auto- matiskt
            av banken. Men genom att räntan reducerar det särskilda grundav-
            draget med 6 500 kr. (65 procent av räntan) måste pensionären
            dessutom — vid 32 kronors kommunal utdebitering — erlägga 20,8
            procent av räntan i skatt. Men till detta kommer att denna del
            av besparingarna, alltså 100 000 kr. över de första 100000 kr.,
            reducerar det särskilda avdraget med 10 000 kr., vilket leder
            till ytterligare 32 procents skatt på räntan. Summa skatt på denna
            ränteinkomst på 10000 kr. blir alltså 8 280 kr. (82,8 procent).
            Lägger vi till detta att KBT minskar med 3 500 kr. på grund av
            denna rän- teinkomst finner vi att vår lågpensionär har en sammanlagd
            marginaleffekt på 117,8 procent. Han tvingas alltså erlägga 11780
            kr. i skatt på en räntein- komst på 10000 kr. och förlorar alltså
            1780 kr. på att han mot 10 procents ränta har 100 000 kr. insatt
            på bank. Att dessa regler straffar den, som trots små inkomster
            under sitt yrkesverksamma liv genom flit och sparsamhet lyckats
            få ihop besparingar, måste vara uppenbart för alla. Lägger vi
            till detta att inflationen urholkar värdet på sparkapitalet ser
            vi ännu tydligare hur negativt sparandet blir på ålderns dagar
            för den som haft låg inkomst under sitt yrkesverksamma liv. Att
            detta är orimliga skatteregler borde, som nämnts, vara uppenbart.
            Dessutom är det synnerligen anmärkningsvärt att när vi nu övergått
            till ett system som skall vara enkelt har vi kvar sådana komplicerade
            och för sparvil- jan förödande regler. Det enkla systemet med
            att bankerna drar av 30 pro- cents skatt på alla räntor för att
            undvika restskatt stämmer exempelvis inte alls med pensionärernas
            skatteregler. Man kan fråga sig hur mycket onödig kontroll och
            byråkrati de orimliga reglerna för pensionärer kommer att för-
            orsaka. De av mig nämnda och kritiserade reglerna är endast avsedda
            att gälla för inkomster under 1991 och 1992. Sedan skall systemet
            avskaffas, vilket jag självklart ser som en stor framgång efter
            att jag upprepade gånger sedan hös- ten 1988 i riksdagen krävt
            rimliga skatteregler även för pensionärer med låga eller relativt
            låga pensioner. Det stora felet är att i två år ha kvar dessa
            oför- svarliga specialregler för vissa pensionärer. Inför övergången
            till de nya skattereglerna från och med senaste årsskiftet krävde
            jag i höstas i motionen 1990/91:Sk38 att denna negativa särbehand-
            ling av vissa grupper pensionärer skulle avskaffas i samband med
            genomför- andet av skattereformen. Tyvärr har regeringen och riksdagsmajoriteten
            (s, fp, v och mp) ansett att dessa besynnerliga regler skall gälla
            i två år — av ”statsfinansiella skäl” enligt propositionen. När
            vi från bl.a. olika familjeekonomer får klara uppgifter om att
            pensio- närer med låga pensioner missgynnas av skattereformen
            genom att de inte får någon inkomstskattesänkning att tala om
            finns det nu ytterligare rele- vanta skäl att avskaffa dessa av
            mig redovisade orimliga regler innan de bör- jar tillämpas. Reglerna
            skall ju tillämpas från den 1 januari i år. Att riksdagen nu,
            sedan
          </p>
          <p xml:id="i-7kMF95WWfh7JKWGpe8uFpf">
            Mot. 1990/91 Sk342
          </p>
          <pb facs="riksdagen-motions-pdf/data/199091/mot_199091_SkU_342/mot_199091_SkU_342-003.pdf"/>
          <p xml:id="i-6zcVw6vCDC1RqpcSFnH2J7">
            året börjat, fattar ett beslut om att genast avskaffa dem hindras
            inte av förbu- det mot retroaktiv lagstiftning, eftersom beslutet
            gynnar de berörda. Inkomst av s.k. passiv näringsverksamhet leder
            till reduktion av det sär- skilda grundavdraget på samma sätt
            som ränteinkomster. Av samma skäl — att skattesystemet skall vara
            enkelt och marginalskatten låg — bör specialreg- lerna om dessa
            inkomstslag avskaffas. Riksdagen bör enligt min mening snarast
            möjligt besluta — utan ytterligare utredningar — att folkpensionärernas
            särskilda avdrag inte skall reduceras på grund av ränteinkomster,
            förmögenhet och passiv näringsverksamhet. Vad gäller principerna
            om vikten av rimliga marginalskatter även för folk- pensionärer
            med låga eller relativt låga pensioner vill jag hänvisa till mina
            många tidigare motioner i ämnet. Vad gäller de av mig kritiserade
            speciella skattereglerna för pensionärerna vill jag även hänvisa
            till olika familjeekonomers och andras redovisningar, bl.a. mycket
            informativa artiklar av Lasse Höglund i Dagens Nyheter den 19
            januari i år. Den negativa särbehandlingen av sparsamma lågpensionärer
            straffar dem och strider mot principerna för ”århundradets skattereform”,
            varför dessa regler genast bör avskaffas av riksdagen.
          </p>
          <p xml:id="i-PqAKphZNYfhznLDgmYzvbC">
            Hemställan
          </p>
          <p xml:id="i-XthDnNfbKwmec7HeTNgiNe">
            Med hänvisning till det anförda hemställs 1. att riksdagen beslutar
            att pensionärernas särskilda grundavdrag inte skall avtrappas
            mot förmögenhet, 2. att riksdagen beslutar att pensionärernas
            särskilda grundavdrag inte skall avtrappas mot kapitalinkomster,
            3. att riksdagen beslutar att pensionärernas särskilda grundavdrag
            inte skall avtrappas mot inkomst av passiv näringsverksamhet.
          </p>
          <p xml:id="i-5i5Cxswy3WyTfHdWofRJYp">
            Stockholm den 21 januari 1991
          </p>
          <p xml:id="i-Ra9rNPtxTToEDbcS8xdQhj">
            Martin Olsson (c)
          </p>
          <p xml:id="i-JegHHV12pEcNDgBJhk8T1h">
            Mot. 1990/91 Sk342
          </p>
        </div>
      </div>
    </body>
  </text>
</TEI>
