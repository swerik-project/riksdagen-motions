<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00255">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__255/mot_1962__fk__255-001.pdf"/>
      <fw xml:id="i-B9cgdqSjJq7T4TdiEuMU6N">
        Motioner i Första kammaren, nr 255 år 1962 7
      </fw>
      <div xml:id="i-Mj5nX2TKiMEge6FCe46tH5" type="motHeader">
        <div xml:id="i-HmbMsGX8b9PG7pxz1219AW" type="motTitle"/>
        <div xml:id="i-W3fYyazmccTj8jMuSZGW3q" type="motSubmissionInfo"/>
      </div>
      <div xml:id="i-683wcooNxqXNemnjCxrBkJ" type="motBody">
        <div xml:id="i-6DBvJSY1KtjZQoUUqbay8v">
          <p xml:id="i-RnBMs48aAk32EcS7NVLdXM">
            Nr 255
          </p>
          <p xml:id="i-4eB2QuARkAVCv4J4x3XDiq">
            Av herr Bergman m. fl., om inrättande vid Göteborgs universitet
            av en personlig professur för professorn Håkan Törnebohm.
          </p>
          <p xml:id="i-P571mT65HiNxuA9uzgvBHE">
            (Lika lydande med motion nr 262 i Andra kammaren)
          </p>
          <p xml:id="i-KGWpXQEtMe2twM18Q4B3N7">
            Den pågående förstärkningen av det högre undervisningsväsendets
            resur- ser sker väsentligen i anslutning till allmänna utbyggnadsprogram
            för fa- kulteter och avdelningar. När uppmärksamheten koncentreras
            på sådana all- männa program löper man emellertid också en viss
            risk för att mera speciel- la utvecklingstendenser och behov på
            den vetenskapliga forskningens och undervisningens område icke
            vinner nödigt beaktande. Ett sådant i vårt land skäligen försummat
            område utgör vetenskaps- historien och vetenskapsteorien. Vetenskapshistorien,
            framför allt den på
          </p>
          <p xml:id="i-YQFcMJfCMKN9b77aZqJxCv">
            naturvetenskaper och matematik inriktade, har i vår tid, såsom
            nyligen framhållits av en matematiker i debatten om det nya gymnasiet,
            (professor Gårding, Dagens Nyheter den 16/1 62) en allt viktigare
            uppgift att fylla i den grundläggande undervisningen i matematiska
            och naturvetenskapliga ämnen. Utvecklingen gör det ofrånkomligt,
            att allmänbildningen på dessa områden i allt högre grad får karaktären
            av kunskap om dessa vetenskapers historia. Vetenskapsteorien,
            som är inriktad på ett studium av de metoder som används inom
            skilda vetenskapers områden, har en liknande allmän, aktuell uppgift:
            genom sin inriktning på de grundläggande elementen i/det vetenskapliga
            tänkandet är den ägnad att motverka den fackmässiga isole- ringen
            som följer i den vetenskapliga specialiseringens spår. Sin särskilda
            uppgift har därutöver undervisningen i vetenskapsteori som ett
            led i den allmänna forskarutbildningen. Vetenskapshistorien är
            i vårt land företrädd av en professur i idé- och lärdomshistoria
            vid Uppsala universitet; dessutom har sedan flera år till- baka
            ett växande antal studenter undervisats i detta ämne vid Göteborgs
            universitet, ehuru någon professur där ännu icke kommit till stånd.
            På vetenskapsteoriens fält finns i vårt land icke någon tjänst.
            Vid Göteborgs universitet har emellertid på detta område en stimulerande
            aktivitet utveck- lats av docenten i teoretisk filosofi, Håkan
            Törnebohm. De erfarenheter som studerande på högre stadier i skilda
            ämnen liksom andra akademiska lärare gjort vid gemensamma, av
            docent Törnebohm ledda seminarier kring vetenskapsteoretiska frågor
            föranledde bildande av en särskild kommitté av intresserade personer,
            med syfte att verka för att docent Törnebohm
          </p>
          <pb facs="riksdagen-motions-pdf/data/1962/mot_1962__fk__255/mot_1962__fk__255-002.pdf"/>
          <fw xml:id="i-36a2G6116jagPEyJtLK6yF">
            8 Motioner i Första kammaren, nr 255 år 1962
          </fw>
          <p xml:id="i-HPkR6QwkyySQd7fDv5UsLX">
            skulle erhålla en personlig professur i vetenskapsteori. Kommittén
            insam- lade en rad utlåtanden från utländska och svenska akademiker,
            där Törne- bohms kompetens som vetenskapsteoretiker och hans skicklighet
            som lärare vitsordades.
          </p>
          <p xml:id="i-DiH78NcMijfSsFVsuqQqGm">
            Universitetet tog i sina äskanden för budgetåret 1960/61 upp
            ett förslag om inrättande av en personlig professur för docent
            Törnebohm i vetenskaps- teori och inskaffade som ytterligare stöd
            för framställningen utlåtanden från samtliga professorer i riket
            i teoretisk filosofi. Kanslern för rikets uni- versitet gav också
            sitt förord till detta förslag och anförde därvid följande särskilda
            motivering:
          </p>
          <p xml:id="i-rHRNZnG6yFWPwcKBkNni2">
            För egen del vill jag framhålla, att de vetenskaper, som ha vetenskapen
            själv som forskningsobjekt — vetenskapernas historia och vetenskapernas
            teori — för närvarande inta en alltför undanskymd plats inom svensk
            aka- demisk forskning och undervisning. De stora upptäckterna
            inom natur- vetenskaperna under 1900-talet exempelvis inom relativitetsteorien
            och kvantmekaniken — ha med sin avgörande betydelse för fundamentala
            ve- tenskapliga begrepp ställt filosoferna inför stora problem.
            För att kunna bearbeta dylika problem måste filosoferna vid sidan
            av den rent filosofiska utbildningen äga grundlig förtrogenhet
            med matematik och naturveten- skaper. Av de åberopade utlåtandena
            framgår klart att docenten Törnebohm i hög grad uppfyller dessa
            förutsättningar. Jag anser därför att det ur ve- tenskaplig synpunkt
            vore mycket lyckligt om för Törnebohm kunde inrättas en personlig
            professur i vetenskapsteori. Härigenom skulle en kännbar lucka
            i vårt universitetsväsende fyllas. Jag vill alltså livligt förorda,
            att den av konsistoriet föreslagna professuren kommer till stånd.
          </p>
          <p xml:id="i-XaXmrkwiUDBTVMJoKZsf74">
            Göteborgs universitet har därefter, med förnyad tillstyrkan från
            kansler- ämbetet, återkommit med detta förslag och givit det hög
            prioritet. Vad som särskilt bör understrykas är Törnebohms mångsidiga
            oriente- ring. De vetenskapsteoretiska frågor han behandlat faller
            ingalunda en- bart inom den humanistiska och samhällsvetenskapliga
            forskningens om- råden. Tvärtom har han gjort sina största insatser
            inom det naturvetenskap- liga området. Törnebohms doktorsavhandling
            ägnades principerna i Einsteins relativitetsteori, och ett annat
            större arbete bär titeln »Fysik och filosofi». Bland dem som betygat
            Törnebohms skicklighet finns därför företrädare för de mest skilda
            vetenskaper. Törnebohms förening av insikter från olika specialvetenskaper
            torde i själva verket vara ganska enastående, även mätt med internationella
            mått. Under de senaste fem åren har Törnebohm ägnat vinterhalvåret
            åt en tjänst såsom professor i filosofi vid universitetet i Khartoum
            (Sudan). Kli- matiska och andra förhållanden torde emellertid
            utesluta att Törnebohm under någon längre tid kan fortsätta med
            denna tjänstgöring. Snarare tor- de risk föreligga för att Törnebohm
            med sina speciella vetenskapsteoretiska meriter erhåller en tjänst
            i något av de större kulturländerna.
          </p>
          <pb facs="riksdagen-motions-pdf/data/1962/mot_1962__fk__255/mot_1962__fk__255-003.pdf"/>
          <fw xml:id="i-FKmjq5CVgbe8qWYP3uwtfZ">
            Motioner i Första kammaren, nr 255 år 1962 9
          </fw>
          <p xml:id="i-QfzYoRCx2JrcgDvxbuuUbb">
            Det må också framhållas att inrättandet av en professur i vetenskaps-
            teori icke medför tillskapandet av någon ny vetenskaplig institution
            i egent- lig mening, då syftet med professuren just är att dess
            innehavare skall verka inom andra vetenskapers område. Påpekas
            må även att vid Göte- borgs universitet endast finnes en professur
            i filosofi och icke, såsom vid övriga universitet, två professurer
            inom filosofiens område.
          </p>
          <p xml:id="i-Q1ADsRbD4curM53eyjUyi7">
            Under hänvisning till vad som sålunda anförts får vi härmed hemställa,
            att riksdagen måtte besluta att från och med budgetåret 1962/63
            vid Göteborgs universitet inrätta en personlig pro- fessur i vetenskapsteori
            för docenten vid universitetet, pro- fessorn vid Khartoums universitet,
            Håkan Törnebohm.
          </p>
          <p xml:id="i-VTeXUqJpux4vmFNWtyDFJZ" type="date">
            Stockholm den 25 januari 1962 Per Bergman
          </p>
          <p xml:id="i-3BKjwP6jHPwuB67zY2NZUX">
            Sven E. Sundin Blenda Ljungberg Ingrid Segerstedt Wiberg
          </p>
        </div>
      </div>
    </body>
  </text>
</TEI>
