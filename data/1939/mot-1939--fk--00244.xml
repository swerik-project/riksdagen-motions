<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00244">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__244/mot_1939__fk__244-001.pdf"/>
      <fw xml:id="i-FBs4XJanQ7yrNsica1gRa6">
        Motioner i Första kammaren, Nr 244. 3
      </fw>
      <div xml:id="i-WVm1oLLBnWFt2nEdSnyYK9" type="motHeader">
        <div xml:id="i-QsVuMBRVwNMEXiacJjDyPH" type="motTitle"/>
        <div xml:id="i-ByfnTWfkCV4v35yzxUM4NA" type="motSubmissionInfo"/>
      </div>
      <div xml:id="i-SJf4qMWobh1Lc15Zkc5u5T" type="motBody">
        <div xml:id="i-GPPuu9YHiAEveiZYGXYRMD">
          <p xml:id="i-2XNE7ftPVZQHk9WmqtFMQp">
            Nr 244.
          </p>
          <p xml:id="i-S4bRNV87svnjAoJMyFWi84">
            Av herr Brandt, i anledning av Kungl. Maj:ts proposition angående
            reglering av den årliga lästiden vid folkskolan m. m.
          </p>
          <p xml:id="i-YCiDPULGn9bXL5YGJRN4iR">
            I Kungl. Maj:ts proposition (nr 149) till riksdagen angående
            reglering av den årliga lästiden vid folkskolan m. m. förklarar
            vederbörande departe- mentschef, att ”det bör vara statsmakterna
            angeläget att med tjänliga medel främja den nu pågående utvecklingen
            för utsträckning av lästiden till 39 veckor”. Om det verkligen
            förhåller sig så, att det är en betydelsefull statsange- lägenhet,
            att lästiden vid folkskolan allmänt utökas till 39 veckor, så
            må man väl spörja, vilket medel kan vara mera tjänligt för uppnående
            av det eftersträvade målet än en lagstiftning, som kategoriskt
            fastställer lästiden till just 39 veckor! En sådan lagstiftning
            avböjer emellertid departements- chefen under hänvisning till
            bl. a. de ekonomiska konsekvenserna. Likväl är det ju uppenbart,
            att därest den lyckosamma utvecklingen hän- emot 39 veckors lästid
            fortsätter i samma takt som hittills eller ytterligare påskyndas
            genom de utlovade tjänliga medlen, så måste ju de ekonomiska konsekvenserna
            för statsverket bli ungefär desamma som om den utökade lästiden
            lagstadgades. Med departementschefens deklarerade allmänna in-
            ställning till frågan hade det därför ovillkorligen varit mest
            konsekvent, om han föreslagit en obligatorisk lästid av 39 veckor.
            Ty i själva verket kommer under förhandenvarande omständigheter
            en lagstiftning, som begränsar den obligatoriska lästiden till
            36 1/2 veckor, att verka retarderande på utvecklingen framemot
            39 veckor. Det synes näm- ligen ganska sannolikt, att kulmen redan
            nåtts i skoldistriktens frivilliga införande av den nionde läsmånaden.
            1937 års folkskoleutrednings förslag, att den obligatoriska lästiden
            borde begränsas till blott 36 1/2 veckor, har faktiskt verkat
            avkylande på skoldistriktens iver att ytterligare utöka läs- tiden
            — man måste därför vara tacksam för att folkskoleutredningen blev
            färdig med sitt betänkande och förslag först så sent som i slutet
            av förra året — och om riksdagen nu godtar den kungliga propositionen,
            torde am- bitionen komma att försvagas ännu mer. Det kan rent
            av tänkas, att skol- distrikt, som redan infört 39 veckors lästid,
            reducerar den till det obligato- riska minimum! I vilket fall
            som helst kommer de stora olägenheterna av en icke enhetlig lästid
            att kvarstå. Det var av hänsyn till landsbygdens intressen som
            skolutredningen före- slog en lästid av blott 36 !/2 veckor. Men
            de faktiska förhållandena utvisa ju, att en mängd genuina bondedistrikt
            utan tvekan utsträckt lästiden till nio månader, medan många industrisamhällen
            stannat vid 36 !/2 veckor!
          </p>
          <pb facs="riksdagen-motions-pdf/data/1939/mot_1939__fk__244/mot_1939__fk__244-002.pdf"/>
          <fw xml:id="i-C8FDzZYT6RikUAZbTLLvxQ">
            4 Motioner i Första kammaren, Nr 244.
          </fw>
          <p xml:id="i-WrovPhnqbGqXEKnqcHCKSR">
            I mitt eget inspektionsområde, Dalarnes östra, som omfattar 24
            skoldistrikt, har 20 infört 39 veckors lästid för såväl lärare
            som lärjungar, medan 3 stannat vid 36 !/2 veckor och endast 1
            (inspektionsområdets minsta distrikt med endast fem lärare) bibehållit
            nu gällande minimitid av.34 !/2 veckor. Bland de tre distrikten
            med blott 36 !/2 veckor befinner sig emellertid Da- larnes största
            industrisamhälle, vilket efter min mening utgör ett skol- exempel
            på hur orimligt det i själva verket är, att skoldistrikten godtyckligt
            får avgöra lästidens längd. Ifrågavarande industri- och municipalsamhälle
            omgives på alla sidor av den övriga sockendelen, i vilken samtliga
            skolor har nio månaders lästid, och mitt i municipalsamhället
            ligger en köping som också infört 39 veckors lästid. En del lärare
            i municipalsamhället bor i köpingen, men de har kortare lästid
            och lägre lön än köpingens lärare! Enligt den kungl. propositionen
            skulle ett läsår på 36 !/2 veckor omfatta 202 verkliga läsdagar.
            Antalet läsdagar under ett läsår på 34 !/2 veckor utgör 192. Den
            föreslagna förlängningen av lästiden skulle således innebära en
            ökning av tio läsdagar. Men av dessa tio dagar skulle tre kunna
            få användas till lärarkurser eller lärarmöten — och de kommer
            med visshet att uttagas, ty de är välbehövliga. Återstår sju verkliga
            undervisningsdagar. Men även detta lilla tal kommer att i realiteten
            ytterligare reduceras genom ett ökat antal idrottslovdagar, vilka
            visserligen räknas som ”verkliga läsdagar” (och naturligtvis är
            lika betydelsefulla som vanliga undervisningsdagar) men i alla
            fall minskar tiden för den övriga undervisningen. Så länge man
            haft blott 34 !/2 veckors lästid har man varit ytterst njugg med
            idrottslov, och skolreglementena har i allmänhet inte fixerat
            antalet dylika lovdagar, men numera har härvidlag skett en ändring,
            så att t. ex. i Västerås stift de nya skolreglementena upptar
            fyra hela eller åtta halva idrottslovdagar i skoldi- strikt med
            36 !/2 veckor. Följden blir i alla fall, att om också lästiden
            på papperet ökas med två hela veckor, så blir den reella vinsten
            blott tre å fyra riktiga undervisningsdagar! Kan nu dessa få dagar
            kompensera den undervisningstid, som går förlorad genom de socialpedagogiska
            anordningar av varjehanda slag (läkarunder- sökningar, tandvård,
            skolbad etc.) som efter hand vidtagits i skolorna? Dessa utmärkta
            anordningar har givetvis det allra största värde för skolbarnen,
            men de tar tid från det egentliga skolarbetet, och man kan därför
            på goda grunder påstå, att en modern skola med 36 !/2 veckors
            lästid ger lärjungarna färre effektiva undervisningstimmar i de
            vanliga skolämnena än en ”gam- malmodig” skola med 34 !/2 veckor.
            I synnerhet om man betänker, att nya kursmoment såsom trafikundervisning
            tillkommit eller att gamla utvidgats såsom nykterhetsundervisningen.
            (Snart får väl folkskolan ta på sin lott även undervisning om
            giftgasskydd!) Det är förvisso av yttersta vikt, att tiden för
            gymnastik och idrott är rundligt tilltagen i skolorna och att
            inom veckotimmarnas ram gott utrymme
          </p>
          <pb facs="riksdagen-motions-pdf/data/1939/mot_1939__fk__244/mot_1939__fk__244-003.pdf"/>
          <fw xml:id="i-B9ydorzTTpXByFNZiuDkxm">
            Motioner i Första kammaren, Nr 244. 5
          </fw>
          <p xml:id="i-G496pAJm9SYe3hSEMRbGRa">
            finnes för de socialpedagogiska anordningarna, men det är därför
            inte i sin ordning, att den tid, som hittills stått till förfogande
            för läsning, skrivning, räkning etc., kommer att minskas. Det
            är ju tvärtom en allmän uppfattning, att tiden bör ökas. Men detta
            kan ske endast om den årliga lästiden ut- sträckes utöver 36 !/2
            veckor, ty en ökning av lästiden till blott nämnda veckotal kompenserar
            icke de ovannämnda förlusterna i undervisningstid för de vanliga
            skolämnena. På grund av erfarenheterna från mitt eget inspektionsområde
            i Dalarne, där förhållandena icke synnerligen torde avvika från
            förhållandena i det övriga landet, vågar jag hålla före, att en
            årlig lästid på 39 veckor för såväl lärare som lärjungar i allmänhet
            låter sig genomföras utan svårigheter. De fyra skoldistrikt, som
            icke utsträckt lästiden till nio månader, har icke i minsta mån
            annan social struktur än de tjugo distrikt, som infört den nionde
            läsmånaden! Det är inte olika skolförhållanden, som föranlett
            den olika inställningen till frågan om läsårets förlängning. Utan
            helt andra förhållanden. Och eftersom 20 skoldistrikt av 24 infört
            ett läsår på 39 veckor för både lärare och lärjungar, så innebär
            detta faktum jämväl, att man tillfredsstäl- lande löst frågan
            om fortsättningsskolans organisation. Med stöd av vad jag ovan
            anfört tillåter jag mig således hemställa,
          </p>
          <p xml:id="i-JfUxGKJksoUhLNxkM9T6iM">
            att riksdagen i anledning av Kungl. Maj:ts proposition nr 149
            måtte förklara sig icke hava något att erinra emot att den årliga
            lästiden vid rikets folk- och småskolor utsträckes från minst
            34/7 veckor till minst 39 veckor.
          </p>
          <p xml:id="i-CW9xE9fjTnP8nwhydqg7kK" type="date">
            Stockholm den 14 mars 1939.
          </p>
          <p type="signatureBlock" id="i-65hY2mELdoe71EFEsjBKjE">
            E. G. C. Brandt.
          </p>
          <pb facs="riksdagen-motions-pdf/data/1939/mot_1939__fk__244/mot_1939__fk__244-004.pdf"/>
        </div>
      </div>
    </body>
  </text>
</TEI>
