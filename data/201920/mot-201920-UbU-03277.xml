<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03277">
  <teiHeader>
    <fileDesc>
      <titleStmt>
        <title>Om hedersförtryck, diskriminering segregation, kuturrelativism och rasism</title>
        <author corresp="i-548HUVvKe8n48M3pQmFeUC">av Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3277 av Amineh Kakabaveh (-)</title>
          <idno type="rdwebb">H7023277</idno>
          <rs type="number">3277</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023277/text</ref>
          <ref type="dokument_url_html">http://data.riksdagen.se/dokument/H7023277</ref>
          <ref type="dokumentstatus_url_xml">http://data.riksdagen.se/dokumentstatus/H7023277</ref>
          <ref type="docx">http://data.riksdagen.se/fil/BBE934BD-9043-4F35-8495-0D7E4F63B1E8</ref>
          <ref type="pdf">http://data.riksdagen.se/fil/B90FF592-8833-4DAC-897B-452EAD13AE05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FNT5F3eM9cgVFdnMMm2RQn" type="signed"/>
        <correspContext corresp="i-FNT5F3eM9cgVFdnMMm2RQn">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-4uqWr5UGXz9cNni5vYLRKr" type="submitted">
          <date when="2019-10-03"/>
          <time when="16:15:00"/>
        </correspAction>
        <correspAction xml:id="i-RpBnLYR3hn6SnpmnjJHZF4" type="reviewed">
          <date when="2019-10-03"/>
          <time when="19:47:22"/>
        </correspAction>
        <correspAction xml:id="i-AErjbaPdAzNDxinbLYAZ9K" type="referred">
          <date when="2019-10-11"/>
        </correspAction>
        <correspAction xml:id="i-PDfHh9DJFEHgo2y8Mq4744" type="assigned">
          <date when="2021-03-10"/>
          <time when="16:34:32"/>
        </correspAction>
        <correspContext corresp="i-PDfHh9DJFEHgo2y8Mq4744">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-D8Ai8hQMbtJgYrD7hYdA4x" type="behandlas_i"/>
        <correspContext corresp="i-D8Ai8hQMbtJgYrD7hYdA4x">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pr8uRvzdXdai1RvjrCsRYH" type="behandlas_i"/>
        <correspContext corresp="i-Pr8uRvzdXdai1RvjrCsRYH">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GSzffP7TbTm2RRJx3yfADn" type="behandlas_i"/>
        <correspContext corresp="i-GSzffP7TbTm2RRJx3yfADn">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6FCUuJF4ZdrpSqX2hCo8UT" type="behandlas_i"/>
        <correspContext corresp="i-6FCUuJF4ZdrpSqX2hCo8UT">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V39dXDRvMFPD941fvEK3hT" type="behandlas_i"/>
        <correspContext corresp="i-V39dXDRvMFPD941fvEK3hT">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NiCLEUmQzxuAYYSrRT4Me" type="behandlas_i"/>
        <correspContext corresp="i-NiCLEUmQzxuAYYSrRT4Me">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RQqwx1fFpsvPBypvGauGAr" type="behandlas_i"/>
        <correspContext corresp="i-RQqwx1fFpsvPBypvGauGAr">
          <ref type="uppgift">2019/20:JuU23</ref>
          <ref type="ref_dok_id">H701JuU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU23</ref>
          <ref type="ref_dok_titel">Ökat skydd mot hedersrelaterad brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-sNPjZifnvQx2gx1dnrrmX" type="behandlas_i"/>
        <correspContext corresp="i-sNPjZifnvQx2gx1dnrrmX">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6VbALFzgi4zpsSKRfY3NmV" type="behandlas_i"/>
        <correspContext corresp="i-6VbALFzgi4zpsSKRfY3NmV">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CsDE49NR24fvXf2nt8oVje" type="behandlas_i"/>
        <correspContext corresp="i-CsDE49NR24fvXf2nt8oVje">
          <ref type="uppgift">2020/21:KrU5</ref>
          <ref type="ref_dok_id">H801KrU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU5</ref>
          <ref type="ref_dok_titel">Det civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9dLM13YiBemL23pkmvRTj3" type="motHeader">
        <div xml:id="i-7dQz4AkMNQaaKEpQBX8Rgh" type="motTitle">
          Motion till riksdagen 2019/20:3277 av Amineh Kakabaveh (-) Om
          hedersförtryck, diskriminering segregation, kuturrelativism och
          rasism
        </div>
      </div>
      <div xml:id="i-4wvc33shjUhn1LqC5eqjZM" type="motBody">
        <div xml:id="i-NTn8k7ZcyByvqqMKC2qdq7" type="motProposal" subtype="förslag">
          <head xml:id="i-Bm6fN6Nca6VFX8CdYp8phz">
            Förslag till riksdagsbeslut
          </head>
          <list xml:id="i-34UdYHRZsXz5KTC1DLEp8Z" style="ol">
            <item xml:id="i-WmvDEhHhxA2cZnyEhXRatC">
              Riksdagen ställer sig bakom det som anförs i motionen om att
              ge Brottsförebyggande rådet i uppdrag att vidare kartlägga sambandet
              mellan hedersvåld, gängkriminalitet och jihadism, och detta tillkännager
              riksdagen för regeringen.
            </item>
            <item xml:id="i-RY7KCWoJUwa4uVtRGqyctb">
              Riksdagen ställer sig bakom det som anförs i motionen om att
              ett särskilt anslag med forskningsmedel anslås för forskare vid
              svenska lärosäten och forskningsinstitutioner med syfte att kartlägga
              sambandet mellan hedersvåld, gängkriminalitet och jihadism, och
              detta tillkännager riksdagen för regeringen.
            </item>
            <item xml:id="i-AyY7zLuphQCUEEv3urSkcF">
              Riksdagen ställer sig bakom det som anförs i motionen om att
              det i svenskundervisningen för nyanlända, elever i kommunala vuxenskolan
              och vid folkhögskolor också bör ingå obligatorisk undervisning
              i hur den svenska demokratin fungerar och vilka rättigheter som
              tillkommer alla i landet, särskilt när det gäller kvinnors och
              barns rättigheter, samt vilka lagar som gäller i Sverige, och
              detta tillkännager riksdagen för regeringen.
            </item>
            <item xml:id="i-Gr4VfHck6r52NSD5A2L3i3">
              Riksdagen ställer sig bakom det som anförs i motionen om att
              i lagstiftningen tydliggöra ett förbud mot oskuldskontroller,
              oskuldsoperationer och utfärdande av oskuldsintyg snarast möjligt
              och tillkännager detta för regeringen.
            </item>
            <item xml:id="i-hW94hiqwozZoitwan7Vq2">
              Riksdagen ställer sig bakom det som anförs i motionen om att
              vårt lands rättsvårdande myndigheter – domare, åklagare m.fl.
              – bör genomgå en utbildning i hur hedersförtrycket uppstått, vidmakthålls
              och fungerar, och detta tillkännager riksdagen för regeringen.
            </item>
            <item xml:id="i-MGg2VTa9vsts15ciYJwRbN">
              Riksdagen ställer sig bakom det som anförs i motionen om att
              lärare och socialarbetare bör genomgå en utbildning om hedersförtryckets
              historiska ursprung och hur det drabbar kvinnor och barn, och
              detta tillkännager riksdagen för regeringen.
            </item>
            <item xml:id="i-Y4fHRTSC61GZakmJTAdvz5">
              Riksdagen ställer sig bakom det som anförs i motionen om att
              även de som utbildas till lärare i ämnet svenska 2 och hemspråk/modersmålet
              och kommer att undervisa i grund- och gymnasieskolor, på ungdomshem
              av olika slag samt på sfi bland nyanlända ska genomgå en utbildning
              om hedersförtryckets historiska ursprung, i hur den svenska demokratin
              fungerar och vilka rättigheter som tillkommer alla i landet, särskilt
              när det gäller kvinnors, barns och hbt-personers rättigheter,
              samt i vilka lagar som gäller i Sverige, och detta tillkännager
              riksdagen för regeringen.
            </item>
            <item xml:id="i-BrmNWw23TpnqrCJtQ3LuNq">
              Riksdagen ställer sig bakom det som anförs i motionen om att
              regeringen även i sitt arbete för jämställdhet som en signal till
              landets lärare och elever bör inleda en upplysningskampanj i landets
              skolor som beskriver hedersförtryckets historiska rötter, dess
              effekter på samhället och hur det strider mot demokratins principer
              och mot mänskliga rättigheter och vad sådana kränkningar innebär
              för flickor och unga kvinnor, och detta tillkännager riksdagen
              för regeringen.
            </item>
            <item xml:id="i-FpN7fE99oh7jbsm39te6BN">
              Riksdagen ställer sig bakom det som anförs i motionen om att
              anslagen till det civila samhället som går till organisationer
              och samfund som inte upprätthåller demokratins grundprinciper
              om kvinnors, barns och homosexuellas rättigheter och som upprätthåller
              hederskultur och förtryck ska stoppas, och detta tillkännager
              riksdagen för regeringen.
            </item>
            <item xml:id="i-SG7ZTBAEaRqkPZwQHu73q3">
              Riksdagen ställer sig bakom det som anförs i motionen om att
              regeringen bör vända sig till vårt lands etniska och religiösa
              föreningar med en upplysningskampanj om demokratiska och mänskliga
              rättigheter med särskild tonvikt lagd på kvinnors och barns samt
              homosexuellas rättigheter och som tydliggör hedersförtryckets
              mekanismer, och detta tillkännager riksdagen för regeringen.
            </item>
            <item xml:id="i-6CWFwEjcUdS6FGU3CHQCSn">
              Riksdagen ställer sig bakom det som anförs i motionen om att
              anslagen som går från skattebetalarna till civila samhällets studieförbund
              och religiösa organisationer när de fördelas ska bedömas i relation
              till vilken effekt de har på hederskulturen och det våld och kvinnoförtryck
              samt förtryck av homosexuella som den inrymmer, och detta tillkännager
              riksdagen för regeringen.
            </item>
          </list>
        </div>
        <div xml:id="i-KwdD3vJbXsRmUNryVEpoAt" type="motContent">
          <head xml:id="i-4nhuxMePBJUNLaSrdejMEF" type="h1">
            Hedersförtrycket – ett patriarkalt förtryck
          </head>
          <p xml:id="i-4ctUDkEHpVRq9VBqchqckx">
            Det är idag 20 år sedan Pela Atroshi mördades av nära släktingar
            och 17 år sedan Fadime Sahindal mördades av sin far. Dessa båda
            mord väckte stor uppmärksamhet. Orsaken till uppmärksamheten var
            det dåförtiden till synes ovanliga motiv som mördarna hade. De
            mördades därför att de hade brutit mot det regelverk som en patriarkal
            ordning föreskrev. Pela bröt mot den genom att vara för frispråkig
            om sina rättigheter och hon ville bestämma själv vem hon skulle
            gifta sig med. Detsamma gällde även Fadime, men hon hade gått
            ett steg längre. Hon hade valt att leva med en man som inte var
            utsedd av familjen. Och än värre: han var av annan etnicitet än
            hon själv och hennes familj.
          </p>
          <p xml:id="i-VAtz11U8rB5UmPBwLFweQA">
            Efter mordet på Fadime Sahindal har under årens lopp länge dolda
            missförhållanden i den svenska samhället långsamt – och inte sällan
            under motstånd – blottlagts. De missförhållanden som betecknas
            som hedersförtryck. Morden på Pela och Fadime var inte de första
            och enda hedersmorden i Sverige. Hedersmord inträffade redan i
            mitten av 90-talet då Sara mördades av samma orsak. Och detta
            har flera varje år sedan dess – en del maskerade som självmord,
            s.k. balkongflickor.
          </p>
          <p xml:id="i-U4kBQMz33RM2pcFEzyVkJ3">
            Hederskulturen är en ytterligt sträng traditionell patriarkal
            familje- och samhälls­ordning som råder i stora delar i världen,
            där mannen är överordnad kvinnan, som tilldelas en undanskymd,
            tjänande roll och saknar en lång rad rättigheter. Det handlar
            om val av livspartner, oskuldskrav på kvinnan före äktenskapets
            ingående, bundenhet till hemmet, starkt begränsade möjligheter
            till skilsmässa, begränsad rörlighet, får inte bo själv eller
            flytta från familjen efter 18 år, undergivet och tillbakadraget
            uppträdande i sociala sammanhang där bl.a. utomstående män är
            närvarande osv. Hederskulturen handlar om djupt rotade seder och
            sedvänjor samt religiöst motiverade ideologiska föreställningar
            formade i gamla starkt patriarkala samhällssystem.
          </p>
          <p xml:id="i-9SvEAxBwUoJDJvbQnCGGHJ">
            Denna form av kvinnoförtryck finner vi i Mellanöstern, stora
            delar av Asien och Afrika, i delar av Östeuropa (i Latinamerika
            förekommer en likartad form av kvinnoförtryck – machokulturen).
            Dessa föreställningar om kvinnans ställning passar dåligt in i
            moderna europeiska samhällen, där bl.a. kvinnorna själva fört
            kampen och fortfarande för en lång kamp för sina rättigheter och
            för jämställdhet med männen i en sekulärt demokratisk rättsstat.
          </p>
          <head xml:id="i-Dk6t36YDfmK7tBpm2kadMe" type="h2">
            Segregationen, diskrimineringen, kulturrelativism och hederskulturen
          </head>
          <p xml:id="i-VAeanvbZzzr5NbpJEGaj9X">
            Detta möte mellan den traditionsbundna hederskulturen och de
            moderna samhällena medför en lång rad problem som måste hanteras.
            Det gick ganska bra under flera decennier, då invandringen kom
            från kulturer som var snarlika den svenska. När folk kom från
            kulturer som var mer främmande för svenskarna och invandrarna
            mötte en kultur som var främmande för dem började det växa fram
            både en klassklyfta och en etnisk klyfta i det svenska samhället.
          </p>
          <p xml:id="i-TBt2tAF1ze2E3jCBC5ZJdy">
            Med stor invandring krävs ett snabbt bostadsbyggande, vilket
            genomfördes – mest i storstädernas ytterområden. Dit flyttade
            eller placerades de nyanlända. De inflyttade uppfattade detta
            som positivt då närheten till landsmän upplevdes som något tryggt
            och hemvant när man befinner sig främmande land. Men det som till
            en början uppfattades som positivt omvandlades efterhand till
            något mer negativt, inte minst för kvinnor och barn. Vi fick en
            uppdelning i samhället av ”vi” och ”dom”. I spåren av denna utveckling
            följde segregation och diskriminering.
          </p>
          <p xml:id="i-WjJ7EsFEir3sWP4HLLPreE">
            Är man diskriminerad och lever i ett segregerat samhälle söker
            man sig, för att bevara sin självaktning, till den kultur som
            man växte upp med och som en stor del av ens grannar också är
            en del av. Diskrimineringen – på arbetsmarknaden och i andra sammanhang
            – och segregeringen medför att föråldrade kulturmönster bevaras
            och till och med kan fördjupas. Det är i detta sammanhang vi också
            bör söka en förklaring till hederskulturens utbredning, till förekomsten
            av jihadism och en del av ungas gäng­kriminalitet med misshandel
            och skjutningar. Sambandet mellan dessa olika företeelser – i
            vilken grad och utsträckning de hänger samman – är inte klart
            dokumenterat. Det torde vara en viktigt forskningsuppgift för
            bl.a. sociologer och kriminologer. Brotts­förebyggande rådet bör
            få i uppdrag att vidare kartlägga sambandet mellan hedersvåld,
            gängkriminalitet och jihadism. Samtidigt bör särskilda forskningsmedel
            för forskare vid svenska lärosäten och forskningsinstitutioner
            anslås för samma ändamål. Detta vill jag att riksdagen ger regeringen
            till känna.
          </p>
          <p xml:id="i-NsaVyoEZ5m7iFg2NeYnbw9">
            Det har länge funnits en föreställning, vars mantra varit att
            ”vi måste respektera andra folks kulturer”, som medfört att hederskulturen
            lämnats i fred, vilket gjort att vi idag står inför mycket djupa
            och allvarliga sociala och samhälleliga problem i flera av vår
            stora och medelstora städers förortsområden, där det traditionella
            kvinnoförtrycket utgör ett betydande inslag.
          </p>
          <p xml:id="i-PZbzFGaLBWofA4Pc2yRTDY">
            Föreställningen om att andra kulturer skulle vara oberörbara
            och inte får besmittas av utomstående kulturer är absurd. För
            det första förändras med tidens gång alla kulturer. För det andra
            har olika kulturer i alla tider påverkat och förändrat varandra.
            För det tredje, om en kultur innehåller förtryck av kvinnor och
            barn torde det vara rimligt att man förändrade just den delen
            av kulturen. Det är häpnadsväckande att en del forskare vid svenska
            universitet offrar åt denna föreställning att ”vi måste respektera
            andra folks kulturer” och därmed överser med hedersförtrycket.
            Hedersförtrycket är en skamfläck för de kulturer som försöker
            rättfärdiga och bevara det.
          </p>
          <p xml:id="i-7qGc8fKJtVZ1ENBivP6UyK">
            Accepterandet av ovannämnda mantra har fått förödande följder,
            då det inneburit att man inte sett eller inte velat se hedersförtryckets
            konsekvenser. Avskildheten och åtskiljandet i kombination med
            diskrimineringen och myndigheters och politikernas aningslöshet
            har främjat främlingsfientlighet, förvärrat diskrimineringen och
            fått människor att söka stöd och skydd i den kultur i vilken man
            vuxit upp och i vilken ett grovt och brutalt kvinnoförtryck ingår.
          </p>
          <p xml:id="i-3XMBiNFM68vPt22GN3bbtZ">
            I åtskiljandet ligger också fröet till rasism och främlingsfientlighet
            – en rasism som finns på båda sidor om det segregerade samhällets
            skiljelinje men tar sig olika uttryck beroende på vilken sida
            man befinner sig på. På den ena sidan finns de främlings­fientliga
            populisterna som skapar nidbilder av människorna i socioekonomiskt
            utsatta förorter och på den andra en del konservativa religiösa
            grupper som uppfattar och framställer västvärlden som dekadent
            och stadd i förfall. Ingendera positionen löser några problem
            utan kan endast förvärra dem. Ingendera sidan i denna konflikt
            är intresserad av att förändra kvinnornas och barnens utsatta
            situation, utan utnyttjar den istället som slagträ i den ideologiska
            kampen för att uppnå egna politiska syften.
          </p>
          <head xml:id="i-YX7QybeFLfWjS2btMPcinh" type="h2">
            Hedersförtryckets omfattning
          </head>
          <p xml:id="i-Xv3wB3y3GveQ9rv6yFKd25">
            Avser man bryta denna låsning och understödja invandrade kvinnors
            befrielse från förtryck måste man ta strid med den rasism som
            försöker rättfärdiga diskrimineringen och segregationen samtidigt
            som man måste bekämpa hederskulturen och hedersför­trycket.
          </p>
          <p xml:id="i-BRztj4Z3hhzWzYG1nFewgf">
            Utgångspunkten för en sådan kamp kan inte vara något annat än
            FN:s deklaration om de mänskliga rättigheterna, dvs. att man på
            allvar anstränger sig att konkret förverkliga det deklarationen
            föreskriver. Alla stater har undertecknat deklarationen, men alltför
            få följer den i praktiken. Detta gäller särskilt kvinnors och
            barns rättigheter. Man noterar kanske inte ens att det är grova
            brott som begås i form av kränkningar av mänskliga rättigheter.
            Traditionen osynliggör dem.
          </p>
          <head xml:id="i-FqhVzouhsE6sC6gynD4SPm" type="h2">
            Sverige borde inte vara en av dessa stater
          </head>
          <p xml:id="i-LzMf3P8z9b1phxDb1Ueygp">
            I dagens Sverige borde det vara en omöjlighet att osynliggöra
            eller förneka hedersför­tryckets existens. Av Ungdomsstyrelsens
            rapport 2009 framgick det att 70 000 unga människor i Sverige
            inte själva fick välja sin livspartner. En statlig utredning bedömde
            2014 att 100 000 unga människor under 25 år levde under hedersförtryck.
            Docent Ann Schlyter vid Stockholms universitet menar att var tredje
            elev – både pojkar och flickor – födda utomlands och i Sverige
            – lever under hedersförtryck. Göteborgsposten gick igenom 3 000
            domar och myndighetshandlingar där hedersförtryck i form av tvångs­giftermål
            och LVU-ingripanden fanns med i bilden. GP fann att 527 omhändertaganden
            genomfördes under en åttaårsperiod. 300 av dessa hade genomförts
            2014–2016. Ingripandena hade alltså ökat i antal. Enkätundersökningar
            bland skolelever i Stockholms och Göteborgs förorter som organisationen
            Varken hora eller kuvad (VHEK) låtit göra visade tydligt att 80
            procent av flickorna upplevde sin tillvaro som hårt kontrollerad
            och strängt övervakad av familj och släktingar, medan pojkarna
            hade en avsevärt större rörelsefrihet.
          </p>
          <head xml:id="i-RHKwuYJN6m9pPfGCTGUZoh" type="h2">
            Exempel på åtgärder mot hedersförtrycket
          </head>
          <p xml:id="i-H36G8btXHtT6Hhggj4vDrV">
            I kampen mot diskriminering, segregation och rasism och för förverkligandet
            av mänskliga rättigheter kan kampen för kvinnors frigörelse och
            rättigheter inte utgöra ett undantag eller ses som en sekundär
            fråga. Det är mot dem de grövsta förbrytelserna begås. Det handlar
            om allvarliga individuella frihetsinskränkningar, fysisk misshandel,
            psykisk misshandel, som kan driva flickor och unga kvinnor till
            självmord och till att unga människor mördas.
          </p>
          <p xml:id="i-4HaS5ERxjWsoakUr2mzDAH">
            Många som lever under hederskulturens tryck förvägras rörelsefrihet
            och tillåts inte lämna hemmet utan mannens sällskap. De hindras
            från att gå på SFI och lära sig svenska eller komma ut i arbetslivet
            och skaffa sig en egen inkomst och förstå hur den svenska demokratin
            fungerar. Och barnen placeras i religiösa och privata skolor.
            En sådan isolering är svår att bryta och kräver olika insatser
            från flera olika myndigheters sida och från olika frivilligorganisationers
            sida. En omedelbar åtgärd som dock borde vidtas är att svenskundervisningen
            för nyanlända, elever i grund- och vuxenskolan och vid folkhögskolor
            inte bara omfattar obligatorisk undervisning om barnkonventionen,
            hur den svenska demokratin fungerar och vilka rättigheter som
            tillkommer alla i landet, särskilt när det gäller kvinnors och
            barns rättigheter, och vilka lagar som gäller. Detta vill jag
            att riksdagen skall ge regeringen till känna.
          </p>
          <p xml:id="i-So5hgC53BxcSFrxy3jfPpv">
            I hederskulturen ingår förhållningsregler som i olika avseenden
            berövar unga kvinnor deras frihet och där våra myndigheter av
            underlåtenhet eller konflikträdsla bidrar till könsdiskriminering
            och könssegregering. Dit hör bl.a. att elever, främst flickor,
            tillåts vara ”befriade” från undervisningen i skolämnet sex- och
            samlevnad och simundervisning, vilket hindrar dem från att finna
            en väg till medvetenhet om sig själva och sina rättigheter. Sådan
            ”befrielse” från olika skolämnen fördjupar inte bara könssegregationen
            utan förvärrar även den allmänna segregationen. (Se särskild motion
            i denna fråga.)
          </p>
          <p xml:id="i-LXxftbCE2uHWBSb8TcpFCt">
            Vad det här handlar om är att undanröja kvinnodiskriminering
            och befrämja jämställdhet och följa skolans läroplan. Denna del
            av läroplanen måste praktiseras i alla skolor i landet – även
            privata och religiösa skolor. Det skall inte vara tillåtet med
            könssegregerad undervisning i något ämne.
          </p>
          <p xml:id="i-5rocsD2zRtnqDoe5ZjZQ2S">
            Klart kvinnodiskriminerande är också de rent ovetenskapliga och
            uråldriga vanföreställningar som rått kring kvinnans mödomshinna
            – en påhittad anatomisk företeelse hos kvinnan, som inte finns
            och använts i kvinnoförtryckande syfte. Trots att Socialstyrelsen
            i ett särskilt pressmeddelande i oktober 2015 särskilt uttalat
            att oskuldkontroller och utfärdande av oskuldsintyg är olagliga
            har denna verksamhet inte kunnat stoppas eller beivras.
          </p>
          <p xml:id="i-D8qjXAKaf9hvm9afN4Yws3">
            I en handledning för hälso- och sjukvårdspersonal från Nationellt
            centrum för kvinnofrid konstaterades 2011 att så kallade hymenoperationer
            utförs inom svensk sjukvård trots att sådana inte är förenliga
            med patientskyddslagens stadgande om att all sjukvård ska vara
            förenlig med vetenskap och beprövad erfarenhet. I samma kunskapsöversikt
            konstaterades samtidigt att ”den svenska regleringen av ingrepp
            i de kvinnliga könsorganen, utan medicinsk indikation, är ganska
            otydligt utformad”. Mot bakgrund av detta menar jag att denna
            rättsliga reglering bör utredas med sikte på att leda fram till
            förslag om ny lagstiftning som tydliggör förbud mot oskuldsoperationer,
            oskuldskontroller och utfärdande av oskuldsintyg. Detta vill jag
            att riksdagen skall ge regeringen till känna.
          </p>
          <p xml:id="i-9amo8V1EVcUbrSdtQvX3yE">
            Det svenska skolsystemets grundläggande element är att undervisningen
            skall grundas på vetenskap och beprövad erfarenhet. Det innebär
            att skolans undervisning och skolan som vistelseort skall vara
            sekulär. Ingen minderårig elev skall avskiljas eller skiljas ut
            från övriga elever på grund av kön eller religionstillhörighet.
            Detta innebär att skolan måste vara fri från alla typer av religiösa
            symboler – inklusive klädedräkt för barn under 18 år. (Se särskild
            motion i denna fråga.)
          </p>
          <p xml:id="i-U86bkysamSabRtuH2eBmtV">
            Den kvinnosyn som präglar hederskulturen är också en del av en
            rättsuppfattning där kvinnan är underordnad och i avsaknad av
            en lång rad rättigheter. Denna rättsuppfattning, där kvinnor saknar
            fundamentala rättigheter, måste bytas ut mot ett system som genomsyras
            av kvinnors demokratiska och mänskliga rättigheter. De rättsvårdande
            myndigheterna – domstolsväsende – domare, åklagare m.fl. – bör
            genomgå en utbildning i hur hedersförtrycket uppstått, vidmakthålls
            och fungerar. Detta vill jag att riksdagen skall ge regeringen
            till känna.
          </p>
          <p xml:id="i-MoDmSUVbfSzJJp9mRGq6SD">
            Ovanstående åtgärder måste dock kompletteras med att lärare,
            annan skolpersonal och socialarbetare genomgår en utbildning om
            hedersförtryckets historiska ursprung och hur det drabbar unga
            flickor, pojkar, barn och kvinnor. Detta vill jag att riksdagen
            skall ge regeringen till känna.
          </p>
          <p xml:id="i-FXMCLtDohg1Wr4KihdVMzk">
            Även de som utbildas till lärare i ämnet svenska 2 och hemspråk/modersmålet
            och kommer att undervisa i grund- och gymnasieskolor och på ungdomshem
            av olika slag samt på SFI bland nyanlända skall genomgå en utbildning
            om hedersförtryckets historiska ursprung samt i hur den svenska
            demokratin fungerar och vilka rättigheter som tillkommer alla
            i landet, särskilt när det gäller kvinnors och barns rättigheter,
            samt i vilka lagar som gäller i Sverige. Detta vill jag ge regeringen
            till känna.
          </p>
          <p xml:id="i-NmU2uHhwdU5Nn9PDxW3yTn">
            Regeringen bör även i sitt arbete för jämställdhet som en signal
            till landets lärare och elever inleda en upplysningskampanj i
            landets skolor som beskriver hedersförtryckets historiska rötter,
            dess effekter på samhället och hur det strider mot demokratins
            principer och mot mänskliga rättigheter och vad sådana kräkningar
            innebär för flickor och unga kvinnor. Detta vill jag att riksdagen
            skall ge regeringen till känna.
          </p>
          <head xml:id="i-TUZNAY1pCR2HZVtVABzEt4" type="h2">
            Hedersförtryckets upprätthållande
          </head>
          <p xml:id="i-KMfs16sA7CM2A8vdtR6o5A">
            När hedersförtrycket tas upp i debatten påpekas ofta att religionen
            är en del av de främmande kulturer som måste respekteras och man
            hänvisar till att religionsfriheten utgör en demokratisk rättighet.
            Inte sällan beskylls de som bekämpar hederskulturen och hedersförtrycket
            för att vara religionsfientliga och stämplas som rasister och
            ”islamofober” eller religionsfientliga i allmänhet.
          </p>
          <p xml:id="i-N5VVErWbxvkW1sFkNNKUsn">
            Till det bör sägas:
          </p>
          <list xml:id="i-NfR8tqCncYboweEB7AAhoa" style="ol">
            <item xml:id="i-LE2dTa86bXiqPcuJ3xRRUn">
              Hedersförtrycket är historiskt sett en företeelse betydligt äldre
              än de flesta religioner. Islam är en av de yngsta.
            </item>
            <item xml:id="i-CTuFAAMd38ty27dkrxMXvx">
              Hedersförtrycket är inget specifikt för islam. Det är inte sprunget
              ur någon religion, men det är uppenbart att religioner tagits
              i bruk för att rättfärdiga kvinnoförtrycket och hedersförtrycket.
            </item>
            <item xml:id="i-SnUWhS3JNaacs5Djc7JRFZ">
              Religionsfriheten är visserligen en demokratisk rättighet men
              man kan knappast hänvisa till den för att rättfärdiga brott mot
              mänskliga rättigheter. Den kan definitivt inte drivas så långt
              att den rättfärdigar den mest grundläggande mänskliga rättigheten,
              människors rätt till sina liv. Hederskulturen driven till sin
              spets kränker just denna, den allra mest grundläggande mänskliga
              rättigheten.
            </item>
          </list>
          <p xml:id="i-TazQUbPfUduE9cj3DRnhhN">
            I Sverige har vi enligt grundlagen förenings- och församlingsfrihet.
            Religionsfriheten är grundlagsskyddad. Men det ställs krav på
            att föreningar och organisationer skall ha demokratins principer
            som fundament. Det krävs också att föreningar och samfund respekterar
            de mänskliga rättigheterna – inte minst kvinnors rättigheter.
            Detta ska gälla även religiösa trossamfund som får skattemedel.
          </p>
          <p xml:id="i-acUfj1DNrnTt7DceExiFY">
            Att författa och anta demokratiska stadgar är dock inte svårt.
            Det svåra är att i praktiken förverkliga dem. I media har avslöjats
            hur odemokratiska, patriarkala föreställningar och kvinnofientlig
            jargong och förakt för homosexuella slår igenom i en del föreningar
            grundade på etnicitet eller religion och tar sig uttryck i dålig
            kvinnorepresentation i föreningarnas och samfundens styrelser.
            Den svenska säkerhetstjänsten har även funnit att vissa församlingar
            och föreningar utgjort ett fält där terrororganisationers rekryterare
            kunnat operera.
          </p>
          <p xml:id="i-AsFHuecPuDa4peDaaMpWLx">
            Organisationer och föreningar – styrelser och medlemmar – bildade
            på etniska eller religiösa grunder är liksom alla andra organisationer
            skyldiga att tillämpa de principer som i Sverige gäller för demokratiskt
            organisations- och föreningsarbete, om människors lika värde oavsett
            religionstillhörighet, kön och sexuell läggning.
          </p>
          <p xml:id="i-S1a9SigMPM4DQzzEaypqyJ">
            Därför föreslår jag också att regeringen vänder sig till vårt
            lands etniska och religiösa föreningar med en upplysningskampanj
            om demokratiska och mänskliga rättigheter med särskild tonvikt
            lagd på kvinnors och barns samt homosexuellas rättigheter och
            tydliggör hedersförtryckets mekanismer. Och de organisationer
            och samfund som inte uppfyller demokratins grundprinciper skall
            inte få erhålla skattemedel.
          </p>
          <p xml:id="i-4V199iXVwQCLjLbkPWyarH">
            Jag menar att vi i Sverige haft och har en alltför överseende
            och okritisk hållning när det gäller statens anslag till religiösa
            samfund. Bedömningen av t.ex. studieförbund som Ibn Rushd är ett
            exempel på en sådan överslätande hållning. I framtiden måste en
            sådan hållning betraktas som oacceptabel. Kvinnoförtrycket och
            hedersförtrycket har inte sällan motiverats utifrån religiösa
            föreställningar. Anslagen som går från skattebetalarna till civila
            samhällets religiösa organisationer skall när de fördelas bedömas
            i relation till vilken effekt de har på hederskulturen och det
            våld och kvinnoförtryck samt förtryck av homosexuella som den
            inrymmer.
          </p>
          <p xml:id="i-EgWseqKQbuWmSgMF1v8jrz">
            Detta vill jag att riksdagen skall ge regeringen till känna.
          </p>
          <p xml:id="i-QXC5CkYpe1fXXu7hn86EVC">
            Amineh Kakabaveh, oberoende socialistisk riksdagsledamot
          </p>
        </div>
        <div xml:id="i-VU9yLKCFvc3Ks4QURJgKf7" type="signatureBlock">
          <list xml:id="i-LZVk16AAKSrTzbyWpV4ow4">
            <item xml:id="i-QpEMnYUa22vfSqWCnMuWEX" who="i-548HUVvKe8n48M3pQmFeUC" type="signature">
              Amineh Kakabaveh (-)
            </item>
          </list>
        </div>
      </div>
    </body>
  </text>
</TEI>
