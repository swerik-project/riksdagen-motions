<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__18/mot_1956__ak__18-001.pdf"/>
      <fw xml:id="i-DmZiSvpbSXH6rEh2g2Hsez">
        2 Motioner i Andra kammaren, nr 18 år 1956
      </fw>
      <div type="motHeader" xml:id="i-BeJvoddqzLYmsLbgj9SejU">
        <div type="motTitle" xml:id="i-EX9e4m4MJKnshQVTAvXQgH"/>
        <div type="motSubmissionInfo" xml:id="i-UCrsMDtkFvqyzMuQbn1o1k"/>
      </div>
      <div type="motBody" xml:id="i-D2qDrWsRvQxqixDTAnHhGL">
        <div xml:id="i-4CVfK9xhEF6JucaWdsJxn2">
          <p xml:id="i-NhEysG8xiGRmgybVbNvcqw">
            Nr 18
          </p>
          <p xml:id="i-RcDRCZPHxFdcYVKUhCUDvw">
            Av herr Jansson i Kalix m. fl., angående utredning om anläggande
            av ett plåtvalsverk vid Norrbottens järnverk i Luleå.
          </p>
          <p xml:id="i-HQtF16iv1EoeT9WXm1D2KL">
            Behovet av grovplåt för varvsindustrien och de mekaniska verkstäderna
            beräknas för närvarande till ungefär 250 000 ton per år. Men endast
            omkring 100 000 ton av detta behov tillgodoses genom inhemsk produktion.
            Åter- stoden — alltså i runt tal 150 000 ton -— av behovet måste
            sålunda impor- teras från utlandet. Då priset för närvarande torde
            ligga vid pass 750 kronor per ton, kostar denna import vårt folkhushåll
            avsevärt över 100 miljoner kronor per år. Redan detta förhållande
            måste — inte minst i nuvarande situation, då man söker reducera
            importen i syfte att förbättra balansen i handelsutbytet -— uppfattas
            som en allvarlig erinran om nödvändigheten av att öka den inhemska
            produktionen av dylik plåt. Denna nödvändighet accentueras ytterligare
            därigenom, att företagen på senare tid uppgivits ha haft märk-
            bara svårigheter att täcka sitt plåtbehov, trots att de varit
            beredda att er- lägga nu gällande höga marknadspris. Det är självfallet
            ett riksintresse, att tillgången på grovplåt är så riklig, att
            varvs- och verkstadsindustrierna inte bara kan täcka dagsbehovet
            utan vågar också helhjärtat sträva fram mot den produktionsökning,
            som är ledstjärnan för vårt lands ekonomiska liv. Skulle industriens
            behov av plåt inte kunna täckas, så följer därav sådana vådor
            för landets arbetsmarknad och det ekonomiska livet över huvud,
            att dessa icke torde här behöva när- mare beröras. Det är ju ett
            allmänt känt faktum, att världskonsumtionen av valsade produkter
            under senare år stegrats i raskt tempo. Därför torde det vara
            klokt att utgå ifrån att denna alltjämt stigande efterfrågan i
            varje fall inte inom överskådlig tid förbättrar våra möjligheter
            att säkerställa vår import lill gynnsammare priser. Det måste
            dessutom anses i hög grad otillfreds- ställande, att man i fråga
            om en så viktig artikel för vår industri som grov- plåt på detta
            avgörande sätt är beroende av den utländska marknaden. Redan klokheten
            bjuder, att man i görligaste mån söker minska denna vårt lands
            beroendeställning. Statsmakterna har här ett ansvar, som inte
            går att förneka. När man sedan söker svar på frågan, var inom
            landet denna eftersträvans- värda produktionsökning kan förverkligas,
            så är det väl tämligen givet, att järnverk med enbart malm som
            bas för produktionen måste komma i fråga
          </p>
          <pb facs="riksdagen-motions-pdf/data/1956/mot_1956__ak__18/mot_1956__ak__18-002.pdf"/>
          <fw xml:id="i-FRRzoGtNnhsDqMfzmMeS4B">
            Motioner i Andra kammaren, nr 18 år 1956 3
          </fw>
          <p xml:id="i-F4KRNDxQDQ7BsPd9Yo2Hvf">
            först. Man kan väl knappast antaga, att ett järnverk, som är
            beroende av importerat skrot, har möjlighet att komma i bredd
            med verk, som inte an- litar skrot för sin produktion, när det
            gäller möjligheterna att i någorlunda stor skala öka den inhemska
            plåtproduktionen. I detta sammanhang framstår Norrbottens järnverk
            i Luleå som en syn- nerligen lämplig metallurgisk bas för framställning
            av grovplåt. Dess kapa- citet i förevarande sammanhang torde vid
            en realistisk bedömning kunna uppskattas till ungefär 100 000
            ton per år. Såväl tomtutrymmet som andra hithörande faktorer för
            anläggande av ett plåtvalsverk är mycket gynn- samma vid Norrbottens
            järnverk. I fråga om arbetskraft torde Norrbottens järnverk ha
            bättre tillgång än något annat järnverk inom landet. Näringslivet
            i Norrbotten har alltjämt en snäv bas, medan folkmängden stiger,
            vilket gör sysselsättningsfrågan mycket aktuell också för närvarande.
            Ett plåtvalsverk i Norrbotten skulle sannolikt stimulera företagsamheten
            i landets nordligaste delar — främst inom småindustrien — och
            sålunda bli ett led i strävandena att skapa ett mångsidigare näringsliv
            i dessa bygder. Anläggandet av plåtvalsverket skulle enligt vår
            mening stå i bästa sam- klang med en förnuftig utveckling på detta
            område. En passiv tveksamhet kan komma att visa sig oförmånlig
            inte bara för de berörda bygderna utan också för folkhushållet
            i dess helhet. Med hänsyn till vad sålunda anförts får vi hemställa,
            att riksdagen måtte hos Kungl. Maj:t begära utredning om förutsättningarna
            för anläggande av ett plåtvalsverk vid Norrbottens järnverk i
            Luleå, vilken utredning bör bedri- vas så skyndsamt, att erforderliga
            förslag i ärendet kan underställas nästa års riksdag.
          </p>
          <p xml:id="i-pTF4jfqVAUWeWw8DarAsT" type="date">
            Stockholm den 17 januari 1956
          </p>
          <p xml:id="i-AVUbbgzujEUAdMHQ46RwM7">
            Ivar Jansson Hildur Ericsson Olof W. Wiklund Kalix J. O. Gavelin
            Harald Larsson
          </p>
          <p xml:id="i-P9CtsXQerJYjyHjguPXxAt">
            i Hedenäset
          </p>
        </div>
      </div>
    </body>
  </text>
</TEI>
