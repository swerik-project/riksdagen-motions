<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__752/mot_1961__ak__752-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 752 år 1961 11
          </p>
          <p>
            Nr 752
          </p>
          <p>
            Av herr Bohman m. fl., i anledning av Kungl. Maj:ts proposition
            nr 93, angående ombildning av statens reproduktionsan- stalt till
            aktiebolag, m. m.
          </p>
          <p>
            (Lika lydande med motion nr 643 i Första kammaren)
          </p>
          <p>
            I proposition nr 93 föreslår Kungl. Maj:t, att riksdagen skall
            fatta prin- cipbeslut beträffande ombildning den 1 juli 1962 av
            statens reproduktions- anstalt från affärsdrivande verk till statligt
            aktiebolag. Propositionen an- sluter sig härvidlag till det förslag
            i ämnet som 1953 års utredning rörande de statliga företagsformerna
            tidigare framlagt. Genom den förordade änd- ringen av företagsformen
            skulle anstalten bli jämställd med de privata företag på marknaden
            som den har att konkurrera med. Departements- chefen erinrar i
            detta sammanhang om företagsformsutredningens prin- ciputtalande
            i dess slutbetänkande, att bolagsformen synes framför allt böra
            väljas vid industriell och teknisk drift, där affärsverksamheten
            skall bedrivas på i stort sett samma villkor som i det enskilda
            näringslivet och i konkurrens med detta. I propositionen uttalas
            vidare, att en ändring av företagsformen synes knappast i och
            för sig påverka kapitalbehovet eller motivera en ändring av detta
            behovs finansiering. Det å reproduktions- anstaltens fond bokförda
            kapitalet uppgår till ca en miljon kronor. Vid an- staltens ombildning
            till statligt aktiebolag skall enligt förslaget till bolaget föras
            i princip samtliga vid övergångstillfället till anstalten hänförliga
            till- gångar och skulder samt företagets hela rörelse. Då aktiebolagsformen
            synes väl lämpa sig för reproduktionsanstalten tillstyrker vi
            den föreslagna ombildningen. Härvid förutsätter vi att det nya
            bolaget får arbeta under samma konkurrensmässiga förhållanden
            som pri- vata företag och utveckla sig enligt helt marknadsmässiga
            betingelser. Denna förutsättning bör enligt vår uppfattning intagas
            i direktiven för den särskilda arbetsgrupp med karaktär av interimsstyrelse
            för det blivande bolaget vilken Kungl. Maj:t har för avsikt att
            senare tillsätta med uppgift att genomföra vissa undersökningar
            och de förhandlingar med skilda parter som bör ske innan företaget
            träder i funktion. Vi tillstyrker samtidigt de för 1961/62 av
            reproduktionsanstalten äskade anslagen men förutsätter därvid,
            att några ytterligare anslag till anstalten eller det blivande
            bolaget inte kommer att anvisas på statsbudgeten. Varje utbyggnad
            av det blivande bolaget måste givetvis ske under starkt beaktande
            av den kapacitet och den brist på kvalificerad arbetskraft som
            för närvarande finns inom berörda bransch. Anmärkningsvärt är
            emellertid enligt vår uppfattning, att den föreslag- na ombildningen
            av reproduktionsanstalten sammankopplats med och för
          </p>
          <pb facs="riksdagen-motions-pdf/data/1961/mot_1961__ak__752/mot_1961__ak__752-002.pdf"/>
          <p>
            12 Motioner i Andra kammaren, nr 752 år 1961
          </p>
          <p>
            sin lösning synbarligen gjorts beroende av att det sedan åtskilliga
            decennier tillämpade systemet för tryckning och distribution av
            officiella kartor helt förändras. I propositionen redovisas nuvarande
            organisation beträffande tryckning och distribution av sådana
            kartor samt tillhandahållandet av dessa för krigsmaktens behov.
            I starkt koncentrerad form lämnas därefter en redo- görelse för
            resultaten av de utredningar, vilka under en följd av år verk-
            ställts rörande det officiella karttrycket och därmed sammanhängande
            frå- gor. Härav framgår, att tryckning och förlag sedan många
            år uppdragits åt ett enskilt företag, Generalstabens litografiska
            anstalt, som mot erläg- gande av royalty till staten omhänderhar
            dessa funktioner och som även åtagit sig att svara för att krigsmaktens
            kartbehov i fred, vid beredskap och under krig tillgodoses. Villkoren
            för nämnda uppdrag och åtagande är reglerade i avtal mellan rikets
            allmänna kartverk och försvarsstaben å ena sidan samt det privata
            företaget å den andra. I propositionen upplyses nu, att Kungl.
            Maj:t samma dag som denna av- lämnades meddelat beslut, innebärande
            att samtliga avtal mellan kartverket och nyssnämnda företag skall
            uppsägas med giltighet fr. o. m. den 1 januari 1963. Vidare anges,
            att departementschefen bemyndigats tillkalla en för- handlingsdelegation
            med uppgift att inom jordbruksdepartementet över- lägga med berörda
            parter om de övergångsproblem, som uppkommer till följd av avtalsuppsägningen,
            samt att inkomma till Kungl. Maj:t med de förslag som överläggningarna
            leder till. Överläggningarna skulle enligt propositionen äga rum
            ”med utgångspunkt från att, fr. o. m. nämnda tid- punkt, förläggandet
            av de officiella kartorna skall åvila staten, tryckningen av kartorna
            i princip skall ske efter anbudsförfarande och distributionen
            av kartorna i fråga skall ombesörjas inom den statliga sektorn”.
            I anslut- ning härtill anför jordbruksministern att ”det tidigare
            i dag beslutade för- farandet beträffande tryckningen liksom också
            i fråga om distributionen av de officiella kartorna motiverar
            att anstalten får ökade konkurrensmöj- ligheter”. Av dessa uttalanden
            kan icke dragas annan slutsats än att det i själva verket mindre
            vore fråga om att bereda reproduktionsanstalten — eller rättare
            det bolag, som avses ersätta denna — lika konkurrensmöjlig- heter
            med enskilda företag än att åt bolaget i väsentlig omfattning
            för- behålla arbetsuppgifter, vilka f. n. ombesörjes av ett enskilt
            företag. Syftet bör givetvis vara att skapa fri konkurrens på
            förevarande område. Enligt vår uppfattning bör frågan om vem som
            skall trycka och distri- buera de ifrågavarande kartorna främst
            bedömas ur ekonomiska synpunk- ter. Dessvärre har departementschefen
            inte funnit sig föranlåten att an- lägga sådana synpunkter på
            en jämförelse mellan det system, som nu är rådande, och det nya
            system som han uppenbarligen vill etablera. Det bör i detta sammanhang
            framhållas, att de särskilda sakkunniga, i anledning
          </p>
          <pb facs="riksdagen-motions-pdf/data/1961/mot_1961__ak__752/mot_1961__ak__752-003.pdf"/>
          <p>
            Motioner i Andra kommaren, nr 752 år 1961 13
          </p>
          <p>
            av vilkas betänkande Kungl. Maj:t fattat sitt nyssnämnda beslut,
            icke för- ordat, att distributionen av de officiella kartorna
            skulle ombesörjas inom den statliga sektorn. Utredningen har härom
            uttalat följande: ”Om distri- butionen av de officiella kartorna
            inte skall handhavas av kartverket i egen regi, bör den utlämnas
            som en ren kommissionärsuppgift, varvid statens reproduktionsanstalt
            eller Generalstabens litografiska anstalt kan komma i fråga såsom
            distributör. Valet mellan dessa alternativ blir bl. a. beroende
            av ekonomiska överväganden och torde få anstå till dess särskilda
            förhand- lingar upptages.” Ytterligare studium av propositionen
            och det material, varpå densamma bygger, är ägnat att framhäva
            avsaknaden av ekonomiska överväganden i det sammanhang, varom
            här är fråga. Det synes inte klarlagt, att en över- gång från
            ett inarbetat system, som tillför staten avsevärda royalty- inkomster,
            till ett nytt och oprövat system, som på sikt torde kräva om-
            fattande investeringar, innebär ekonomiska fördelar för staten.
            I proposi- tionen har några skäl för ett överförande på staten
            av distributionen inte redovisats. Den mångfald av frågor som
            reser sig i detta sammanhang — bl. a. i fråga om försvarets kartbehov
            — ger otvivelaktigt vid handen, att innebörden och verkningarna
            av propositionen i denna del inte är utredda eller klarlagda.
            Enligt vår uppfattning bör inte bara tryckningen, såsom förordas
            i pro- positionen, utan även distributionen av de officiella kartorna
            ske efter anbudsförfarande och i fri konkurrens. Den av departementschefen
            till- satta förhandlingsdelegationen jämte den interimsstyrelse
            som är avsedd att utses för det blivande bolaget bör därför få
            till uppgift att med här nämnda utgångspunkt ytterligare utreda
            de ekonomiska och praktiska verk- ningarna av att nuvarande system
            förändras ävensom att i övrigt under- söka de åtgärder som bör
            vidtagas för att i motionen anförda betänklig- heter skall kunna
            undanröjas. Åberopande det ovan anförda hemställer vi, att riksdagen
            vid behandling av proposition nr 93 1. måtte uttala a) att det
            blivande bolaget bör verka och utvecklas i fri konkurrens och
            under marknadsmässiga betingelser; b) att såväl tryckningen som
            distributionen av de offi- ciella kartorna bör ske efter anbudsförfarande
            och i fri konkurrens; 2. i övrigt beakta vad i motionen anförts.
            Stockholm den 11 april 1961 Gösta Bohman Tage Magnusson Ebbe Rydén
            i Borås
          </p>
          <p>
            Nils Stenberg Hans Nordgren Thorbjörn Fälldin
          </p>
        </div>
      </div>
    </body>
  </text>
</TEI>
