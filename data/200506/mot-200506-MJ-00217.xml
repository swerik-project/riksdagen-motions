<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_217/mot_200506_MJ_217-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ217 pnr: fp736
          </p>
          <p>
            Motion till riksdagen 2005/06:MJ217
          </p>
          <p>
            av Solveig Hellquist m.fl. (fp)
          </p>
          <p>
            Förbud mot tidelag
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att förbjuda tidelag.
          </p>
          <p>
            Motivering
          </p>
          <p>
            Tidelag innebär att en människa har sex med ett djur. Detta var
            straffbart i Sverige fram till år 1944. Sverige har i dag, till
            skillnad från flertalet andra länder, inte någon bestämmelse som
            ovillkorligt förbjuder och straffbelägger könsumgänge mellan människor
            och djur. Varken brottsbalken eller djurskyddslagen innehåller
            uttryckliga förbud mot sexuella övergrepp på djur. Det betyder
            att sex med djur är olagligt endast om det kan bevisas att det
            varit frågan om djurplågeri, det vill säga att det sexuella övergreppet
            inneburit fysiskt eller psykiskt lidande för djuret. Att leda
            detta till bevis är svårt eftersom djuret inte kan tala det språk
            vi förstår. Såväl Svenska Kennelklubben, Sveriges Veterinärförbund,
            Sveriges Djurskyddsföreningars Riksförbund och Djurens Rätt med
            flera — organisationer som alla har goda kunskaper om djur — förordar
            att ett förbud mot sexuella övergrepp på djur införs i lagstiftningen.
            Somliga avfärdar tidelag som något obehagligt som bara förekom
            förr i världen. På Sveriges Veterinärförbund har man dock märkt
            en ökning på senare tid. Den oroande utvecklingen kan avläsas
            i ett växande antal webbsidor med djurpornografiskt innehåll,
            ett utökat öppet utbud av djursexfilmer hos videouthyrare samt
            fler uppgifter om sexuellt utnyttjade djur från olika veterinärer
            och från olika institutioner. En engelsk undersökning från 2001
            antyder att mer än vart tjugonde sällskapsdjur, mest hund men
            även katt, som veterinär undersökt hade skador p.g.a. sexuella
            övergrepp. Översätter man denna undersökning till svenska förhållanden
            kan det innebära att mellan 200 och 300 hundar och katter skadas
            av sexuella övergrepp varje år. Förutom de fysiska skadorna skadas
            djuren naturligtvis mentalt och kan få beteendestörningar.
          </p>
          <pb facs="riksdagen-motions-pdf/data/200506/mot_200506_MJ_217/mot_200506_MJ_217-0002.pdf"/>
          <p>
            2005/06:MJ217
          </p>
          <p>
            Det är hög tid att ge våra husdjur ett ordentligt skydd mot våld
            och övergrepp. Den nuvarande lagstiftningen är otillräcklig. De
            människor som utnyttjar djur i sexuella sammanhang bör erbjudas
            lämplig vård.
          </p>
          <p>
            Stockholm den 22 september 2005
          </p>
          <p>
            Solveig Hellquist (fp) Birgitta Ohlsson (fp) Helena Bargholtz
            (fp) Jan Ertsborn (fp)
          </p>
        </div>
      </div>
    </body>
  </text>
</TEI>
