<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-KrU-00292">
  <teiHeader>
    <fileDesc>
      <titleStmt>
        <title>Vrak</title>
        <author corresp="i-2xzcr3nLPgka3s5j7pZ98N">av Ingegerd Saarinen (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vrak</title>
          <idno type="rdwebb">GP02Kr292</idno>
          <rs type="number">Kr292</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GP02Kr292/text</ref>
          <ref type="dokument_url_html">http://data.riksdagen.se/dokument/GP02Kr292</ref>
          <ref type="dokumentstatus_url_xml">http://data.riksdagen.se/dokumentstatus/GP02Kr292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ko98Q1XTcz69wdmJEwYt1s" type="signed"/>
        <correspContext corresp="i-Ko98Q1XTcz69wdmJEwYt1s">
          <note type="signatory" corresp="i-2xzcr3nLPgka3s5j7pZ98N"/>
        </correspContext>
        <correspAction xml:id="i-QBQbK4J2kM6781UQu82iPD" type="referral">
          <date when="2001-10-11"/>
        </correspAction>
        <correspAction xml:id="i-PhVLG31g2TJCGK1Tq64yAc" type="dismissal">
          <date when="2001-10-11"/>
        </correspAction>
        <correspAction xml:id="i-L44XU8ebVdT6gXtz72qC1P" type="termination">
          <date when="2001-10-05"/>
        </correspAction>
        <correspAction xml:id="i-MPucaKv4qmwM6t7AWsahDp" type="submission">
          <date when="2001-10-05"/>
        </correspAction>
        <correspAction xml:id="i-3jdxVHE9GK9JrSvbJ7zBA8" type="numbering">
          <date when="2001-10-05"/>
        </correspAction>
        <correspAction xml:id="i-S76mzCnxsZZB3HdtdKMhwu" type="proposed_referral">
          <date when="2001-10-05"/>
        </correspAction>
        <correspAction xml:id="i-WWPztnn3HuQWduwgtD5bQY" type="committee_proposal">
          <date when="2001-10-05"/>
        </correspAction>
        <correspAction xml:id="i-RTBcZLMVnQiAHq7YmB521v" type="reviewing">
          <date when="2001-10-05"/>
        </correspAction>
        <correspAction xml:id="i-2GipHnbpNqi8GcqubbRs1x" type="registration">
          <date when="2001-10-05"/>
        </correspAction>
        <correspAction xml:id="i-5zrmVDCVPGrd2vq1LY6ESC" type="assigned"/>
        <correspContext corresp="i-5zrmVDCVPGrd2vq1LY6ESC">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Kr_0292/mot_200102_Kr_0292-0001.pdf"/>
      <div xml:id="i-MovH3qd3Q4sFDfRC5NqwQW" type="motHeader">
        <div xml:id="i-By2BGE8DFc4xEBGK5Tk54a" type="motTitle"/>
        <div xml:id="i-6zo4LxvwqfnPovRCguQCQo" type="motSubmissionInfo"/>
      </div>
      <div xml:id="i-3v1oEEeUoX6m7JU1TxUkyQ" type="motBody">
        <div xml:id="i-UL7EoVx74H73yahjSFEhup">
          <p xml:id="i-WvqqRcjMpLdrZaiYoBHCDd">
            14
          </p>
          <p xml:id="i-VAHrTQcaKRv2MkfVcdgUdE">
            2001/02 mnr: Kr292 pnr: mp659
          </p>
          <p xml:id="i-VXqc4daajc37zdptUBieJJ">
            Motion till riksdagen 2001/02:Kr292
          </p>
          <p xml:id="i-YEfKktNiSk7VibobkupwwW">
            av Ingegerd Saarinen m.fl. (mp)
          </p>
          <p xml:id="i-MbAdeW3XY3xyVayFNwmydR">
            Vrak
          </p>
          <p xml:id="i-MQMBk8iVJTyTcSajHDHvQR">
            Förslag till riksdagsbeslut
          </p>
          <p xml:id="i-QpeyU5Z4EEKsyL1o5A9ri9">
            1. Riksdagen begär att regeringen lägger fram förslag till skärpning
            av kulturminneslagen avseende kriteriet för fartygs förlisningstidpunkt
            så att lagens skydd utvidgas till att gälla vrak förlista för
            50 år sedan eller mer. 2. Riksdagen beslutar att regeringen skall
            verka i Nordiska rådet och i EU för att fartyg som förlist för
            50 år sedan eller mer skall få skydd enligt relevant lagstiftning.
            3. Riksdagen beslutar att regeringen skall underteckna Unescos
            kommande konvention om skydd för kulturarv under vatten.
          </p>
          <p xml:id="i-9uP7Mc8deKA3uCVQG4bR7M">
            Inledning
          </p>
          <p xml:id="i-AnZ6vvMaVFSVVnw1fXeEKa">
            Vad är det som händer i vattnen runt våra kuster? Under senare
            tid har det rapporterats om plundring av vrak, och i media har
            skövlingen av vårt kulturarv under vatten debatterats. Men överensstämmer
            den bild som presenterats med vad som i verkligheten sker? Sanningen
            är att vi inte exakt vet omfattning och inriktning för denna verksamhet.
            Tyvärr har inga fullödiga studier genomförts för att kartlägga
            vrakplundringens karaktär, omfattning och effekter. Även om vrakplundringens
            exakta omfattning och karaktär är diffus, är det ställt utom allt
            tvivel att en ökande och alltmer systematisk vrakplundring sker
            i svenska vatten. Bevisen för det är tydliga. De mest utsatta
            vraken förefaller vara de av metall. De innehåller fortfarande
            relativt välbevarade föremål som är attraktiva byten. Vraken hemsöks
            både av kommersiella souvenirmässiga orsaker. Nautika — d v s
            föremål som har med sjön att göra — kan betinga stora värden.
            Prislappen på föremål som nakterhus, rattstativ, maskintelegrafer,
            propellrar, ventiler och namnplåtar kan uppgå till femsiffriga
            belopp. Vid sidan av den rena förlusten av föremål påskyndar också
            vrakplundringen vrakens nedbrytning. Mekanisk åverkan gör att
            både erosions- och korrosionsrelaterade skador ökar i omfattning.
          </p>
          <pb facs="riksdagen-motions-pdf/data/200102/mot_200102_Kr_0292/mot_200102_Kr_0292-0002.pdf"/>
          <p xml:id="i-2dHzyV2d9FGZYheCGwaM8c">
            2001/02:Kr292
          </p>
          <p xml:id="i-52o1XnZjrEaoQPiWCgaKUA">
            15
          </p>
          <p xml:id="i-MB7yigPRahBQ3Jkh5gsrb1">
            Ur kulturhistorisk synvinkel är vrakplundringens inriktning mycket
            oroväckande. De vrak som är särskilt utsatta, metallvraken, är
            ofta förlista för mindre än 100 år sedan och saknar därför det
            grundläggande kulturminneslagskyddet. Fornlämningskriteriet säger
            att det skall ha förflutit 100 år sedan skeppet blev vrak. Denna
            gräns är självfallet teoretisk och säger väldigt lite om det enskilda
            vrakets egentliga kulturhistoriska värde. Ett vrak förlist för
            mindre än 100 år sedan kan i själva verket ha ett högre kulturhistoriskt
            värde än ett vrak förlist för mer än 100 år sedan.
          </p>
          <p xml:id="i-XoaVP4QQLZmCBuNU7v8Vei">
            Lagen uppmuntrar plundring
          </p>
          <p xml:id="i-LnZDiZ6dGvKSs6aEhUWpb6">
            Bärgning från vrak kan alltså ske inom lagens råmärken, om vraket
            har förlist för mindre än 100 år sedan och därför saknar skydd
            av kulturminneslagen. Villkoret är att man köpt vraket av den
            ursprungliga ägaren eller försäkringsbolaget som vid skaderegleringen
            blivit ägare till vraket. Man kan också av statlig myndighet efter
            ansökan tilldelas rätten till bärgning av eller på ett vrak. Om
            man tilldelats rätten till bärgning av ett vrak, innebär den en
            skyldighet att aktivt verka för bärgning. Underlåtenhet att bärga,
            innebär att man fråntas rätten. Alltså står andemeningen i lagen
            i direkt motsats till möjligheterna att bevara och skydda vraket.
            Inte sällan händer det att bärgning då sker från flera vrak, trots
            att bärgningsrätten utfärdats för ett enda. Anledningen till att
            det kan ske, är att risken för upptäckt är minimal. Intresset
            från rättsvårdande instanser i dylika ärenden är också ofta minimalt,
            eftersom den målsägande parten saknas. Man kan därför betrakta
            dessa vrak som rättslösa, och utan någon som för deras talan.
          </p>
          <p xml:id="i-JfUZYePmxV7iMAcWTZ4yEz">
            I dykarnas långsiktiga intresse
          </p>
          <p xml:id="i-Wtfy5HusQQdLoFENtS62Yt">
            Men vrakplundringen är inte bara ett kulturhistoriskt problem.
            Den innebär också att många dykare fråntas en spännande och intressant
            dykupplevelse. Att uppleva ett orört vrak, är något alldeles speciellt.
            Lika stor är sorgen när man återvänder bara för att konstatera
            att det tidigare jungfruliga vraket berövats de mängder av detaljer
            som var grunden för den stora dykupplevelsen. Det är utan tvekan
            i dykarnas långsiktiga intresse att intressanta vrak bevaras.
            Vilka faktorer kan då ligga bakom den ökade vrakplundringen? Helt
            klart är den förknippad med den tekniska utvecklingen. Sonarapparatur
            för effektiv vraksökning är i dagsläget ekonomiskt och tekniskt
            överkomlig för en större allmänhet och s k blandgasdykning gör
            att större, tidigare orörda djup kan nås. Givetvis finns också
            en efterfrågan på de föremål som bärgas från vraken, både som
            marknadsförda varor och enkla souvenirer. Den ökade tillgängligheten
            till undervattenslandskapet i kombination med avsaknaden av en
            adekvat lagstiftning, till skydd för fornlämningarna under vatten,
            skapar en
          </p>
          <pb facs="riksdagen-motions-pdf/data/200102/mot_200102_Kr_0292/mot_200102_Kr_0292-0003.pdf"/>
          <p xml:id="i-6U5JLo3vtiArMgJMtmvxNE">
            situation som liknar den som rådde vid andra världskrigets slut.
            I Sverige skulle det ta mer än tjugo år efter den lätta dykningens
            införande innan lagstiftningen hann ikapp. År 1967 infördes den
            så kallade vraklagen som ett komplement till den dåvarande fornminneslagen.
            Vrak förlista för mer än 100 år sedan, och som saknar ägare, blev
            fasta fornlämningar skyddade i lag. Tyvärr hade vid lagens införande
            redan ett stort antal fornlämningar under vatten hunnit förstöras.
            Är samma historia på väg att upprepas?
          </p>
          <p xml:id="i-ELNE26Cxro44BV6y4GCmYe">
            Ett stärkt skydd i kulturminneslagen
          </p>
          <p xml:id="i-4kzjHT1Eov8m2YTXACQzYD">
            Sett ur ett kulturhistoriskt perspektiv skulle en skärpning av
            kriteriet avseende förlisningstidpunkt vara en god hjälp på vägen.
            En 50-årsgräns skulle sannolikt vara en motiverad skärpning. Varför?
            Jo, under tidsperioden 1900-1950 ökade fartygstrafiken explosionsartat.
            Ångan konkurrerade definitivt ut segel som ett led i den alltmer
            accelererande industrialismen. Fartygens exteriörer är relativt
            väl kända, men livet ombord i form av allt det lösöre som ”frysts
            i dödsögonblicket” i samband med skeppets förlisning i kombination
            med det faktum att kulturlandskapet under vatten generellt sett
            undgått den exploatering och förstörelse som skett på land är
            faktorer som ger många av dessa vrak ett högt kulturhistoriskt
            värde. Samtidigt är det denna typ av värdefullt fyndmaterial som
            återspeglar livet ombord — lösöret — som allra först blir plundrarnas
            rov. Häri ligger alltså en konkret intressekonflikt! Ett stärkt
            skydd i kulturminneslagen — i form av ett införande av en 50-
            årsgräns — skulle ge möjligheter att från antikvarisk sida argumentera
            för det kulturhistoriska värdet även i dessa vrak, trots att de
            förlist för mindre än 100 år sedan. Skapar vi inte detta utökade
            skydd, riskerar vi att successivt förlora generationer av skeppsvrak.
            Dessa utgör en betydelsefull del av vårt gemensamma kulturarv
            för vilket ansvaret delas av alla. Vårt marina kulturarv är inte
            enbart en nationell angelägenhet. Länder med gränsande territorialhav
            måste gå samman i sina strävanden att skapa ett rimligt skydd
            för sitt gemensamma kulturarv. Det är inte bara ett enskilt lands
            ansträngningar som kan lösa marinarkeologins problem i vårt gemensamma
            hav Östersjön. Här krävs gemensamma kraftansträngningar på flera
            fronter. Förbättrade och systematiska studier av vrakplundringens
            omfattning och effekter måste utan dröjsmål genomföras för att
            få det nödvändiga kunskaps- underlaget för vidare åtgärder. Det
            är också nödvändigt att i grunden utöka skyddet i kulturminneslagen
            till att även omfatta vrak av kulturhistoriskt värde som förlist
            för mindre än 100 år sedan. Vidare måste argumenten och tonen
            i diskussionen skärpas betydligt, både inom kulturmiljövården
            och dykarorganisationerna. Det handlar om att arbeta för en större
            medvetenhet och ett gemensamt ansvarstagande för de objekt som
            är såväl värdefulla kulturlämningar som spännande dykupplevelser.
            Till sist är det ökade internationella samarbetet inom området
            av stor betydelse för att förhindra rovjakten på vårt marina kulturarv.
          </p>
          <p xml:id="i-JMBYMViSX3CakPfX8yCPHJ">
            2000/01:c999
          </p>
          <p xml:id="i-G4rgeHAs26UbLtVmeJiodk">
            16
          </p>
          <pb facs="riksdagen-motions-pdf/data/200102/mot_200102_Kr_0292/mot_200102_Kr_0292-0004.pdf"/>
          <p xml:id="i-B73xBPuUVWhtUB2ziTz8y1">
            2001/02:Kr292
          </p>
          <p xml:id="i-5kQUbdDRsX5YH8dN5dTrMW" type="date">
            Stockholm den 3 oktober 2001
          </p>
          <p xml:id="i-4447EqsEyiRn4mRoBXijTJ">
            Ingegerd Saarinen (mp) Gunnar Goude (mp) Ewa Larsson (mp)
          </p>
          <p xml:id="i-8crqVDPnnAPovuatK6YAWH">
            17
          </p>
        </div>
      </div>
    </body>
  </text>
</TEI>
