<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_34/mot_200506_MJ_34-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ34 pnr: fp1321
          </p>
          <p>
            Motion till riksdagen 2005/06:MJ34
          </p>
          <p>
            av Sverker Thorén m.fl. (fp, m, kd, c) med anledning av skr.
            2005/06:126
          </p>
          <p>
            Strategiska utmaningar — En vidareutveckling av svensk strategi
            för hållbar utveckling
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om skrivelsens funktion och en förändrad hantering
            av uppföljningen av regeringens arbete i fortsättningen. 2. Riksdagen
            tillkännager för regeringen som sin mening vad i motionen anförs
            om en vision för hållbar utveckling. 3. Riksdagen tillkännager
            för regeringen som sin mening vad i motionen anförs om ändringar
            i huvudindikatorer och redovisade indikatorer för en hållbar utveckling.
          </p>
          <p>
            Skrivelsens funktion
          </p>
          <p>
            Riksdagen har tidigare beslutat att regeringen årligen för riksdagen
            skall presentera en redogörelse för arbetet med hållbar utveckling.
            Kvalitén och inriktningen på dessa skrivelser har varierat kraftigt
            över åren, vilket gör det svårt att följa hur utvecklingen mot
            ett hållbart samhälle fortskrider. Vi välkomnar därför att regeringen
            nu presenterar ett antal indikatorer för hållbar utveckling. I
            och med att arbetet nu får en fastare struktur är det inte längre
            nödvändigt för riksdagen att genom en särskild skrivelse från
            regeringen följa upp arbetet årligen. Det finns en risk att med
            nuvarande hantering arbetet med hållbarhetsfrågor förfaller till
            slentrian. Vi anser istället att regeringen bör göra en större
            uppföljning av utvecklingen varje mandatperiod men att utvecklingen
            av nyckelindikatorer presenteras årligen som ett underlag för
            budgetarbetet. Vi ser en fördel med att nyckelindikatorerna presenteras
            i samband med budgeten. De kan då användas som en del av underlaget
            för ett årligt politiskt strategiskt instrument och kan därmed
            påverka politiken i en hållbar riktning på ett annat sätt än vid
            en pliktskyldigt redovisad skrivelse.
          </p>
          <pb facs="riksdagen-motions-pdf/data/200506/mot_200506_MJ_34/mot_200506_MJ_34-0002.pdf"/>
          <p>
            2005/06:MJ34
          </p>
          <p>
            Vi anser dock att en redovisning av läget i en skrivelse per
            mandatperiod har som funktion att ge riksdagen underlag i dess
            arbete med att granska regeringens arbete samt att debattera politikens
            inriktning på kort och lång sikt.
          </p>
          <p>
            Vision för en hållbar utveckling
          </p>
          <p>
            Regeringen ger i skrivelsen sin vision för en hållbar utveckling.
            Vi känner en viss oro för att miljöperspektivet i denna vision
            är ganska svagt. Vi i Allians för Sverige vill i vår vision för
            ett hållbart samhälle uppgradera miljöaspekterna och generationsperspektivet.
            En viktig uppgift i all politisk verksamhet är att främja en hållbar
            utveckling. Ett långsiktigt hållbart samhälle är ett samhälle
            där ekonomisk och social utveckling förenas med god miljö. Aktuella
            behov tillgodoses utan att kommande generationers möjligheter
            att tillgodose sina behov äventyras. För oss är grunden för ett
            hållbart samhälle att människor, var och en, vill och kan ta ansvar
            för sina liv. Det ansvaret gäller naturligtvis inte bara den egna
            personen utan också konsekvenserna för andra människor och kommande
            generationer. Vi är alla förvaltare av jorden, och det är varje
            individs skyldighet att ta ansvar för sin livsstil och gemensamt
            med andra vända de negativa trenderna. I ett socialt och ekonomiskt
            hållbart samhälle har varje individ möjligheten att försörja sig
            själv. Tillgången till arbete ger inte bara ekonomisk trygghet
            och oberoende för individen — det ger också en delaktighet i en
            social gemenskap. Det finns vissa grundläggande villkor för att
            ett hållbart samhälle skall kunna uppnås. Den enskilt viktigaste
            förutsättningen är en väl fungerande demokrati men flera andra
            villkor måste uppfyllas. De mänskliga fri- och rättigheterna och
            demokratin måste ständigt återerövras och försvaras. I demokratibegreppet
            ligger också behovet av ett fungerande rättssystem både vad gäller
            skyddet av individens rättigheter och samhällets möjligheter att
            skydda individen mot brott. Rättsväsendet är den främsta garanten
            för trygghet mot våld och brott, och det är en av statens mest
            grundläggande uppgifter att tillse att det fungerar. Vi tror på
            skyddet av äganderätten som en del av arbetet för ett hållbart
            samhälle. I ett hållbart samhälle kombinerar man rätten till ägandet
            med ansvaret att förvalta det man äger. Äganderätten och förvaltaransvaret
            går hand i hand. Förvaltarskapet gäller såväl de personliga resurserna
            och de materiella värdena som miljö- och naturresurser. Vi tror
            att frihandel är en av grunderna för att uppnå en hållbar värld.
            Frihandel har alltid visat sig vara viktigast för de allra fattigaste,
            och fattigdomsbekämpning är en av de viktiga vägarna till ett
            hållbart samhälle. Kopplingen mellan miljöförstöring och fattigdom
            har många olika sidor. Fattiga människor är mer sårbara för miljöförstöring
            eller olika typer av
          </p>
          <pb facs="riksdagen-motions-pdf/data/200506/mot_200506_MJ_34/mot_200506_MJ_34-0003.pdf"/>
          <p>
            föroreningar. Fattigdom kan dessutom vara en bidragande orsak
            till miljöförstöring. Vi tror på att varje generation skall betala
            sina kostnader. En hållbar ekonomi kräver att varje generation
            tar sitt ansvar. Vi tror på det personliga ansvaret. Hållbarhet
            kan inte beslutas fram av politiska system utan måste vara en
            del av varje individs vardagliga beslut. Vi tror på att teknikutveckling,
            tillväxt och företagande är förutsättningar för ett bättre och
            hållbarare samhälle. Vikten av att få med näringslivet i arbetet
            med hållbar utveckling är stor. Företagaren/entreprenören är bra
            på nytänkande och detta skall vi dra nytta av. Ett miljöanpassat
            näringsliv är en viktig förutsättning för att ställa om Sverige
            till ett ekologiskt hållbart samhälle. Den miljödrivna utvecklingen
            inrymmer en enorm potential, både för miljön och den ekonomiska
            tillväxten. I dag byggs inte alltid samhället med dessa viktiga
            förutsättningar som grund. Det finns ett antal system som ibland
            försvårar möjligheterna att bygga ett hållbart samhälle. Vi anser
            att det är viktigt att undanröja sådana systemfel. Ett hållbart
            samhälle når vi endast i samarbete mellan individer, familjer,
            organisationer, företag, olika politiska nivåer och nationer.
          </p>
          <p>
            Kommentarer till skrivelsen
          </p>
          <p>
            Regeringen presenterar ett antal indikatorer för hållbar utveckling.
            Dessa
          </p>
          <p>
            presenteras i tabellen nedan med regeringens bedömning avseende
            utvecklingen inom de olika indikatorerna. Huvudindikatorer för
            hållbar utveckling. Huvudindikator Indikatorer Trend HÄLSA 1.
            Medellivslängd Positiv 2. Våld Varken positiv eller negativ HÅLLBAR
            3. Energieffektivitet Positiv KONSUMTION OCH 4. Investeringar
            Varken positiv PRODUKTION eller negativ EKONOMISK 5. Sysselsättningsgrad
            Varken positiv UTVECKLING eller negativ 6. Offentlig skuld Positiv
            7. Tillväxt Positiv SOCIAL 8. Ekonomisk utsatthet Negativ SAMMANHÅLLNING
            9. Demografisk Negativ försörjningsbörda MILJÖ OCH KLIMAT 10.
            Växthusgaser Varken positiv eller negativ 11. Farliga ämnen Positiv
            GLOBAL UTVECKLING 12. Bistånd Positiv
          </p>
          <p>
            Vi anser att det är bra att ta fram denna typ av tydliga indikatorer.
            Det gör det lättare att på ett systematiskt sätt följa upp om
            utvecklingen går mot ett hållbarare samhälle.
          </p>
          <p>
            2005/06:MJ34
          </p>
          <pb facs="riksdagen-motions-pdf/data/200506/mot_200506_MJ_34/mot_200506_MJ_34-0004.pdf"/>
          <p>
            2005/06:MJ34
          </p>
          <p>
            Vi anser dock att man bör lyfta upp barns och ungdomars situation
            som en huvudindikator och här redovisa framför allt tre indikatorer:
            Antalet ungdomar som lämnar = grundskolan med = gymnasiekompetens,
            ungdomsarbetslösheten samt brott mot barn under 16 år. En indikator
            som speglar barns och ungdomars psykosociala situation bör också
            övervägas. Vi anser att regeringen också i sitt material borde
            ta med fler indikatorer när det gäller miljön, bland annat indikatorn
            för biodiversitet. När det gäller global utveckling vill vi påpeka
            att bistånd framför allt är ett medel, inte en indikator på hur
            utvecklingen fortgår. Handelsindikatorer och fattigdomsindikatorer
            ger troligen en mer rättvisande bild av om den globala utvecklingen
            går i en hållbar riktning. Utvecklingen när det gäller den sociala
            sammanhållningen är mycket oroande. Vi vill se en annan politik
            än den regeringen för på detta viktiga område. En politik baserad
            på arbetslinjen. Det är framför allt arbete och egenförsörjning
            som kan bryta den negativa utvecklingen med ett allt mer segregerat
            Sverige. När det gäller beskrivningen av de olika åtgärder som
            anses falla inom ramen för arbetet för en hållbar utveckling,
            finns rader av avlämnade och kommande propositioner, skrivelser,
            utredningar och ståndpunkter angivna. Vi kommer naturligtvis att
            ta ställning till dessa i de sammanhang och vid de tidpunkter
            det blir aktuellt. I de delar där regeringen redan lämnat sina
            förslag till riksdagen hänvisar vi till ställningstaganden som
            gjorts i olika motioner och andra ställningstaganden i samband
            med riksdagsbehandlingen. Vi vill i detta sammanhang påpeka det
            olyckliga i att regeringen i ett antal fall inte genomfört riksdagens
            beslut. Det gäller bland annat inrättandet av en hållbarhetskommission
            och förändringar i miljömålen vad avser klimatpolitiken. För en
            fungerande och hållbar demokrati krävs att regeringen genomför
            av riksdagen fattade beslut.
          </p>
          <p>
            Stockholm den 6 april 2006 Sverker Thorén (fp)
          </p>
          <p>
            Lars Lindblad (m) Sven Gunnar Persson (kd) Claes Västerteg (c)
            Catharina Elmsäter-Svärd (m) Lennart Fremling (fp) Björn von der
            Esch (kd) Jan Andersson (c) Bengt-Anders Johansson (m) Anita Brodén
            (fp) Cecilia Widegren (m)
          </p>
          <p>
            Marie Wahlgren (fp)
          </p>
        </div>
      </div>
    </body>
  </text>
</TEI>
