<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03581">
  <teiHeader>
    <fileDesc>
      <titleStmt>
        <title>Ett idrottsliv, friluftsliv och civilsamhälle tillgängligt för alla</title>
        <author corresp="i-CdKPr5PV7B8cJEHJFtQGGn">av Peter Helander m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3581 av Peter Helander m.fl. (C)</title>
          <idno type="rdwebb">H9023581</idno>
          <rs type="number">3581</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023581/text</ref>
          <ref type="dokument_url_html">http://data.riksdagen.se/dokument/H9023581</ref>
          <ref type="dokumentstatus_url_xml">http://data.riksdagen.se/dokumentstatus/H9023581</ref>
          <ref type="docx">http://data.riksdagen.se/fil/BA1206A0-3608-48FA-9A3D-9C2DAD3EBF5F</ref>
          <ref type="pdf">http://data.riksdagen.se/fil/A7820E2D-4FC2-41E2-8AB7-1686F0176DEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XzavxuhTGTWZPf1o5wXnf4" type="signed"/>
        <correspContext corresp="i-XzavxuhTGTWZPf1o5wXnf4">
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-C3pbJfgMjJipDqWLJcuDvz"/>
          <note type="signatory" corresp="i-TqkCALix3mzcE3yNqV7Nee"/>
        </correspContext>
        <correspAction xml:id="i-RMyaRqdrjhzwF4aWFGHdQ8" type="submitted">
          <date when="2021-10-05"/>
          <time when="10:43:07"/>
        </correspAction>
        <correspAction xml:id="i-LsC4hZCbngH27N1MAQpkdb" type="reviewed">
          <date when="2021-10-05"/>
          <time when="12:43:00"/>
        </correspAction>
        <correspAction xml:id="i-8XdaPaYPWcsbjU1heqowbR" type="referred">
          <date when="2021-10-14"/>
        </correspAction>
        <correspAction xml:id="i-XpS76XdUZrUMSEzmN87J5F" type="assigned">
          <date when="2022-10-24"/>
          <time when="14:08:39"/>
        </correspAction>
        <correspContext corresp="i-XpS76XdUZrUMSEzmN87J5F">
          <ref type="assignedTo">Kulturutskottet</ref>
        </correspContext>
        <correspAction xml:id="i-MNsqufgt84qZJAKgH6UrxV" type="behandlas_i"/>
        <correspContext corresp="i-MNsqufgt84qZJAKgH6UrxV">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5Sjyf9Ea5N3CWCcNk39vkk" type="behandlas_i"/>
        <correspContext corresp="i-5Sjyf9Ea5N3CWCcNk39vkk">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HLNPjKUd7h18mxEmkSBpbm" type="behandlas_i"/>
        <correspContext corresp="i-HLNPjKUd7h18mxEmkSBpbm">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4RP6vWV9BJzoYUZm1hUyCs" type="behandlas_i"/>
        <correspContext corresp="i-4RP6vWV9BJzoYUZm1hUyCs">
          <ref type="uppgift">2021/22:CU12</ref>
          <ref type="ref_dok_id">H901CU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S38Eq2jtAHkDYoJZoziWSZ" type="behandlas_i"/>
        <correspContext corresp="i-S38Eq2jtAHkDYoJZoziWSZ">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EMRkuquX3to7fpQ9pVcN3E" type="behandlas_i"/>
        <correspContext corresp="i-EMRkuquX3to7fpQ9pVcN3E">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DTQ7M8RJavGdUmNRzcNDxe" type="behandlas_i"/>
        <correspContext corresp="i-DTQ7M8RJavGdUmNRzcNDxe">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KJJZ4x1e9joooMAbyMPcsS" type="behandlas_i"/>
        <correspContext corresp="i-KJJZ4x1e9joooMAbyMPcsS">
          <ref type="uppgift">2021/22:KrU9</ref>
          <ref type="ref_dok_id">H901KrU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU9</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fma7XZ99MrPgmXziwh6PKL" type="behandlas_i"/>
        <correspContext corresp="i-Fma7XZ99MrPgmXziwh6PKL">
          <ref type="uppgift">2021/22:KrU8</ref>
          <ref type="ref_dok_id">H901KrU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU8</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-557bZrRgdhUTE2ZxRypuVY" type="behandlas_i"/>
        <correspContext corresp="i-557bZrRgdhUTE2ZxRypuVY">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TAwbLP4uBcQwUhsd4Qahe" type="behandlas_i"/>
        <correspContext corresp="i-TAwbLP4uBcQwUhsd4Qahe">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QF11Qd3VoYixuCygJnBfEp" type="motHeader">
        <div xml:id="i-N8SkaFKkKQvCE7nwrEfPct" type="motTitle">
          Motion till riksdagen 2021/22:3581 av Peter Helander m.fl. (C)
          Ett idrottsliv, friluftsliv och civilsamhälle tillgängligt för
          alla
        </div>
      </div>
      <div xml:id="i-4iejsE3Ffi5ghLeiTruFQa" type="motBody">
        <div xml:id="i-QJRKuwHdpLgkyXPiVSgWUg" type="motProposal" subtype="förslag">
          <head xml:id="i-dGMWdzWnJqmNHjiqKsvKW">
            Förslag till riksdagsbeslut
          </head>
          <list xml:id="i-KdAXwz7c2y3DykXBCQ4kAR" style="ol">
            <item xml:id="i-RYpV1ZgWLxLc2qxBGkVQkm">
              Riksdagen ställer sig bakom det som anförs i motionen om att
              utreda effekterna av coronapandemin på civilsamhället och tillkännager
              detta för regeringen.
            </item>
            <item xml:id="i-UfyZtwoUekpzraSshRiw7D">
              Riksdagen ställer sig bakom det som anförs i motionen om att
              utreda en breddning av avdragsrätten för gåvor till ideella organisationer
              som en del i att säkra ett fritt och brett civilsamhälle även
              efter coronapandemin och tillkännager detta för regeringen.
            </item>
            <item xml:id="i-7giLEqB5XLfdyAbJiqMGmo">
              Riksdagen ställer sig bakom det som anförs i motionen om behovet
              av att utveckla modeller för partnerskap mellan ideella organisationer,
              offentliga organ och näringslivet för att skapa möjligheter till
              fler samarbeten och tillkännager detta för regeringen.
            </item>
            <item xml:id="i-MnzPu5hnsPCVZpLz1p7D6">
              Riksdagen ställer sig bakom det som anförs i motionen om att
              tillsätta en föreningsrättsutredning i syfte att tydliggöra och
              stärka civilsamhällets särart samt öka förutsättningarna att hantera
              kriser och tillkännager detta för regeringen.
            </item>
            <item xml:id="i-JmUyXShRvXZV481Q6yjFMV">
              Riksdagen ställer sig bakom det som anförs i motionen om att
              förbättra möjligheterna för civilsamhället att bidra till integration
              och ökad delaktighet i samhället och tillkännager detta för regeringen.
            </item>
            <item xml:id="i-FmxP1XHsukvaSFgBi7gj8H">
              Riksdagen ställer sig bakom det som anförs i motionen om goda
              förutsättningar för dem som bidrar till samhället genom sitt ideella
              engagemang, och detta tillkännager riksdagen för regeringen.
            </item>
            <item xml:id="i-3pAHK6MunTm2XJGyXcyJjH">
              Riksdagen ställer sig bakom det som anförs i motionen om vikten
              av möjlighet till folkbildning och tillkännager detta för regeringen.
            </item>
            <item xml:id="i-8j2DpyTZuVf9hETNfzE5Yj">
              Riksdagen ställer sig bakom det som anförs i motionen om vikten
              av att främja ett brett idrottsliv i hela landet där både etablerade
              och nya sporter, även digitala, blir tillgängliga för fler och
              där detta följs upp med anledning av coronapandemin, och detta
              tillkännager riksdagen för regeringen.
            </item>
            <item xml:id="i-Q4knFJ4YKEx82JCAWnMCai">
              Riksdagen ställer sig bakom det som anförs i motionen om vikten
              av att utformningen av statens idrottsanslag bör ses över för
              att göra resultaten mer klara beträffande tillgänglighet till
              idrott för barn och ungdomar ur bl.a. jämställdhets-, jämlikhets-
              och funktionsnedsättningsperspektiv och tillkännager detta för
              regeringen.
            </item>
            <item xml:id="i-Ma2pqK1BzQxRGL6ssBs3Ez">
              Riksdagen ställer sig bakom det som anförs i motionen om att
              se över hur villkoren för fritidsaktiviteter som inte får stöd
              genom statens anslag till idrotten eller genom statliga anslag
              till kulturen kan stärkas och tillkännager detta för regeringen.
            </item>
            <item xml:id="i-RdQ3njmCx9XGDqrTUkiUQJ">
              Riksdagen ställer sig bakom det som anförs i motionen om att
              underlätta utövande av och tävlande samt främja jämställdhet i
              parasport och tillkännager detta för regeringen.
            </item>
            <item xml:id="i-5RgejZgFQXFbySNVxy85wA">
              Riksdagen ställer sig bakom det som anförs i motionen om behovet
              av att utreda förutsättningarna för att skapa ett nationellt föreningsdrivet
              parasportutrustningsbibliotek och tillkännager detta för regeringen.
            </item>
            <item xml:id="i-RyWNvqu3aqdrpY2GvWKShC">
              Riksdagen ställer sig bakom det som anförs i motionen om att
              skapa möjligheter för föreningslivet att komma till skolor och
              fritidshem för att låta barn testa nya aktiviteter och tillkännager
              detta för regeringen.
            </item>
            <item xml:id="i-FtxVn5y4d5mgamsB3h6oag">
              Riksdagen ställer sig bakom det som anförs i motionen om att
              medverka till att kommunerna lever upp till skollagen och barnkonventionen
              och erbjuder meningsfulla aktiviteter också när skolan är stängd
              på sommarloven och under andra lov, och detta tillkännager riksdagen
              för regeringen.
            </item>
            <item xml:id="i-2Cic89NhVSb3wKAynwzcvu">
              Riksdagen ställer sig bakom det som anförs i motionen om att
              ge Naturvårdsverket i uppdrag att se över de allmänna råden om
              buller kopplade till motorbanor och de idrottsanläggningar som
              lyder under definitionen industribuller, i syfte att underlätta
              för de verksamheter som bedrivs där, och detta tillkännager riksdagen
              för regeringen.
            </item>
            <item xml:id="i-8KHXhmg4CBfEkarqPJG8rN">
              Riksdagen ställer sig bakom det som anförs i motionen om att
              tillsätta en utredning om villkor för jämställd idrott som inkluderar
              effekterna av coronapandemin och tillkännager detta för regeringen.
            </item>
            <item xml:id="i-7GZx4oKCWnm8UFgtW9RJWS">
              Riksdagen ställer sig bakom det som anförs i motionen om att
              genomföra en översyn av regelverket kring sponsring och tillkännager
              detta för regeringen.
            </item>
            <item xml:id="i-VpRqFHxpzcuNYtMa1f2NGT">
              Riksdagen ställer sig bakom det som anförs i motionen om vikten
              av att ta hänsyn till behoven av idrott och friluftsliv i samhällsplaneringen
              och tillkännager detta för regeringen.
            </item>
            <item xml:id="i-6n7MjtWhyfxgkDhtKqeHrJ">
              Riksdagen ställer sig bakom det som anförs i motionen om att
              locka internationella idrottsevenemang till Sverige och tillkännager
              detta för regeringen.
            </item>
            <item xml:id="i-92ygorAGVG8ytSFsMP3Y1X">
              Riksdagen ställer sig bakom det som anförs i motionen om värdet
              av ett mer tillgängligt friluftsliv och tillkännager detta för
              regeringen.
            </item>
            <item xml:id="i-L5tzJzjBjdg44fnWoJomBE">
              Riksdagen ställer sig bakom det som anförs i motionen om vikten
              av kanaliseringen och de allmännyttiga föreningarnas möjligheter
              på spelmarknaden och tillkännager detta för regeringen.
            </item>
          </list>
        </div>
        <div xml:id="i-NtjnoZVKg5TFhoRQLRmqvh" type="motContent">
          <head xml:id="i-AJKGm19dxVYeSjbXEn2GBB" type="h1">
            Stärkt civilsamhälle
          </head>
          <p xml:id="i-Nd9GYDnjYGKqd2pdB88eLA">
            Civilsamhället är viktigt för såväl enskilda som kan få bidra
            till något ändamål de brinner för som de som tar del av verksamheter
            som anordnas. Det bidrar också till gemenskap och föreningsvana,
            vilket är väldigt betydelsefullt också på samhällsnivå.
          </p>
          <p xml:id="i-39dFArfUH7WtvSter2wDnx">
            Coronapandemin har fått stora effekter också på civilsamhället.
            Det behöver göras en översyn kring de effekter det har fått och
            vad som krävs för åtgärder för att säkra ett starkt civilsamhälle
            inklusive idrottslivet även framöver.
          </p>
          <p xml:id="i-WYip5QG8h47ejt1CPC4b2X">
            Varje människa måste kunna bidra efter förmåga och få förutsättningar
            att vara delaktig i samhällslivet. Därför är det också viktigt
            att stöd till civilsamhället fördelas för att fler ska kunna delta
            och att det fördelas jämställt.
          </p>
          <p xml:id="i-Hczux3yhV5uULggZcUuLRB">
            Civilsamhället är ofta snabbt på plats när det uppstår behov
            av organiserat samarbete mellan människor. Detta har inte minst
            blivit tydligt under coronakrisen med bland annat insatser för
            att hjälpa personer i riskgrupper att handla.
          </p>
          <p xml:id="i-6zuiM4BnWy2jgeyjry7qYs">
            För att ge civilsamhället bättre förutsättningar bör det utredas
            hur avdragsrätten för gåvor till ideella organisationer kan breddas,
            något som nu är än mer angeläget för att öka möjligheterna för
            civilsamhället att få bättre förutsättningar att bygga upp sin
            verksamhet och vara starkt även framöver.
          </p>
          <p xml:id="i-8jdmt73H5VnPaZuhSJa5Cc">
            När en idéburen organisation vill samarbeta med det offentliga
            för att göra samhälls­insatser uppstår ibland svårigheter som
            beror på att det inte finns tydliga modeller, likt modeller vid
            upphandling, att använda. Det kan finnas oklarheter om det juridiska
            upplägget som gör att ett samarbete riskerar att inte bli av.
            Därför vill vi utveckla modeller för ett sådant partnerskap mellan
            idéburna organisationer och det offentliga. Då ges möjligheter
            för fler samarbeten att komma till stånd.
          </p>
          <p xml:id="i-Mtt1N5D5ns369Z9aCinUjN">
            Det finns också områden där det av tradition varit föreningsdrivna
            verksamheter som fått nya aktörer i form av entreprenörer. Det
            kan exempelvis handla om återanvändning av produkter eller sportarrangemang.
            Det har gjort att en marknad har uppstått där det tidigare inte
            varit någon. Detta har skapat svårigheter för de som arbetar ideellt
            när exempelvis myndigheter kräver marknadshyra för att låta en
            förening nyttja dess mark. Detta riskerar att urholka föreningsrätten.
            För oss leder det till att det är dags för en föreningsrättsutredning,
            med syftet att tydliggöra och stärka civilsamhällets särart och
            skapa rimliga regelverk för verksamheterna. I den bör exempelvis
            frågan om att utvidga halva prisbasbeloppsregeln som idag gäller
            för idrottsföreningar till att också omfatta övriga allmännyttiga
            föreningar ingå. Ytterligare en fråga som bör utredas är om man
            skulle kunna införa en möjlighet för ideella föreningar att jämna
            ut inkomster mellan olika beskattningsår, på ett liknande sätt
            som ett upphovsmannakonto medger. Det kan underlätta för ideella
            föreningar som kan ha ojämna inkomster beroende på om man vissa
            år kan få högre inkomster av exempelvis ett speciellt arrangemang
            eller från något lotteri och vissa år kan få lägre inkomster,
            något som exempelvis skett i många fall nu under coronapandemin.
            Detta skulle skapa en större trygghet för föreningar som då kan
            få en bättre möjlighet att fortsätta bedriva verksamhet även under
            år med tillfälligt lägre inkomster.
          </p>
          <p xml:id="i-ETGT1CgQgzyy3MFx1DP8f8">
            Vi kan också se att det finns hinder i systemen för ökad integration.
            Vi vill alltid se till individen, oavsett om den personen troligen
            kommer att få stanna i Sverige eller inte. Vi vill att den enskilda
            människan ska få utvecklas genom bland annat samröre med det civila
            samhället. Det handlar om bildning, inte bara utbildning. Då kommer
            fler människor att få tillgång till det som civilsamhället och
            däribland folkbildningen kan erbjuda.
          </p>
          <p xml:id="i-7MH1o8WC8sUfPRi9BLPSmf">
            Vi vill förbättra möjligheterna för det civila samhället att
            göra samhällsinsatser. Ett sätt är bättre kunskap om de utmaningar
            som finns i samhället. Här kan det offentliga bli bättre på att
            bjuda in det civila samhället för samtal och samverkan. Det måste
            också finnas tillgång till samlingslokaler till rimlig kostnad
            även i städer för att möjliggöra denna typ av aktiviteter. Därför
            behöver det offentliga på alla nivåer bli bättre på att tillgängliggöra
            sina lokaler för föreningslivet på tider som annars är outnyttjade.
          </p>
          <p xml:id="i-LJzg4LSHmWjtkJWSu86ExM">
            De som ideellt bidrar till samhället med sitt engagemang måste
            ha goda förutsätt­ningar för detta. Det finns ett problem med
            projektbidrag på bekostnad av grundstöd till ideella organisationer.
            Det gör verksamheten svårstyrd eftersom det behövs grundstöd för
            att kunna söka projekt, och inte minst för att utveckla sin verksamhet.
            För att stärka civilsamhällets möjlighet att vara än mer snabbt
            och flexibelt för att ta sig an samhällets utmaningar så vill
            vi se en ökad andel grundstöd i bidragen från det offentliga.
            Betydel­sen av detta syns också tydligt nu i coronapandemin som
            visar på behovet av att snabbt kunna ställa om verksamheter.
          </p>
          <head xml:id="i-SmXuX9mL9oxkUoVMhBBGUZ" type="h1">
            Folkbildning
          </head>
          <p xml:id="i-9T8Yuo3dsBuN1R9qTKHWMd">
            Kontakter med andra och bildning är centralt för att kunna orientera
            sig, forma själv­ständiga uppfattningar och aktivt delta i samhället.
            Här spelar civilsamhällets alla delar en mycket viktig roll. Ett
            exempel är folkbildningen, där vi skapar rum för reflektion och
            gemensamt får djupare kunskap om vår värld. Bildning vidgar våra
            vyer och gör oss friare. Samhället berikas när goda möjligheter
            finns för människor att gå samman och lära sig mer om något ämne
            gemensamt. Här bidrar folkbildningen med en struktur som understödjer
            en bredd av bildningsverksamhet. Denna verksamhet fyller en viktig
            funktion i samhället och kan inte ersättas av utbildningar som
            arrangeras av det offentliga eller utbildningsföretag.
          </p>
          <p xml:id="i-VPwrUcXgMUVCrRN8kjMGSY">
            Folkbildningen kan också ge människor en chans till nystart i
            livet. Denna möjlighet har varit viktig sedan tidigare men tydliggörs
            än mer nu under coronapandemin. Möjlig­heten att exempelvis gå
            en kurs på en folkhögskola kan ge ny kraft, inspiration och kunskap
            som bidrar till att komma vidare i livet. Det kan hjälpa personer
            som enbart gör det för att lära något nytt för att det är roligt
            till att ta en paus och få återhämtning och ny energi efter stress
            i livet eller till att få möjligheten att läsa in gymnasiekompetens.
          </p>
          <head xml:id="i-KXoPkBXfMeGTd6BAGAh2Qk" type="h1">
            Idrott och friluftsliv
          </head>
          <p xml:id="i-QMdEb12Qtpcxp3bcThs6Hz">
            Idrott har mycket att ge i form av hälsa, glädje och samvaro.
            Därför bör ett brett idrottsliv främjas i hela landet där både
            etablerade och nya sporter, även digitala, blir tillgängliga för
            fler. Idrotten har påverkats mycket av coronapandemin. De ekonomiska
            förutsättningarna har försämrats när det bland annat har varit
            svårare för idrottsföre­ningar att få inkomster genom att arrangera
            tävlingslopp eller inte funnits möjligheter att ha så stor publik
            på matcher som vanligt. Möjligheten finns nu åter att till exempel
            arrangera tävlingslopp. Det skapar bättre förutsättningar för
            föreningar att ta sig igenom coronapandemin och återuppta en stor
            del av sina verksamheter. De försämrade ekonomiska förutsättningarna
            för föreningarna som har sin grund i effekter av coronapandemin
            riskerar dock fortfarande att bland annat leda till att idrottsaktiviteter
            får högre deltagaravgifter, vilket kan innebära att färre har
            möjlighet att delta. Fler behöver få den möjligheten, inte färre,
            och det gäller i synnerhet för barn och ungdomar. Utvecklingen
            behöver följas noga så att insatser kan göras för att fler ska
            få möjligheten att idrotta.
          </p>
          <p xml:id="i-BP2LBMi486GQFGY4DsGsc2">
            För personer med funktionsnedsättning kan det ibland vara svårt
            att hitta en lämplig idrottsaktivitet. Parasport kan då vara en
            väg till fysisk aktivitet.
          </p>
          <p xml:id="i-CRRNboqP6dBAztBCUTmxB">
            Riksdagens kulturutskott gjorde 2017 en utvärdering av statens
            idrottspolitiska mål med inriktning på barn- och ungdomsidrotten.
            Det konstaterades där att regeringen inte säkerställt att idrottsanslagen
            fördelats utifrån fastställda mål och syften. En slutsats var
            att det behövs en översyn av statens stöd till idrotten, för att
            tydliggöra utformningen av statens anslag för att göra resultaten
            mer klara. Utformningen av statens idrottsanslag bör ses över
            för att göra resultaten mer klara beträffande tillgänglighet till
            idrott för barn och ungdomar ur bland annat jämställdhets‑, jämlikhets-
            och funktionsnedsättnings­perspektiv.
          </p>
          <p xml:id="i-F2jXMWnhp6RCiCTGWjSNr1">
            Det finns fritidsaktiviteter som kan ha svårt att få offentligt
            stöd eftersom de inte setts som givna inom idrotten eller inom
            kulturen. E‑sport är ett sådant exempel. Möjligheten att både
            ta del av aktiviteter och själv skapa genom digital teknik måste
            tas tillvara. Vi vet inte i dag heller vilka nya fritidsaktiviteter
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Det kan handla om såväl ekonomiskt
            stöd som lagstiftning eller offentliga regelverk som kan underlätta
            för utövande av dessa aktiviteter även på professionell nivå.
            Hur villkoren kan stärkas för fritidsaktiviteter som inte får
            stöd genom statens anslag till idrotten eller genom statliga anslag
            till kulturen bör därför ses över.
          </p>
          <p xml:id="i-JfCWtcPGgkyYARUJqAktmU">
            Parasportförbundet, som ingår i Riksidrottsförbundet, hanterar
            15 egna idrotter, och tillsammans med specialidrottsförbund finns
            en mängd andra förbund som hanterar sport och idrott för personer
            med funktionsnedsättning. Men det är långt ifrån alla ungdomar
            som har möjlighet att delta i den idrott som finns på orten eller
            i den idrott de brinner för. Har man en funktionsnedsättning kan
            man till exempel behöva färdtjänst för att komma till träning,
            ledsagare för att kunna delta, speciella hjälpmedel eller ledare
            som är kunniga i parasport. Det är kommunerna som beviljar färdtjänst
            och många god­känner inte det och inte heller ledsagare eller
            inköp av hjälpmedel. Utbildning av ledare för parasport är självklart
            också viktigt och något för kommunernas nämnder/styrelser för
            idrott att ta på allvar. Dessutom finns inte alltid tillgång till
            anläggningar där dessa ungdomar kan träna. Redskap finns inte
            heller som är anpassade och ofta ska de bekostas av familjen.
            Kommunernas ansvar är därmed stort. Det är också viktigt att det
            finns goda möjligheter till tävlingsverksamhet. Svenska parasportare
            har rönt många framgångar i internationella tävlingar. Detta trots
            att paraelitidrottare har helt andra förutsättningar än de som
            inte har en funktionsnedsättning. Givetvis handlar det om ekonomiska
            förutsättningar och också om tillgång till bland annat träningsanläggningar
            och hjälpmedel. Bättre villkor för denna verksamhet kan också
            bidra till att ungdomar vill fortsätta med sin idrott under en
            längre tid. Alla barn och ungdomar behöver aktiveras, och personer
            med olika funktionsnedsättningar mer än andra. Men för dessa ungdomar
            finns ibland oöverstigliga hinder, som samhället bär ansvar för
            att undanröja. Det finns också skillnader i utövande av parasport
            ur ett jämställdhetsperspektiv som behöver adresseras. Därför
            bör en utredning tillsättas vars syfte ska vara att undanröja
            praktiska hinder för personer med funktionsnedsättning och istället
            på alla sätt underlätta utövande och tävlande inom parasport.
            Coronapandemin har också påverkat möjligheterna att delta i parasport
            och det är därför ännu mer angeläget med en sådan utredning.
          </p>
          <p xml:id="i-59C1aaJnRbBUTbetLkpN66">
            I vissa parasporter krävs det speciell utrustning som är kostsam.
            Därför bör förutsätt­ningarna utredas för skapande av ett nationellt
            föreningsdrivet bibliotek där sådan utrustning kan lånas så att
            man får chansen att testa om en idrottsaktivitet passar. Ett sådant
            bibliotek kan också bidra till att möjliggöra ett aktivt friluftsliv
            som också kan kräva anpassad utrustning.
          </p>
          <p xml:id="i-VvNMBCBGgg5B2n9CTH774j">
            För att fler barn ska få chans att hitta en idrott eller annan
            föreningsaktivitet som de tycker är rolig så bör föreningslivet
            ges möjlighet få komma in i skolan och på fritids­hem. Det öppnar
            möjligheter för barn som annars kanske inte fått chansen att testa
            nya aktiviteter och att gå med i föreningslivet. Att barn får
            samlas runt intressen ger också möjlighet till ökad integration.
            Detta kan också stärka föreningslivet då nya medlemmar kan tillkomma.
            Det förekommer också fritidshemsverksamhet där föreningslivet,
            som exempelvis idrottsföreningar, utgör basen för verksamheten.
            Sådana verksamheter, som idrotts- eller friluftsfritids, bör ha
            goda möjligheter att bedrivas och göras tillgängliga för fler.
          </p>
          <p xml:id="i-W4EF3Kzkanhi5h6BXbYb8m">
            Det händer att barn måste tillbringa delar av sommarlovet eller
            andra lov ensamma, utan tillsyn av någon vuxen och utan sällskap
            av andra barn. Särskilt sommarlovet är krångligt att planera utan
            resurser och nätverk, speciellt för ensamstående föräldrar. Det
            är för alla dessa barn som fritidshemsverksamhet och gratisaktiviteter
            som kan anordnas exempelvis i samverkan med föreningslivet på
            sommarlovet och andra lov är särskilt betydelsefulla. Skollagen
            och barnkonventionen behöver följas och kommunerna behöver arbeta
            fram en långsiktig plan för att inget barn ska behöva vara ensamt
            på loven.
          </p>
          <p xml:id="i-4nBKmBYc8hAgwzBzPHiuSh">
            Idrottens möjligheter till finansiering via bland annat biljettintäkter
            blir bättre när restriktioner lyfts, men det finns fortfarande
            effekter av coronapandemin som gör det ännu mer brådskande att
            undanröja onödiga hinder för idrottande. På senare tid har det
            varit flera domstolsprövningar kring buller som lett till försämrade
            möjligheter för idrotten. De grundar sig i Naturvårdsverkets allmänna
            råd kring buller där buller från idrottsanläggningar i dag jämställs
            med industribuller. För idrott gäller en gräns på 45 dBA och för
            vägbuller en gräns på 55 dBA. Detta har medfört att vissa idrottsanlägg­ningar
            redan har fått inskränkningar i verksamheten och att fler anläggningar
            kan hotas av samma sak. Det är också högre krav för motorbanor
            än för exempelvis väg- och flygtrafiken. Idrottens betydelse såväl
            för enskilda människor som för samhället är ovärderlig. Därför
            behöver Naturvårdsverket få i uppdrag att se över de allmänna
            råden om buller kopplade till motorbanor och de idrottsanläggningar
            som lyder under definitionen industribuller, med syftet att underlätta
            för de verksamheter som bedrivs där. Ytterligare ett hinder är
            de momsregler som gör att om en fastighetsägare blir momspliktig
            frivilligt med syftet att kunna dra av moms vid en byggnation,
            blir det sedan ett hinder för att hyra ut lokaler till föreningar,
            som idrottsföreningar. Det beror på att föreningarna inte är momspliktiga.
            Detta behöver ses över.
          </p>
          <p xml:id="i-UbPXHvDu2RT9BUybtLfHSY">
            Idrott är bra för både det fysiska och det psykiska välbefinnandet
            och det är därför bland annat viktigt att ta reda på varför flickor
            slutar idrotta tidigare så att effektiva åtgärder kan sättas in.
            Vi vill att en utredning görs som tar fram förslag på lösningar
            för dessa utmaningar så att Riksidrottsförbundet kan få ett tydligare
            uppdrag för att uppnå jämställdhet inom svensk idrott. Då behöver
            bland annat fördelningen av bidrag och anläggningsinvesteringar
            ses över ur ett jämställdhetsperspektiv. Även hur agerandet kring
            idrotten med anledning av coronapandemin har påverkat jämställdheten
            inom idrotten bör ses över i detta sammanhang.
          </p>
          <p xml:id="i-JvagHR9Lmgzc833h9mkW7W">
            Ett rikt idrotts- och kulturliv är en förutsättning för attraktiva
            samhällen där människor vill leva och bo. Idrottsföreningar, stora
            som små, runtom i landet är i olika utsträckning beroende av olika
            former av sponsring för att kunna bedriva och utveckla sin verksamhet.
            För många företag är sponsring av exempelvis idrottsverksamhet
            en viktig del i hållbarhetsarbetet. Problemet är att det saknas
            tydlig lagstiftning för hur sponsring ska beskattas. Det som styr
            avdragsrätt är ett i hög utsträckning föråldrat lapptäcke av prejudikat
            och tolkningar. Marknadsvärde bedömt utefter antalet besökare
            eller andra mer traditionella parametrar är inte anpassat till
            dagens innebörd av marknadsvärde. Tolkningen och handhavandet
            av befintliga regelverk påverkar hela ideella sektorn som har
            näringslivssamarbeten som en grundbult för sin verksamhet. Exponering
            via såväl sociala som traditionella medier gör att marknadsvärdet
            inte kan mätas så som det traditionellt gjort. Vägen för att se
            över skatteregelverket kring marknadsvärde är lång, men det behöver
            genomföras. Idag kan det ur ett varumärkes­perspektiv vara precis
            lika attraktivt för ett företag att sponsra ett allsvenskt herrfotbolls­lag
            som damlaget i samma division eller en mindre förening utan elitambitioner.
            Det är inte alltid ett visst antal fysiska besökare som är det
            centrala. För många företag är det hållbarhetsfrågor som ligger
            i fokus. Problemet med dagens regler är att de, genom felaktiga
            ekonomiska incitament, styr mot att sponsra idrotter som har ett
            högt antal åskådare på plats som har köpt en traditionell inträdesbiljett.
            Att se över regelverket kring sponsring handlar inte enbart om
            att säkerställa jämställd sponsring utan lika mycket om att skapa
            ett regelverk för de som vill sponsra hållbart. Det måste exempel­vis
            vara möjligt att sponsra en verksamhet och få göra avdrag utan
            att ett företags varumärke exponeras enligt traditionella parametrar
            som på tröjan eller på en rollup vid sidan av fotbollsplanen.
            En lokal företagare som väljer att sponsra ungdomarna i en lokal
            längdskidklubb följt av stor exponering och spridning via sociala
            medier kan mycket väl få mer output från detta jämfört med företagaren
            som har en skylt vid en handbollsmatch med 2 000 åskådare.
          </p>
          <p xml:id="i-KdyDEdysztYSAp6NcYTnPC">
            Närhet till idrott och friluftsliv är viktigt för att fler ska
            ha möjlighet att vara aktiva. Det kan handla om närhet till idrottsplatser
            eller utegym eller om tillgång till skidspår i ett närliggande
            naturområde. Samhället behöver planeras på ett sätt som underlättar
            för människor att träna och vara ute i naturen. Därför är det
            viktigt att ta hänsyn till behov­en av idrott och friluftsliv
            i samhällsplaneringen. Det behöver på många håll tas ökad hänsyn
            till behovet av idrottsytor i stadsplaneringen. För att åstadkomma
            det behöver kommunerna ha stor frihet att hitta kreativa lösningar
            utifrån lokala förutsättningar. Det är då viktigt att ha en dialog
            med idrottsrörelsen så att det man bygger också är det som efterfrågas
            och behövs. Det handlar också om frågor som belysning och trygga
            vägar till dessa platser, vilket inte minst är viktigt ur ett
            jämställdhetsperspektiv. Ingen ska behöva avstå från att delta
            i aktiviteter för att dessa platser upplevs som otrygga.
          </p>
          <p xml:id="i-JSqQ9Es4FSwbpC5B92dpR2">
            Fler äldre behöver få chansen att delta i idrottsaktiviteter.
            Det ger ett socialt sam­manhang och kan bidra till bättre hälsa
            såväl fysiskt som psykiskt. Alla har inte en bakgrund inom idrottsrörelsen
            eller har ägnat sig åt idrott i någon annan form tidigare i livet.
            Då blir det extra viktigt att äldre ges bättre möjligheter att
            testa olika idrottsaktivi­teter och hitta något som passar. Detta
            blir ännu viktigare när samhället nu är i ett bättre läge i coronapandemin
            och kan öppna upp även för de äldre. En väg att nå fler äldre
            med erbjudanden att testa olika idrottsaktiviteter är att ge idrottsrörelsen
            möjlighet att besöka kommunala seniorträffar och liknande sammanhang
            för att ge ett smakprov på vad de kan erbjuda för aktiviteter.
            Sådana initiativ bör främjas, Det kan ge bättre livskvalitet för
            de som deltar och det gynnar även idrottsföreningarna som kan
            få nya medlemmar som också kan engagera sig i föreningsverksamheten.
            Detta är en insats för att stärka folkhälsan, och mer om det finns
            att läsa i motionen En stärkt folkhälsa från barndom till ålderdom.
          </p>
          <p xml:id="i-UP4aFGTQia3v5PLyc6UfWG">
            I vanliga fall arrangeras stora internationella evenemang som
            lockar tiotusentals deltagare varje år. På grund av coronapandemin
            har detta ändrats under en lång tid. Det har varit en saknad för
            många och har fått konsekvenser på flera plan. När möjlighet nu
            åter finns att genomföra sådana arrangemang så välkomnas det av
            många. Förutom att de kan ge spänning och glädje till publiken
            så kan det bland annat också ge stora värden till den plats där
            de genomförs. Det vore till gagn för Sverige om fler stora internatio­nella
            idrottsevenemang kunde genomföras här. Det kan öka intresset för
            idrottande och vara positivt för besöksnäringen. Samtidigt är
            det viktigt att det finns en stark lokal förankring på de orter
            som skulle vara aktuella och att det finns en stabil finansiering.
            Konkurrensen om att få arrangera dessa mästerskap är stor. Därför
            bör en långsiktig nationell strategi utarbetas för att i ökad
            utsträckning locka stora internationella idrottsevenemang till
            Sverige, exempelvis olympiska vinter- och sommarspel.
          </p>
          <p xml:id="i-RPmzBf5GpHGCFCQeUSxoLf">
            Coronapandemin har ökat intresset för friluftslivet. Det behöver
            bli tillgängligt för fler och initiativ inom det området bör främjas.
            Det finns också en risk för ökad psykisk ohälsa som en följd av
            coronapandemin. Friluftslivet kan bidra till bättre både fysisk
            och psykisk hälsa, och de värdena bör tas tillvara bättre. År
            2021 arrangeras projektet Friluftslivets år av Svenskt Friluftsliv.
            Det kan bidra till att fler kommer i kontakt med friluftslivet.
            Det kan då vara intressant att göra det till ett återkommande
            arrangemang, kanske vart fjärde år.
          </p>
          <head xml:id="i-G19LEEniwUn5fXBWn99pN7" type="h1">
            Spel
          </head>
          <p xml:id="i-9aAmHqCGM2U23FTQfCsQ9Z">
            Många människor i Sverige spelar. Delar av spelmarknaden står
            för viktiga inkomst­källor för civilsamhället och andra delar
            är helt kommersiella. En ny reglering av spelmarknaden trädde
            ikraft den 1 januari 2019. Med coronapandemin har det uppstått
            oro för ökat problemspelande och ökad risk för spelmissbruk. Utvecklingen
            är viktig att följa och se ifall nya insatser behöver göras för
            att motverka en sådan utveckling. Sam­tidigt är det oerhört viktigt
            att värna kanaliseringen inom den nu omreglerade markna­den, det
            vill säga att en mycket stor andel av spelandet sker hos bolag
            med licenser. Det är en förutsättning för ett gott spelarskydd,
            för alternativet med en lägre kanalisering gör istället att spelande
            sker oreglerat och därmed utan krav på spelarskydd. Förutsättning­arna
            för de allmännyttiga lotteriernas möjligheter att även fortsatt
            ge inkomster till civilsamhället och dess verksamheter har försvårats
            efter omregleringen av spelmark­naden. En översyn behöver göras
            för att säkra de allmännyttiga lotteriernas möjligheter att verka
            på spelmarknaden.
          </p>
        </div>
        <div xml:id="i-YNX4m6qmBp7psAzLpLNxSA" type="motSignatures">
          <list xml:id="i-3yhkFzPPf3ZVsXPFMJXQhB">
            <item xml:id="i-7g1CkD7UNETQZhMe71quuX">
              Peter Helander (C)
            </item>
            <item xml:id="i-PB7oVfvewazH2UQJidZLaA">
              Catarina Deremar (C)
            </item>
            <item xml:id="i-3Tqpknebvg76J9G9U5vS1f">
              Anne-Li Sjölund (C)
            </item>
            <item xml:id="i-8KdgXmizXdJdiYeDN2H8vD">
              Sofia Nilsson (C)
            </item>
            <item xml:id="i-KWNJqQvWXCaoAi3cBsAkRJ">
              Anders W Jonsson (C)
            </item>
            <item xml:id="i-K878mDo13EbvYj2DXT4k9s">
              Aphram Melki (C)
            </item>
            <item xml:id="i-LZiyfGT86xey1eCDku4u8j">
              Martina Johansson (C)
            </item>
          </list>
        </div>
      </div>
    </body>
  </text>
</TEI>
