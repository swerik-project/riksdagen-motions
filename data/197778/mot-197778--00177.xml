<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00177">
  <teiHeader>
    <fileDesc>
      <titleStmt>
        <title>med anledning av propositionen 1977/78:40 om åtgärder för att främja de mindre och medelstora företagens utveckling</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:40 om åtgärder för att främja de mindre och medelstora företagens utveckling</title>
          <idno type="rdwebb">G102177</idno>
          <rs type="number">177</rs>
          <ref type="dokument_url_text">http://data.riksdagen.se/dokument/G102177/text</ref>
          <ref type="dokument_url_html">http://data.riksdagen.se/dokument/G102177</ref>
          <ref type="dokumentstatus_url_xml">http://data.riksdagen.se/dokumentstatus/G102177</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HaQ8G7LfHCwZVVptMcD9vv" type="signed"/>
        <correspContext corresp="i-HaQ8G7LfHCwZVVptMcD9vv">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__177/mot_197778__177-001.pdf"/>
      <fw xml:id="i-HaYdnPht9T5kvDkGiKSbm3">
        Mot. 1977/78:177 8
      </fw>
      <div xml:id="i-Ws9ru9qo4NgRmNtRHXJQ9R" type="motHeader">
        <div xml:id="i-EhbGN979RpsXx1ZM7Qdawv" type="motTitle"/>
        <div xml:id="i-3M8aidqRPv4NY6f12VjzFe" type="motSubmissionInfo"/>
      </div>
      <div xml:id="i-RQVs4stSbk6q4JmFmyDNci" type="motBody">
        <div xml:id="i-H7JXctB7H92Nn7Lc1PLkSb">
          <p xml:id="i-YDQaF6Bam8NfCjkHfSrrXr">
            Motion
          </p>
          <p xml:id="i-17pbM6217PYwLbdwjy7rYT">
            1977/78:177
          </p>
          <p xml:id="i-RC4mHLzJR62nPRDn3EsmMK">
            av Lars Werner m. fl. med anledning av propositionen 1977/78:40
            om åtgärder för att främja de mindre och medelstora företagens
            utveckling
          </p>
          <p xml:id="i-B9qXagJChQPsPscLuM2Eu3">
            Staten har alltid spelat en viktig roll för det kapitalistiska
            systemet. Under kapitalismens tidigare utveckling var statens
            roll främst inriktad på att värna och utvidga den s.k. fria marknaden.
            Dess ingrepp i marknaden och i produktionen var däremot begränsade.
            Statsapparatens storlek och betydelse växte emellertid successivt,
            om än till en början långsamt. Ett genombrott för expansionen
            av statens roll för det ekonomiska systemet har ägt rum från andra
            världskriget. Statsbudgeten (inkl. de lokala förvaltningarna)
            motsvarar mellan en tredjedel och hälften av BNP i samtliga utvecklade
            kapitalistiska stater — frånsett Japan. Härtill kommer de många
            direkta statliga insatserna i det ekonomiska livet som inte direkt
            går att avläsa i budgeter och statistik. Orsakerna till ökningen
            av statens ekonomiska roll är förknippade med kapitalismens lagbundna
            utveckling. Hit hör den under imperalismen skärpta internationella
            konkurrensen, som medför ökade statliga engage- mang för stöd
            åt de nationella kapitalen. Hit hör också tillväxten av arbetarklassen,
            som medfört en skärpning av klasskampen och ökade krav på staten
            att mildra många av de sociala verkningarna av det kapitalistiska
            systemet. Härtill hör också orsaker som hänger samman med de kapitalis-
            tiska företagens behov av ackumulation och tillväxt. Kapitalister
            måste ackumulera (dvs. anhopa) kapita! för att få profit och kunna
            fortsätta som kapitalister. De måste öka sina kapital för att
            inte slås ut av andra. De måste ha en ständig ström av profiter.
            Men i denna ström sker ofta brott. Balansen mellan produktion
            och konsumtion, fördelningen mellan olika näringsgrenar, branscher
            och företag förändras ideligen. Kapitalet försöker öka sina profiter
            genom hårdare utsugning av de arbetande, det pågår en ständig
            strid mellan kapital och arbete om fördelningen, arbetet under-
            ordnas kapitalet och människors möjlighet att få ett arbete underordnas
            kapitalets vinstutsikter. Alla kapital strävar efter mera vinster,
            men eftersom de enskilda kapitalen inte ser till, och inte kan
            se till, helheten blir resultatet inte förutsebart. Detta får
            sitt mest tillspetsade uttryck i de regelbundet återkommande kriserna.
            Nu domineras de flesta branscher av ett eller några få storföretag.
            Dessa kan genom sin prissättning, sin makt över marknader och
            råvarukällor, sin sammanväxt med finanskapitalet och sin stora
            betydelse och därmed sitt inflytande över staten vidmakthålla
            en snedfördelning av de samhälleliga resurserna till sin förmån.
            Detta skärper den näringsmässiga och regionala
          </p>
          <pb facs="riksdagen-motions-pdf/data/197778/mot_197778__177/mot_197778__177-002.pdf"/>
          <p xml:id="i-DFa25Vb4dRGLpeKWUzKuCH">
            obalansen. Det ställer mindre företag i beroendeställning. Detta
            ställer ökade krav på staten, som har som en uppgift att mildra
            och dölja kapitalismens olika motsättningar. Koncentrationen av
            kapital och makt till få och stora företag har gjort dessa till
            ett slags flaggskepp för den svenska ekonomin. Deras framgång
            har setts som förutsättningen för landets ekonomiska utveckling.
            Att de kunnat växa sig större, effektivare och mäktigare har därför
            varit en angelägenhet för den statliga ekonomiska politiken. Man
            har inte sett att deras intressen inte är landets och folkets.
            Deras intresse är deras profiter. Ensidig exportinriktning, stor
            kapitalexport, regional obalans, underläge, svårigheter och kollaps
            för många småföretag har varit följden av denna statsunderstödda
            utveckling mot en mera monopolitisk kapitalism. Kapitalismen har
            dock inget val: dess livsbetingelse av ökad ackumulation leder
            till kapitalkoncentration — lika säkert som dag följs av natt.
            Systemets egen utveckling skärper dess inre motsättningar. Dess
            avsaknad av samhällelig samordning och planering av produktionen
            uppenbarar alltmer att den privata vinstjakten inte kan fortsätta
            att vara styrinstrument för produktionens och produktivkrafternas
            utveckling. Utslagning och arbetslöshet, angrepp på levnadsstandard
            och trygghet är hot eller realitet för allt fler arbetande. Miljö
            och natur förstörs. Ekologiska system bryts ned. Naturtillgångar
            förslösas. Människornas kommunikation och kultur utsätts för kommersiell
            vandalisering. Utvecklingen mot monopolen skärper också skillnader
            och skapar problem inom den kapitalägande klassen. Storbolagens
            överläge slår på olika sätt mot mindre företag och äventyrar deras
            möjligheter att utvecklas. För de minsta företagen betyder pris-
            och hyreshöjningar att de ofta hamnar i valet mellan ruin och
            att slukas upp av ett storbolag. Motsättningarna mellan stora
            och små företag är inte en motsättning mellan stort och smått
            i allmänhet, utan en kamp mellan de stora kapitalens strävan efter
            ökad makt och dominans och många mindre företags strid för att
            överleva. Det är en strid som följer av olikmässigheterna i de
            enskilda kapitalens utveckling. Småföretagens svårigheter kommer
            därför inte att upphöra under kapitalismens fortsatta utveckling.
            De kommer att bestå, även om småföretagen ges ökade statliga subventioner
            och skatteförmåner, som regeringen föreslår. Mindre och större
            produktionsenheter och företag kan bara bli naturliga samverkande
            komplement i en planmässigt och efter samhälleliga intressen styrd
            ekonomi. I en sådan ekonomi kan avvägningen mellan vilken produktion
            och vilka företag som skall bedrivas i stor eller liten skala
            göras efter samhälleliga riktlinjer. Förändringar i ena eller
            andra riktningen kan där göras planmässigt, utan att förorsaka
            arbetslöshet och utslagning eller regionala problem. Den politik
            för ekonomin som helhet som bedrivs av regeringen syftar inte
            alls till någon planering eller styrning av ekonomin efter samhälleliga
            behov. Den syftar till att understödja kapitalismens planlösa
            och slumpmässiga
          </p>
          <pb facs="riksdagen-motions-pdf/data/197778/mot_197778__177/mot_197778__177-003.pdf"/>
          <fw xml:id="i-BC7s195dZfUBqWnA4gMoDx">
            Mot. 1977/78:177 9
          </fw>
          <p xml:id="i-4grGnGhujnX9jPVps3zUkC">
            utveckling. Bevarandet av kapitalägarnas makt är för regeringen
            huvud- syfte. Regeringens proposition 1977/78:40 om de mindre
            och medelstora före- tagen avviker inte från denna huvudinriktning.
            Propositionen utgår från syftet att bevara privatkapitalismen.
            Den innebär ingen ändring i att profitjakten skall styra ekonomins
            utveckling. Detta innebär att även fortsättningsvis många småföretag
            kommer att slås ut efter profitjaktens och inte efter samhällsnyttans
            logik. Huvudtanken i propositionen kan sägas vara minimal samhällelig
            styrning av näringslivets utveckling — men samhälleligt risktagande.
            Eftersom det är de arbetande som betalar huvuddelen av statsapparatens
            intäkter blir det i förlängningen de arbetande som skall bära
            riskerna för kapitalisternas företag. Regeringen benämner i propositionen
            alla företag med mindre än 200 anställda som småföretag. På det
            viset vill den bunta ihop självständiga hantverkare eller butiksägare
            som arbetar med någon eller några få anställda med kapitalister
            som helt kan livnära sig på andras arbete. Det är i flera avseenden
            stora skillnader mellan dessa kategorier och deras villkor. En
            butiksägare som måste kämpa hårt för att hålla näsan över vattnet,
            bl. a. till följd av den borgerliga hyrespolitiken, kan inte jämställas
            med en kapitalist som kontrollerar över hundra arbetares försörjning.
            Genom denna hopbakning av olika kategorier söker regeringen få
            en bredare förankring för en vidgad förmåns- och subventionspolitik
            åt kapitalägare. Regeringsförslaget saknar de nödvändiga övergripande
            målsättningarna och åtgärderna för tryggare förhållanden för de
            verkligt små företagen. Där finns ingenting om att kapitalkoncentration
            och monopolism skall motverkas och bekämpas. Där finns ingenting
            om den satsning på välplanerade stora industriföretag som grund
            för småföretagsverksamhet som krävs i många regioner. Regeringsförslaget
            är i sina huvuddrag ett försök att med vissa ekonomiska favörer
            flirta med småföretagarna. Men dess ekonomiska stödåtgärder och
            dess skatteförmåner gynnar snarast mera de större än de mindre
            bland företagen i den vidsträckta icke-definition av begreppet
            småföretag som regeringen ger. Regeringens huvudnummer är stiftelser
            för regionala utvecklingsfonder. Dessa stiftelser skall få styrelser
            som utses av landstingen men skall i övrigt enligt regeringsförslaget
            ha stor självständighet. Vi anser att en regional ekonomisk utveckling
            måste vara samordnad med en medveten näringspo- litik, där utbyggnaden
            av ett nät av offentliga industrier får bilda basen för övrig
            ekonomisk aktivitet. Ett sådant näringspolitiskt program kräver
            att befintliga storföretag underordnas samhälleliga mål, vilket
            på sikt innebär ett församhälleligande — i någon form — av storföretagen.
            På kort sikt fordras ett ökat statligt inflytande över storföretagens
            investeringar. Först när ett sådant system byggts upp, med statliga
            basindustrier i ett samordnat program, kan småföretagen få trygga
            förhållanden. Under sådana förhållanden — eller i väntan på ett
            program som syftar dit — behöver landstingen medel för att främja
            den regionala ekonomiska utveck-
          </p>
          <pb facs="riksdagen-motions-pdf/data/197778/mot_197778__177/mot_197778__177-004.pdf"/>
          <fw xml:id="i-3xP3R3njVzJanYWvmn5Zjz">
            Mot. 1977/78:177 10
          </fw>
          <p xml:id="i-5ymdkncUydPEVCgRqESPYE">
            lingen. Formerna för detta kan diskuteras. Men medlen måste förvaltas
            så , att ett omedelbart politiskt ansvar kan avkrävas för deras
            förvaltning. Medlen bör användas så att de särskilt stimulerar
            kollektiva egendoms- former och samverkan mellan olika småföretag.
            Regeringens förslag till vidgade skatteförmåner för dem som har
            förmö- genhet i form av företag kan ej godtas. Visserligen är
            det sant, som budgetministern anför i sin bilaga till propositionen,
            att småföretagen har skattemässiga problem som de börsnoterade
            bolagen inte har. Men slutsatsen av detta kan inte vara att göra
            småföretagarna till ett nytt skattefrälse. Den måste i stället
            vara att storbolagens skatteprivilegier måste avskaffas. När företagsskatteberedningens
            förslag kommer till riksdagen finns anledning att återkomma till
            dessa frågor. Regeringsförslagen till ändringar i lagarna om statlig
            förmögenhetsskatt, arvs- och gåvoskatt bör således nu avslås.
            För att åstadkomma förbättringar för verkliga småföretagare bör
            man i stället se till att dessa får bra och billiga lokaler. Vi
            kan därför acceptera tanken på att kommunerna får stöd att uppföra
            kommunägda industri- och hantverkslokaler, förutsatt att dessa
            färdigställs för småföretagare i ordets egentliga mening, dvs.
            företag med mindre än 10 anställda. Dessutom bör hyresstopp införas
            på lokaler för småföretag och få-person-ägda butiker, detta i
            avvaktan på en bostads- och byggandepolitik som möjliggör lägre
            hyror. En plan för övergång till lågräntepolitik måste också utarbetas
            och omedelbart sättas i kraft. Regeringen avser att avveckla den
            allmänna arbetsgivaravgiften. Som ett första steg sänks denna
            med 2 procentenheter från den första januari 1978 och tas bort
            i det inre stödområdet. Regeringen tänker inte finansiera detta
            bortfall från statskassan. Denna åtgärd är finanspolitiskt obetänkt.
            Vi har i andra sammanhang yrkat att den allmänna arbetsgivaravgiften
            skall vara kvar men att den skall tas ut i förhållande till omsättning
            och förbrukning av energi och råvaror. Den politik som förordats
            i det föregående har helt andra utgångspunkter än regeringspolitiken.
            Medan regeringen vill bevara kapitalismen och den otrygghet den
            medför för främst arbetarna och tjänstemännen, men också för småföretagen,
            vill vi en politik som syftar till en samordning och planering
            av produktionen. Den alternativa linje visavi småföretagen som
            vi förordar kan sålunda sammanfattas i följande punkter:
          </p>
          <p xml:id="i-UbyZmS4dwGWC3ZPZDJ7i4F">
            1. Skärpta åtgärder och lagstiftning mot monopolism och kapitalistisk
            maktkoncentration. 2. En medveten näringspolitisk styrning av
            ekonomin efter samhälleliga mål. 3. Regionala stödåtgärder för
            näringslivets utveckling måste stå under landstingens och regeringens
            omedelbara politiska ansvar. 4. Särskild stimulans av kollektivt
            ägande av småföretag eller samverkan mellan småföretag.
          </p>
          <pb facs="riksdagen-motions-pdf/data/197778/mot_197778__177/mot_197778__177-005.pdf"/>
          <fw xml:id="i-6UfbmwK38pZ943aK2SJBNM">
            Mot. 1977/78:177 1
          </fw>
          <p xml:id="i-K7WnicvDU8786FrMujMEuk">
            5. Avslag på regeringens förslag till ändringar i förmögenhets-,
            arvs- och gåvobeskattningen. 6. Statligt stöd till kommunala industri-
            och hantverkslokaler till företag med högst tio anställda. 7.
            Hyresstopp — vilket också omfattar många småföretagares lokaler.
            8. Övergång till lågräntepolitik. 9. Omläggning av arbetsgivaravgiften
            så att den tas ut efter omsättning, energi- och råvaruförbrukning.
          </p>
          <p xml:id="i-7wGc6FsC3wzymfNhCv52MA">
            Med denna annorlunda huvudinriktning av näringspolitiken kan
            rege- ringens yrkanden i här icke berörda delar godtas. Med hänvisning
            till det anförda föreslås 1. attriksdagen ianledning av propositionen
            1977/78:40 uttalar sig för de riktlinjer för näringspolitiken
            gentemot de små företagen som förordas i motionen och hos regeringen
            hemställer om de förslag som föranleds därav, 2. att riksdagen
            beslutar att avslå förslagen i propositionen om ändringar i lagarna
            om förmögenhets-, arvs- och gåvobeskatt- ning.
          </p>
          <p xml:id="i-GtRqK6wdhEv51McXb5iSAv" type="date">
            Stockholm den 25 november 1977
          </p>
          <div xml:id="i-FvozzMeAKgvzokzbgFjCFA" type="signatureBlock">
            <p xml:id="i-JuoHgiSVSo2Fg6KSHrWg1a" who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p xml:id="i-CsYMfgUAqyVFmGoY5emRSa" who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p xml:id="i-X5bwFUYnhwyTWVoufQVnex" who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
          </div>
          <p xml:id="i-K772i4yxVRkAPKZDwaD9oH">
            NILS BERNDTSON (vpk) JÖRN SVENSSON (vpk) GUSTAV LORENTZON (vpk)
          </p>
        </div>
      </div>
    </body>
  </text>
</TEI>
