<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_14/mot_200506_MJ_14-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ14 pnr: fp1284
          </p>
          <p>
            Motion till riksdagen 2005/06:MJ14
          </p>
          <p>
            av Lennart Fremling m.fl. (fp) med anledning av prop. 2005/06:76
          </p>
          <p>
            Kärnsäkerhet och strålskydd
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att tydliggöra miljöbalkens förhållande till
            kärntekniklagen och strålskyddslagen. 2. Riksdagen tillkännager
            för regeringen som sin mening vad i motionen anförs om undantag
            från prövning av = tillståndsplikt enligt strålskyddslagen för
            verksamheter som prövas enligt miljöbalken. 3. Riksdagen tillkännager
            för regeringen som sin mening vad i motionen anförs om behovet
            av utbildning och forskning inom kärnkrafts-, kärnsäkerhets- och
            strålskyddsområdet. 4. Riksdagen tillkännager för regeringen som
            sin mening vad i motionen anförs om att överväga en ändring av
            29 8 kärntekniklagen för att öka rapporteringsviljan hos kärnkraftverkens
            personal.
          </p>
          <p>
            Upphävande av förbudet mot att vidta vissa förberedande åtgärder
            på kärnteknikområdet
          </p>
          <p>
            År 1987 infördes en bestämmelse i kärntekniklagen (6 $) som stadgar
            att ingen får utarbeta konstruktionsritningar, beräkna kostnader,
            beställa utrustning eller vidta andra sådana förberedande åtgärder
            i syfte att inom landet uppföra en kärnkraftsreaktor. För brott
            mot bestämmelsen — som i dagligt tal kommit att få benämningen
            ”tankeförbudsparagrafen” — stadgas fängelse med en straffsats
            motsvarande den som gäller för vållande till annans död. Tankeförbudet
            har kritiserats från principiella utgångspunkter alltsedan det
            tillkom. Förbudet har uppfattats som oförenligt med de principer
            om yttrande- och tankefrihet som bör ligga till grund för all
            lagstiftning och det har ansetts helt artfrämmande att använda
            en lagtext för att göra allmänna politiska markeringar. Folkpartiet
            har konsekvent motsatt sig denna regel, och senast i motion 2005/06:N436
            krävt att den ska upphävas. Vi noterar nu med stor
          </p>
          <pb facs="riksdagen-motions-pdf/data/200506/mot_200506_MJ_14/mot_200506_MJ_14-0002.pdf"/>
          <p>
            2005/06:MJ14
          </p>
          <p>
            tillfredsställelse att regeringen äntligen insett det olämpliga
            med denna regel och föreslår att den ska upphävas.
          </p>
          <p>
            Förhållandet mellan kärntekniklagen, strålskyddslagen och miljöbalken
          </p>
          <p>
            Regeringens proposition bygger på ett antal utredningar, och
            i dessa berörs ett antal frågor som regeringen valt att antingen
            inte ta upp i propositionen eller inte lägga förslag kring. Frågeställningarna
            i utredningarna pekar på problem som bland annat berör miljöbalken.
            Utredaren föreslår dels att miljöbalken förtydligas vad avser
            dess förhållande till kärntekniklagen och strålskyddslagen, dels
            att verksamhet som kräver tillstånd enligt miljöbalken inte blir
            tillståndspliktig under strålskyddslagen. Folkpartiet anser att
            det är viktigt att lagstiftningen är lätt att tolka. Det faktum
            att utredaren pekar på behovet av förtydliganden är en stark indikation
            på att osäkerhet råder i tolkningen av lagen hos näringsutövare
            eller myndigheter. Ett förtydligande är därför önskvärt. Än viktigare
            är det att minimera antalet lagar som styr olika verksamheter.
            Ett ständigt återkommande problem för företag är att samma verksamhet
            styrs av olika regelverk, och behovet av förenklingar, är därför
            stort. Vi anser därför att utredningens förslag om undantag för
            prövning av tillståndsplikt enligt strålskyddslagen för verksamheter
            som prövas enligt miljöbalken är intressant. Dock pågår för tillfället
            en översyn av miljöbalken just i syfte att förenkla handläggningen.
            Vi anser att regeringen i de propositioner som bör bli en följd
            av Miljöbalkskommitténs betänkanden ska återkomma till riksdagen
            med förslag på hur lagen ska tydliggöras i förhållande till kärntekniklagen
            och strålskyddslagen. Detta bör ges regeringen till känna. Regeringen
            bör även överväga möjligheten att undanta prövning av tillståndsplikt
            enligt strålskyddslagen för verksamheter som prövas enligt miljöbalken.
            Detta bör ges regeringen till känna.
          </p>
          <p>
            Kompetensförsörjning
          </p>
          <p>
            I betänkandet Kärnkraftverkens säkerhet och strålskydd (SOU 2003:100)
            tas frågan om kompetensförsörjning inom området upp. Utredningen
            gjordes 2003, före beslutet om nedläggning av Barsebäck 2. I detta
            läge såg utredaren problem med kompetensförsörjningen endast vad
            gäller strålskydd, särskilt på myndighetssidan. Detta är naturligtvis
            allvarligt, men situationen för industrin kan ha ytterligare förvärrats
            i och med stängningen av Barsebäck 2. Industrin litar enligt utredningen
            på att kompetensbrist ska kunna täckas av utlandsrekryteringar.
            I en omvärld där land efter land omprövar sin inställning
          </p>
          <pb facs="riksdagen-motions-pdf/data/200506/mot_200506_MJ_14/mot_200506_MJ_14-0003.pdf"/>
          <p>
            till att bli mer positiva till kärnkraft kan man anta att teknisk
            kompetens inom kärnkraftsområdet kan bli en bristvara. Därför
            måste regeringen noga följa behovet av utbildning och forskning
            inom kärnkrafts-, kärnsäkerhets- och strålskyddsområdet. Detta
            bör ges regeringen till känna.
          </p>
          <p>
            Rapporteringsvilja hos kärnkraftverkens personal
          </p>
          <p>
            I betänkandet Kärnkraftverkens säkerhet och strålskydd (SOU 2003:100)
            behandlas frågan om nuvarande skrivning i 29 8 kärntekniklagen
            kan hämma rapporteringsviljan hos kärnkraftverkens personal. En
            av grundpelarna för utveckling av en verksamhet är att fel och
            misstag rapporteras. Detta är extra viktigt för en verksamhet
            med höga säkerhetskrav. Om nuvarande utformning av 29 8 kärntekniklagen
            motverkar detta bör regeringen snarast återkomma med ett förslag
            på ändring av lagen. Detta bör ges regeringen till känna.
          </p>
          <p>
            Stockholm den 22 februari 2006
          </p>
          <p>
            Lennart Fremling (fp)
          </p>
          <p>
            Sverker Thorén (fp) Marie Wahlgren (fp) Heli Berg (fp) Gunnar
            Nordmark (fp) Eva Flyborg (fp) Yvonne Ångström (fp) Nyamko Sabuni
            (fp) Hans Backman (fp)
          </p>
          <p>
            Carl B Hamilton (fp)
          </p>
          <p>
            2005/06:MJ14
          </p>
        </div>
      </div>
    </body>
  </text>
</TEI>
