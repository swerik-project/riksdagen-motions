<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__715/mot_1970__fk__715-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nn
          </p>
          <p>
            &gt; Motion i Första kammaren, nr 715 år 1970
          </p>
          <p>
            Nr 715 Av herr J acobsson, Per, angående järnvägspolitiken.
          </p>
          <p>
            Den kommunikationstekniska utvecklingen, framför allt på bilismens
            och flygets område, har i hög grad påverkat de förutsättningar
            som varit grund- läggande för SJ:s ekonomiska politik. Att. man
            inom SJ:s ledning därför finner sig nödsakad att vidtaga åtgärder
            av skilda slag för att förbättra det ekonomiska resultatet är
            inte ägnat att förvåna så länge kravet på lönsamhet skjutes i
            förgrunden på det sätt som hittills skett. Beträffande en del
            av de åtgärder som vidtagits i syfte att höja lönsam- heten torde
            med skäl kunna ifrågasättas huruvida de inte i stället kommer
            att motverka sitt eget syfte. Den serie av taxehöjningar som skett
            under de senare åren har sannolikt främst gynnat med järnvägen
            konkurrerande kommunikationsmedel. Om järnvägen vill behålla sin
            ledande ställning i fortsättningen på trafikområdet torde en mera
            konkurrensinriktad politik vara att rekommendera. Förutsättningen
            för en lönsam drift är väl i första hand att den trafiktek- niska
            kapaciteten effektivt utnyttjas. Att så inte är fallet för närvarande
            synes uppenbart. Att detta förhållande sammanhänger med den taxesättning
            som tillämpas förefaller uppenbart. Detta omdöme gäller både beträffande
            gods- och personbefordran. Särskilt när det gäller styckegodstrafiken
            är taxorna anmärkningsvärt höga, men även för persontrafiken är
            förhållan- det detsamma. Det måste vara något fel när järnvägen,
            framför allt på de korta och medellånga sträckorna, inte kan konkurrera
            med biltrafiken sam- tidigt som tågen går halvtomma. Den slutsats
            man kan dra av dessa iakttagelser är väl närmast att en sänkning
            av taxorna, tvärtemot vad man synes tro, skulle leda till ett
            bättre ekonomiskt resultat. Det är väl ändå detta man eftersträvar?
            Den utveckling som sker på detta område är bekymmersam, framför
            allt för befolkningen i de bygder som av ålder vant sig att betrakta
            järnvägen som det viktigaste kommunikationsmedlet. Det gäller
            också den betydande kategori av människor som ej har möjlighet
            att skaffa egen bil eller som fin- ner det bekvämare att färdas
            på annat sätt. Vad jag i första hand vill göra gällande är att
            SJ genom en radikal ned- skärning av taxorna både beträffande
            personbefordran och godstrafik skulle kunna förbättra det ekonomiska
            resultatet. Svagheten med denna argumen- tering är måhända att
            den kan teoretiskt motbevisas. Felet med denna mot-
          </p>
          <pb facs="riksdagen-motions-pdf/data/1970/mot_1970__fk__715/mot_1970__fk__715-002.pdf"/>
          <p>
            Motion i Första kammaren, nr 715 år 1970 3
          </p>
          <p>
            bevisning måste dock i dagens läge vara att man egentligen saknar
            bevis- material. En utredning som belyser dessa förhållanden synes
            i hög grad påkallad. Den politik som hittills har förts har framför
            allt lett till två resul- tat: de höga taxorna gör att folk väljer
            andra kommunikationsmedel, att tåg- indragningar och försämrad
            service bidrager till att tågtiderna ofta blir opraktiska och
            obekväma och att kundunderlaget även av den anledningen minskar.
            De ogynnsamma resultat som regelmässigt blir följden gör att SJ
            får tillfälle att konstatera att resandefrekvensen och godstransporterna
            sjun- ker, vilket får tjäna som motivering för nya indragningar.
            Det kan förefalla paradoxalt, men åtskilligt talar sålunda för
            att SJ ge- nom en kraftig sänkning av sina taxor såväl när det
            gäller personbefordran som vissa godstransporter, framför allt
            på korta och medellånga sträckor, skulle kunna förbättra sin ekonomi
            och samtidigt ge ett helt annat och vär- defullare bidrag till
            landets trafikförsörjning än vad som för närvarande sker. Ett
            radikalt nytänkande på trafikpolitikens område förefaller i dagens
            läge motiverat. Ur samhällets synpunkt bör det vara naturligt
            att betrakta statens järnvägar som en integrerande del i vårt
            kommunikationssystem. Därav följer att det ingalunda måste anses
            självklart att SJ:s rörelse skall »gå ihop». Staten lägger årligen
            ned stora summor på nybyggnad, förbätt- ring och underhåll av
            våra landsvägar. Ingen kräver samtidigt någon redo- visning som
            belyser det ekonomiska utfallet av dessa investeringar. Med detta
            är ingalunda sagt att det är likgiltigt vad det ekonomiska resultatet
            av SJ:s verksamhet blir, tvärtom, men väl att järnvägens roll
            i lösningen av samhällets trafikproblem bör klarare preciseras
            och icke betraktas som ett exklusivt ekonomiskt problem för SJ:s
            egen del. Trafikbelastningen på landsvägsnätet, framför allt på
            de stora riksvägarna, är numera så besvärande att det även ur
            trafiksäkerhetssynpunkt måste vara ett allmänt intresse att en
            större del kan läggas över till den spårbundna tra- fiken. I den
            lokaliseringspolitik som bedrives i våra mera glesbefolkade områden
            skulle en förbättrad service från SJ:s sida kunna spela en stor
            roll. Där kommer ett samhällsintresse av annan art in, delvis
            också av psykologisk ka- raktär. Indragning av järnvägsstationer,
            tågindragningar o.s.v. ger intryck av och upplevs som en ödeläggelse
            av en bygd. Inte minst den aspekten ger anledning till försiktighet.
            Givetvis är det inte möjligt att presentera ett preciserat program
            för den framtida järnvägspolitiken. Frågan om hur denna politik
            skall utformas, om hur statens järnvägar skall inordnas i samhällets
            kommunikationssystem, är en stor fråga som griper in i alltför
            många och viktiga samhällsområden för att avgöras enbart utifrån
            järnvägsstyrelsens begränsade ekonomiska be- dömningar. Då dessa
            frågor är av stor ekonomisk räckvidd och djupt ingripande i en
          </p>
          <pb facs="riksdagen-motions-pdf/data/1970/mot_1970__fk__715/mot_1970__fk__715-003.pdf"/>
          <p>
            4: Motioner i Första kammaren, nr 715—716 år 1970
          </p>
          <p>
            rad betydelsefulla samhällsområden, framför allt när det gäller
            lokalise- ringsfrågor och näringslivets utveckling, hemställes,
            att riksdagen måtte besluta att hemställa hos Kungl. Maj:t att
            tillsätta en parlamentarisk beredning för översyn av sta- tens
            järnvägars trafikekonomiska planering, med beaktande av de synpunkter
            som anförts i motionen.
          </p>
          <p>
            Stockholm den 28 januari 1970
          </p>
          <p>
            Per Jacobsson (fp)
          </p>
          <p>
            Nr 716
          </p>
          <p>
            Av herr Karlsson, Ove, och fru Lundblad, Grethe, angående sta-
            tens järnvägars lönsamhet.
          </p>
          <p>
            (Lika lydande med motion nr 850 i Andra kammaren) Stockholm den
            28 januari 1970
          </p>
          <p>
            Ove Karlsson (s) Grethe Lundblad (s)
          </p>
        </div>
      </div>
    </body>
  </text>
</TEI>
