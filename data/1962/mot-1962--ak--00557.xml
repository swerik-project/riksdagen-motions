<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__557/mot_1962__ak__557-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 557 år 1962 3
          </p>
          <p>
            Nr 557
          </p>
          <p>
            Av fru Gärde Widemar och herr Gustafson i Göteborg, om proces-
            suell rättshjälp.
          </p>
          <p>
            (Lika lydande med motion nr 479 i Första kammaren)
          </p>
          <p>
            1951 års rättegångskommitté lade i november 1958 fram förslag
            till lag om rättegångshjälp. Denna lag föreslogs ersätta den sedan
            1919 gällande lagen om fri rättegång. Utredningens förslag innebär
            att den personkrets vilken kan komma i åtnjutande av fri rättegång
            vidgas. Den vägledande principen har varit att ingen av ekonomiska
            skäl skall vara utestängd från möjligheten att taga till vara
            sina intressen inför domstol, men att samtidigt den som har ekonomiska
            förutsättningar härför själv skall bidraga till rätte- gångskostnaderna
            efter sin förmåga. Förslaget innebär enligt vår mening genomgående
            en förbättring i för- hållande till den nu gällande lagstiftningen.
            Det har också blivit föremål för mycket positiva bedömningar av
            de instanser som haft att yttra sig över kommitténs betänkande,
            och några invändningar som kunde föranleda för- nyad prövning
            av frågan framkom inte. Ett problem som kommittén tagit upp till
            behandling utan att dock före- slå några åtgärder gäller rätten
            till ersättning för rättegångskostnader för motpart till den som
            åtnjuter fri rättegång. Den nuvarande lagstiftningen medger inte
            att denne, även om han vinner målet och den mot honom förda talan
            varit helt ogrundad, får ersättning för sina rättegångskostnader.
            Kom- mittén konstaterar att detta är en olägenhet men är ändå
            inte beredd att föreslå att ersättning av allmänna medel skall
            utgå. Enligt vår mening är detta ett problem som bör bli föremål
            för ytterligare övervägande. En reform av rätten till fri rättegång
            är synnerligen angelägen. Det måste nämligen anses vara ett fundamentalt
            rättskrav att ingen av ekonomiska skäl skall känna sig förhindrad
            att få sin sak prövad vid domstol. Denna grundprincip är sedan
            mycket länge erkänd inom svensk lagstiftning. De nu aktuella bristerna
            gäller ofullständigheter i denna lagstiftning. Det ovan nämnda
            lagförslaget lades fram för mer än tre år sedan och vi finner
            det angeläget att Kungl. Maj:t för riksdagen snarast framlägger
            förslag i enlig- het med de av utredningen uppdragna riktlinjerna,
            varvid även vad som ovan anförts om ersättning till vinnande motpart
            till den som åtnjuter fri rättegång måtte beaktas.
          </p>
          <pb facs="riksdagen-motions-pdf/data/1962/mot_1962__ak__557/mot_1962__ak__557-002.pdf"/>
          <p>
            Motioner i Andra kammaren, nr 557 år 1962
          </p>
          <p>
            Med stöd av ovan anförd motivering hemställer vi, att riksdagen
            i skrivelse till Kungl. Maj:t måtte begära förslag till nästa
            års riksdag om processuell rättshjälp.
          </p>
          <p>
            Stockholm den 26 januari 1962
          </p>
          <p>
            Ingrid Gärde Widemar Sven Gustafson i Göteborg
          </p>
        </div>
      </div>
    </body>
  </text>
</TEI>
